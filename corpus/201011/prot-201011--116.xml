<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--116</head>
          <docDate when="2010-06-15">2010-06-15</docDate>
        </div>
      </front>
      <body>
        <div>
          <note n="ac6cccd9">
            ﻿
          </note>
          <note n="ff2e39e6">
            Riksdagens protokoll
          </note>
          <note n="f467b4ec">
            2010/11:116
          </note>
          <note type="date" n="d8118f98">
            Onsdagen den 15 juni
          </note>
          <note n="0c70d593">
            Kl. 09:00 - 17:57
          </note>
          <note n="6af6377a">
            Välkomsthälsning
          </note>
          <note n="3decdee9">
            Anf. 1 TALMANNEN:
          </note>
          <note n="8feae788">
            Jag kan berätta att vi har Indiens talman i underhuset Lok Sabha
            på läktaren. Det är en mycket stor glädje för mig att hälsa min
            gäst, Indiens talman, välkommen till riksdagens kammare i dag.
          </note>
          <note n="df0c564a">
            It is a great honour for me to welcome my guest, the Speaker
            of the Lok Sabha of India, to the Chamber.
          </note>
          <note n="bc167018">
            We are delighted to have you here today!
          </note>
          <note n="14f71ff7">
            1 § Partiledardebatt
          </note>
          <note type="speaker" n="4691564c">
            Anf. 2 Statsminister FREDRIK REINFELDT (M):
          </note>
          <u who="fredrik_reinfeldt_minister_2006" xml:id="i-a7a331881bb9aac6-0" n="edc0ef3f">
            <seg n="55632738">
              Herr talman! I den blomstertid som nu kommer finns anledning
              att hälsa Håkan Juholt och Gustav Fridolin hjärtligt välkomna
              till dagens partiledardebatt och det gäller även Åsa Romson som
              med växelverkan också kommer att ha den rollen.
            </seg>
            <seg n="00d7323a">
              De som följer riksdagens partiledardebatter vet att det ibland
              finns en tendens att det i goda tider låter på regeringen som
              om allt är deras förtjänst och på oppositionen som om regeringen
              knappt har varit i landet eller haft någonting med saker och ting
              att göra, och i dåliga tider byter de roller. Det gör att den
              som i dag blickar ut över Europa får lite svårare att förklara
              hur det egentligen ligger till med detta. Världsekonomin har nämligen
              förstärkts åren efter finanskrisen. Det är en ganska god tillväxt
              i stora delar av världen, men det delar vårt Europa väldigt tydligt
              och ger olika utgångspunkter.
            </seg>
            <seg n="75bd3312">
              Här finns de som har kraftiga underskott, stora strukturella
              problem och växande arbetslöshet sida vid sida med dem som har
              det bättre ända upp till landet i norr som i det senaste numret
              av The Economist beskrivs som stjärnan i norr, nämligen Sverige.
              Vi har kanske Europas bäst skötta ekonomi. Vi ligger åtminstone
              i den absoluta tätklungan med ett överskott i de offentliga finanserna
              när alla andra kämpar för att få bort stora underskott, med en
              skuld som förvisso inte är minst men som sjunker när andras växer
              och som är under god kontroll, med balans i alla delar av vår
              ekonomi och dessutom med en snabbt växande sysselsättning och
              Europas näst snabbast fallande arbetslöshet.
            </seg>
            <seg n="56e08376">
              Det är det Sverige vi nu ser växa fram. Det handlar om 120 000
              fler i sysselsättning bara på ett år. Runt hörnet finns ytterligare
              växande sysselsättningsprognoser, och de är just prognoser. Det
              handlar om att skriva fram vad som nu är, om tiderna fortsätter
              att vara goda och om vi fortsätter med inriktningen av politiken.
              Vi talar om kanske 300 000 fler jobb fram till 2015. Vi är inte
              där. Det kommer att kräva mycket insatser av hela det svenska
              samhällslivet och av företagare, som kvinnan jag mötte i Enköping
              i måndags.
            </seg>
            <seg n="4fe562d1">
              Hon startade ett företag i städbranschen 2003. Hon var ensamföretagare.
              Tack vare RUT-avdrag och för att hon tror på sitt företag har
              hon nu bestämt sig för att göra ytterligare ett ryck. Hon har
              20 anställda, bara kvinnor. Det är den typen av beslut av enskilda
              företagare som gör att antalet jobb växer i Sverige. De tror på
              det de gör, de vågar satsa och de tror på Sverige.
            </seg>
            <seg n="25c4438c">
              Om man summerar alla dessa beslut från enskilda företagare och
              det faktum att den goda ekonomin också gör att det i våra prognoser
              tydligt syns att vi får fler jobb också i kommunfinansierad välfärdssektor
              blir jobben fler. Då ökar möjligheterna att skapa sammanhållning
              i Sverige, lägga en grund för tillväxt och trycka tillbaka samhällsproblem
              med hjälp av den tillväxten. Det är det vi har runt hörnet. Det
              har vi aldrig haft i den tappningen och med de förutsättningar
              som nu råder. Vi har kortvarigt haft låg arbetslöshet, men det
              har alltid varit inom ramen för en ekonomi i obalans, eller också
              får vi gå långt tillbaka till en arbetsmarknad som inte såg ut
              som den gör i dag. Runt hörnet ligger stora möjligheter om vi
              vårdar och utvecklar vår arbetslinje.
            </seg>
            <seg n="60ed75f6">
              Vi har mer att göra som regering. Vi inriktar oss framför allt
              på viktiga skolreformer 2011 och 2012. Det går inte att komma
              förbi de problem med ungdomsarbetslöshet som vi har med mindre
              än att man förändrar förutsättningar och förbättrar resultaten
              i den svenska skolan.
            </seg>
            <seg n="8141639a">
              Vi ska vara klara över att när vi bryter ned utanförskapet, vilket
              vi nu gör, synliggör vi samhällsproblem som inte syntes förut.
              Det är så mycket enklare att låta stora grupper som är arbetsföra
              förtidspensioneras. Det är så mycket svårare att försöka skapa
              anställningsbarhet för människor som länge har varit utanför arbetsmarknaden.
            </seg>
            <seg n="e9b9b41b">
              Till det kommer stora grupper av ungdomar som inte fullföljer
              sin gymnasieutbildning, och till det kommer grupper som i ett
              öppet, liberalt Sverige hittar en fristad i en orolig värld men
              som ofta har väldigt svårt att komma in på den svenska arbetsmarknaden.
              Prövningarna är många. Vi har valt att inte osynliggöra dem. Det
              kommer att ställas stora krav på arbetsmarknadspolitiken och arbetslinjen
              under de år som följer.
            </seg>
            <seg n="4b8edb54">
              Jag menar att det som gör att Sverige ser ut så här samtidigt
              som det finns andra länder i Europa som har djupgående problem
              handlar om en skillnad i reformtempo. Det beror på vår förmåga
              att förändra vårt land och att andra inte har haft samma kraft
              att göra detta. Det är det som har givit de här resultaten. Det
              handlar om vår arbetslinje efter valet 2006 och även om 90-talets
              viktiga reformer för att komma ur det tidiga 90-talets bankkollaps
              och svåra ekonomiska kris. Det är reformer som var viktiga för
              Sverige då och är det långsiktigt.
            </seg>
            <seg n="d8b03718">
              Det finns många reformer man skulle kunna nämna, men jag tänker
              framför allt ta upp en i dag, nämligen det finanspolitiska ramverk
              som kom på plats i mitten av 90-talet. Det är inte världens roligaste
              sak att prata om ett finanspolitiskt ramverk, men vi ska vara
              lite ärliga och säga att det i stor utsträckning är kärnan i hur
              regeringsmakten utövas i Sverige, och det säkerställer att vi
              har god ordning i de offentliga finanserna över tid.
            </seg>
            <seg n="b6247528">
              Det finanspolitiska ramverket handlar om fyra delar.
            </seg>
            <seg n="1ed5bde4">
              För det första inrättades ett överskottsmål för hela den offentliga
              sektorn som skulle vara ett genomsnittligt överskott på 1 procent
              av bnp. Det var ett sätt att säga att vi ska ha säkerhetsmarginaler
              i vår ekonomi, och vi ska dessutom ha överskott för att rusta
              oss för en åldrande befolkning. Det finns välfärdsutmaningar runt
              hörnet.
            </seg>
            <seg n="2dd895fa">
              För det andra satte vi ett utgiftstak för hela ålderspensionssystemet
              och staten, inte bara för i år utan för tre på varandra följande
              år. Det var ett sätt att skapa stabilitet och förutsättningar
              för att vi inte gör slut på mer pengar än de som finns.
            </seg>
            <seg n="5b5e0e58">
              För det tredje ställde vi samma krav på kommunsektorn. Den skulle
              ha balans, ordning och reda och inte drivas med stora underskott.
              Vi kan titta på vår värld i dag där det sida vid sida med fattiga
              stater väldigt ofta finns fattiga delstater och misskötta kommuner.
              Detta åtgärdas med detta balanskrav.
            </seg>
            <seg n="6f036ba9">
              För det fjärde införde vi en stram budgetprocess. Den tillkom
              av ett mycket viktigt skäl. Under det tidiga 90-talet hade riksdagen
              fått påhälsning av populister som inte var beredda att ta ett
              långsiktigt ansvar för Sverige. Det uppstod en möjlighet att vara
              ansvarslös i majoritet i vissa omröstningar utan att samtidigt
              försöka ta ett gemensamt ansvar. Idén var inte att man tyckte
              samma sak. Man röstade bara tillsammans för att markera en vilja
              att förändra men i olika riktning. Då sade man att vi ska ha en
              stram budgetprocess där kostnader och intäkter är i ordning och
              där beslut fattas vid ett enda tillfälle. Denna strama budgetprocess
              har tjänat Sverige väl och har gott rykte. Frågan är om den i
              juridik är lika handfast som sitt goda rykte.
            </seg>
            <seg n="b9a8d25c">
              Det finns anledning att ifrågasätta, och det finns också anledning
              att se över att det finanspolitiska ramverket i alla sina delar,
              även när det gäller stram budgetprocess, lever upp till sitt goda
              rykte. Om förändringar behövs är vi redo att titta på det. Detta
              prövas nu av riksdagen men med långtgående verkan, mycket längre
              tid än så.
            </seg>
            <seg n="9bcb7aa6">
              Det finanspolitiska ramverket tillkom på 90-talet för att Sverige
              skulle kunna regeras. Det har skapat god ordning och förutsägbarhet
              i regeringsmakten. Det har lagt grund för riktiga reformer, för
              lägre räntor och för att folk har kunnat förutsätta hur de ska
              behandla sin ekonomi. Det är ingen liten sak. Det är kärnan i
              hur man bär ansvar för Sverige.
            </seg>
            <seg n="db6e1b49">
              Det finanspolitiska ramverket är viktigt för oss, men det är
              viktigt också för många socialdemokrater.
            </seg>
            <seg n="b30d6d51">
              Pär Nuder i januari 2005: Vi har all anledning att vara stolta
              över såväl utformningen av det budgetpolitiska ramverket som hur
              vi har levt upp till målen.
            </seg>
            <seg n="f78410bd">
              Mona Sahlin i brev till Lars Ohly i oktober 2010, för att förklara
              att det är ett villkor för att Vänsterpartiet ska få ingå i en
              rödgrön regering att de ansluter sig till detta ramverk: När vi
              säger att en förutsättning för fördjupat samarbete är att man
              utan förbehåll måste ställa upp på det regelverk som gäller för
              den ekonomiska politiken och som gällt alltsedan krisen på 1990-talet
              har det sin förklaring i denna vår övertygelse alltså vikten av
              ordning och reda i den ekonomiska politiken.
            </seg>
            <seg n="480b0be5">
              Thomas Östros i november 2010: Om andra närmar sig våra principer,
              som när Moderaterna accepterade det finanspolitiska ramverket
              jag påminner om att en del moderater hade kritik mot delar av
              detta på 90-talet välkomnar vi det. Vi ska inte flytta på oss
              för att andra gör det.
            </seg>
            <seg n="600fe69d">
              Erik Åsbrink, en av konstruktörerna på 90-talet, i hälsning till
              sitt eget parti: På flera områden finns anledning att eftersträva
              blocköverskridande uppgörelser. Han nämner bland annat det finanspolitiska
              ramverket.
            </seg>
            <seg n="78cd2b42">
              Detta är även min hälsning till Håkan Juholt.
            </seg>
            <seg n="f1a06b5e">
              Som ledare för var sitt 30-procentsparti kan man säga två saker.
              För det första har vi ett särskilt ansvar att se till att Sverige
              kan regeras. För det andra har vi ett särskilt ansvar att inse
              att 30 inte är 50. Det saknas 20. Då måste man samverka med andra.
              Då måste man hedra de förutsättningar som har instiftats för att
              Sverige ska kunna regeras långsiktigt. Jag är beredd att ta min
              del av ansvaret.
            </seg>
          </u>
          <note type="speaker" n="5cbd3a7f">
            Anf. 3 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-cd45cdffba9188d6-0" n="a9afb8bb">
            <seg n="d9f8476a">
              Herr talman! När vi nu haft möjlighet att ta del av moderatledarens
              visioner för Sverige framöver skulle jag vilja berätta att under
              de två månader som jag varit ordförande för Socialdemokraterna
              har jag rest mycket i landet. Jag vet att Fredrik Reinfeldt gjorde
              det när han var ny som statsminister och gör säkert så fortfarande.
            </seg>
            <seg n="fdf651bf">
              Jag har talat med lärare, sjuksköterskor, undersköterskor, busschaufförer,
              byggnadsarbetare, lantbrukare, ekonomer, studenter, på precis
              samma sätt som jag vet att du, Fredrik Reinfeldt, har gjort. Jag
              kan säga att det ges en entydig bild av att det finns en stolthet
              över vad Sverige har uppnått och vad Sverige står för. Samtidigt
              finns en växande oro över vad den hårdhet och kyla som äter sig
              in i samhället kommer att leda till.
            </seg>
            <seg n="22ac3c26">
              Man frågar sig: Vad händer i barnens och barnbarnens skola? Kommer
              jag att kunna arbeta kvar på min arbetsplats tills jag är 65 år?
              Kommer jag att kunna leva på min pension? Kommer jag att överges
              när jag blir gammal?
            </seg>
            <seg n="3dbe8787">
              Jag skulle vilja att statsministern lite grann reflekterade över
              varifrån han fick sin inspiration till politiken. Jag kommer att
              göra det i mitt anförande. Vem kom till dig och sade att det är
              viktigt att minska platserna i komvux när man står inför en global
              konkurrens? Vilka forskare, företagare, ekonomer sade detta? Vilka
              sjuksköterskor var det som sade att på det här sjukhuset är vi
              för många och lönen är för hög? Vilka lärare sade att det inte
              behövs mer resurser till skolan? Vem var det egentligen som kom
              till dig med idén om fas 3? Vem kom på tanken att utförsäkra sjuka
              ur försäkringssystemet? Vem berättade för dig att det var viktigt
              att förstöra a-kassan? Varifrån kom idén att sälja ut förskolor,
              skolor och sjukhus till stora, globala, privata aktörer? Var fick
              du din inspiration från? Har vi lyssnat till samma människor?
            </seg>
            <seg n="b0fe6676">
              Jag fortsätter att resa i Sverige, och jag lovar att ta med mig
              beskeden från svenska folket till kammaren. Men vem lyssnade du
              till? Vem inspirerade dig, Fredrik?
            </seg>
          </u>
          <note type="speaker" n="91f8f9cb">
            Anf. 4 Statsminister FREDRIK REINFELDT (M) replik:
          </note>
          <u who="fredrik_reinfeldt_minister_2006" xml:id="i-a7a331881bb9aac6-1" n="edc0ef3f">
            <seg n="0c65c291">
              Herr talman! Jag fick ansvaret att leda Moderaterna 2003, inspirerad
              därtill av en svår valförlust och, redan då, rätt omfattande resor
              runt om i Sverige. Det var min övertygelse att den långsiktiga
              politiken byggs genom att man adresserar samhällsproblem. Det
              allt överskuggande samhällsproblemet Sverige har är det växande
              utanförskapet och svårigheten att få stora grupper av människor
              att komma in i det moderna arbetslivet, att komma in på arbetsmarknaden
              att bryta med en politik där människor osynliggörs av de stora
              bidragssystem som Socialdemokraterna byggt upp och i stället kunna
              erbjuda dem möjligheter till jobb.
            </seg>
            <seg n="60fe961b">
              Ska man kunna genomföra en sådan politik måste man också kunna
              utforma svaren på hur-frågan, hur folk ska kunna få jobb. Det
              gjorde jag i mitt eget parti och tillsammans med andra. Ett 30-procentsparti
              har inte 50 procent. Vi kan inte ensamma göra anspråk på regeringsmakten.
              Vi måste ha en strategi tillsammans med andra. Det måste vara
              en genomförbar politik som inte ödslar mer pengar än vad som finns
              i de offentliga finanserna och som har förmågan att leva upp till
              det finanspolitiska ramverket.
            </seg>
            <seg n="c4368cbd">
              Det finns inget enklare, framför allt inte för en oppositionsledare,
              än att åka runt i landet, begå tidningsartiklar och debattartiklar
              och lova miljardreformer vid vartenda tillfälle varenda dag, i
              varenda artikel, vid vartenda möte med människor. Det är den enkla
              sidan av jobbet. Problemet är att få det hela att hålla ihop och
              att långsiktigt respektera uthålligheten i offentliga finanser.
            </seg>
            <seg n="1dffbe43">
              Jag svarade på det via vår allians och via förnyelsen av Moderaterna.
              Vi diskuterar vad vi ska göra med detta reformutrymme. Håkan Juholt
              har gjort precis tvärtom. Du åker runt i landet, Håkan Juholt,
              och lovar allt till alla, men du har inget svar på hur politiken
              som ska åstadkomma det ska utformas. Du har det inte för Socialdemokraterna.
              Du har det inte för ditt regeringsalternativ. Du har egentligen
              inte en enda idé för hur det ska ske. Du har bara en god vilja.
              Det räcker inte, Håkan Juholt. Man måste kunna svara på hur man
              ska genomföra politiken ansvarsfullt.
            </seg>
          </u>
          <note type="speaker" n="dec6b16c">
            Anf. 5 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-cd45cdffba9188d6-1" n="a9afb8bb">
            <seg n="b9d06cfd">
              Herr talman! Nu är det moderatledaren som leder en minoritetsregering,
              inte jag. Vi har aldrig någonsin lagt fram några ofinansierade
              förslag i Sveriges riksdag.
            </seg>
            <seg n="c5196e7d">
              Låt mig komma tillbaka till frågan varifrån du fick inspirationen,
              Fredrik Reinfeldt, till de försämringar som du trots allt har
              genomfört. Var mötte du ungdomarna som sade att detta med sommarjobb
              inte är viktigt? Var mötte du ungdomarna som sade att de inte
              förstår varför det är 50 sommarjobb i Täby medan alla ungdomar
              i Nynäshamn och Södertälje får sommarjobb? Var sade ungdomarna
              att politikerna inte ska bry sig om det, att vi visserligen har
              en ungdomsarbetslöshet på 25 procent men att det inte är någon
              viktig fråga för dem? Var mötte du dem som inte var oroliga för
              pensionerna, för morgondagen? Var mötte du dem som sade att den
              avreglerade elmarknaden inte fungerar men att det inte gör någonting
              att elpriserna går upp och industrin och hushållen drabbas hårt?
              Var träffade du dem? Och, som sagt, var träffade du sjuksystrarna
              som sade att lönen är för hög, att de inte behöver fler arbetskamrater,
              att det räcker som det är?
            </seg>
            <seg n="2c1d8c9c">
              Vi kommer inte att lägga fram ett enda ofinansierat förslag i
              Sveriges riksdag, och vi har högre ambitioner med Sverige än att
              endast passivt sänka skatter.
            </seg>
          </u>
          <note type="speaker" n="dd4124c6">
            Anf. 6 Statsminister FREDRIK REINFELDT (M) replik:
          </note>
          <u who="fredrik_reinfeldt_minister_2006" xml:id="i-a7a331881bb9aac6-2" n="edc0ef3f">
            <seg n="9ddcc489">
              Herr talman! Jag har inte talat om att Håkan Juholt lägger fram
              förslag i riksdagen. Jag har talat om att Håkan Juholt begår debattartiklar,
              ger intervjuer, träffar människor och gör som i replikväxlingen
              nu, antyder att i andra ändan av detta finns enorma utgiftsmöjligheter
              högre pensioner, högre löner till offentliganställda, mer till
              kulturen, mer till dem som inte jobbar, mer till dem som jobbar,
              mer till alla dem som funderar på att jobba, mer till dem som
              har jobbat, mer till allt, mer till alla.
            </seg>
            <seg n="7466898d">
              Det är Håkan Juholts svar. Vi har redan sett mönstret. Det är
              inte ansvarsfullt. Det håller inte ihop. Det matchas inte med
              en politik som ger jobb. Det respekterar inte det finanspolitiska
              ramverket.
            </seg>
            <seg n="2e4c0861">
              Jag träffade sjuksköterskor, kvinnor som jobbade i äldreomsorgen,
              kvinnor som jobbade extra för att få sin ekonomi att gå ihop.
              Deras besked till mig var att det lönar sig för dåligt att arbeta
              i Sverige. Vi har förstärkt deras förutsättningar för den egna
              ekonomin med mer än en hel månadslön. Vad sade Håkan Juholts parti
              då? Aldrig i livet att vi accepterar att det för vanligt folk
              ska löna sig bättre att arbeta! Vi röstar nej!
            </seg>
          </u>
          <note type="speaker" n="8825c6ad">
            Anf. 7 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-0" n="3b4904ac">
            <seg n="491a5cd6">
              Herr talman! Tack, statsministern!
            </seg>
            <seg n="2e70d547">
              Jag skulle vilja hälsa till statsministern från Peter i klass
              5 B. Han har alltid varit en tillgång för gruppen, glad och framåt.
              På senare tid är det dock som om framåtandan i stället blivit
              störighet. Busigheten har tagit över. Läraren vet inte vad han
              ska göra. Det verkar som om Peter inte vill följa med på lektionerna.
              Läraren ringer hem till mamman, men hon förstår inte heller, för
              Peter har varit precis som vanligt.
            </seg>
            <seg n="2184a7b8">
              Peter kan inte riktigt läsa vad som står på tavlan längre. Han
              har svårt att hänga med i boken. Peter behöver glasögon, men han
              vågar inte säga det hemma, för han vet att de inte har råd.
            </seg>
            <seg n="0451c305">
              Sverige är ett litet land på en global marknad. Vi har inte råd
              att slösa bort en enda talang. I februari öppnade vi i Miljöpartiet
              en brevlåda, dit människor kunde komma med sina erfarenheter och
              idéer om barnfattigdom. Peters mamma var en av dem som hörde av
              sig.
            </seg>
            <seg n="f24b8562">
              Vi lärde oss då så klart att barnfattigdom är ett problem med
              många orsaker och med konsekvenser på väldigt många områden. Det
              stod i mejlen som vi fick. Men det var en sak som fanns med i
              alla mejl: en efterlysning om politisk handling. För hur svårt
              det här problemet än är, hur komplext det än verkar vara, finns
              det saker som vi politiker kan göra.
            </seg>
            <seg n="cfdf078b">
              Ta det här med sjukförsäkringarna! Sjukförsäkringsreglerna har
              drabbat till exempel Peters mamma. Ska Sverige utförsäkra sjuka
              föräldrar? Varje gång vi gör det växer några barn till upp i fattigdom.
              Är det inte dags för regeringen att lätta lite på prestigen och
              säga att det inte gick som man hade tänkt sig och att man ska
              sluta utförsäkra sjuka föräldrar?
            </seg>
          </u>
          <note type="speaker" n="d9f85378">
            Anf. 8 Statsminister FREDRIK REINFELDT (M) replik:
          </note>
          <u who="fredrik_reinfeldt_minister_2006" xml:id="i-a7a331881bb9aac6-3" n="edc0ef3f">
            <seg n="8b0f3110">
              Herr talman! Sammanhållning i ett samhälle skapas huvudsakligen
              genom att man ser till att fler får jobb. Dels gör det att den
              egna ekonomin stärks, dels kan vi på andras arbete ta ut skatter
              som stöder fördelningspolitiskt motiverade stöd till familjer
              som har svårt att få ekonomin att gå ihop.
            </seg>
            <seg n="6658ec03">
              Den här regeringen har sett till att reformer genomförts som
              har fått företagare att vilja satsa, som har gjort att jobben
              har blivit fler och att sysselsättningen växer. Vi har använt
              en del av det reformutrymme som Sverige har när andra länder i
              vår omvärld sparar och drar ned, bland annat till att förstärka
              situationen för familjer med små marginaler i sin ekonomi. Vi
              har höjt flerbarnstilläggen. Vi kommer vid kommande årsskifte
              att höja barndelen i bostadsbidraget, vilket är ett pricksäkert
              sätt att nå fram till bland annat den typ av familjer som Gustav
              Fridolin beskriver.
            </seg>
            <seg n="20d34d84">
              Finns det några andra, mer pricksäkra förslag som vi har missat
              och som inte samtidigt eroderar arbetslinjen ska vi lyssna till
              dem. Men problemet är att de ofta framställs av dem som sedan
              är snabba att angripa vår arbetslinje, som inte tycker att det
              är viktigt att sätta jobb före annat och som därmed inte heller
              kommer att klara förutsättningarna för att finansiera de här sakerna,
              som är så pass nödvändiga.
            </seg>
            <seg n="de344cf5">
              Vi har ett utanförskap som nu minskar. Vi har ohälsotal som sjunker.
              Det beror på reformer som har slutat att vara passiva och inte
              låtsas om att stora grupper människor som står utanför vårt samhällsliv
              har svårt att hävda sig i det moderna arbetslivet. Jag försvarar
              varje del i denna reform, även om inte exakt varje punkt har blivit
              som vi hade tänkt oss. Vi anstränger oss för att folk ska kunna
              få arbete, eftersom jag vet vad alternativet är: tillbaka till
              osynliggörande, ut ur arbetsmarknaden, ut ur arbetslivet och in
              i stora breda bidragsförsörjningssystem där man aldrig stöter
              på någon form av samhällsansträngning. Det var det vi ändrade,
              och det är det vi inte vill komma tillbaka till.
            </seg>
            <seg n="f7867e83">
              (Applåder)
            </seg>
          </u>
          <note type="speaker" n="f3a03862">
            Anf. 9 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-1" n="3b4904ac">
            <seg n="a4933358">
              Herr talman! Det är klart att det behövs jobb för att utrota
              barnfattigdomen. Det förstår jag, Peter och Peters mamma. Men
              arbetslinjen är trots allt en klen tröst när man sitter där och
              vänder på femtiolapparna och inser att man inte har råd med glasögon
              till sitt barn för att man har blivit utförsäkrad ur sjukförsäkringssystemen.
            </seg>
            <seg n="dc0740a3">
              Arbetslinjen, ja! Vi behöver fler lärare i skolan, fler vuxna
              i omsorgen, fler fritidsgårdar och specialpedagoger och mer av
              hela den infrastruktur som är så särskilt viktig för barn som
              växer upp i fattigdom. Men en arbetslinje som går ut på att det
              ska vara ännu lite tuffare för de barn som växer upp med en förälder
              som är arbetslös, den ställer jag inte upp på.
            </seg>
            <seg n="e7eef7c7">
              Är det inte dags att vi i Sverige igen lovar varandra att även
              om man är mellan jobb eller blir sjuk ska våra barn få växa upp
              i trygghet? Är det inte dags att vi slutar utförsäkra sjuka föräldrar?
            </seg>
          </u>
          <note type="speaker" n="82c7a804">
            Anf. 10 Statsminister FREDRIK REINFELDT (M) replik:
          </note>
          <u who="fredrik_reinfeldt_minister_2006" xml:id="i-a7a331881bb9aac6-4" n="edc0ef3f">
            <seg n="eff806a0">
              Herr talman! Den glädjande utvecklingen är att antalet barn som
              lever i utsatta miljöer har tryckts tillbaka sedan mitten av 1990-talet
              och framåt, både under socialdemokratiska regeringar och under
              alliansregeringen. Det finns ett undantag med finanskrisen, men
              i övrigt är utvecklingen mycket tydlig.
            </seg>
            <seg n="170c8a38">
              Vi kan notera omfattande problem med fattigdom och barn i stora
              delar av världen. Vi bör vara försiktigare när vi beskriver vårt
              Sverige.
            </seg>
            <seg n="0a1066e6">
              Det gör inte att vi inte skulle ha barn som sitter trångt. Det
              var därför jag nämnde att vi har genomfört två förändringar. Vi
              har ökat flerbarnstillägget. Det är inte kopplat till arbetslinjen.
              Vi kommer även att genomföra en ökning av barndelen i bostadsbidragen.
            </seg>
            <seg n="bccc2cd5">
              Jag efterlyste andra förslag, förutom det vanliga: att framställa
              sig som att ha god vilja och vilja ge allt till alla. Vilka är
              förslagen? Vad är svaret på hur-frågan, Gustav Fridolin? Med vem
              ska du genomföra den politiken? Hur ser de förslagen ut? Annars
              vet vi vad alternativet är: tillbaka till stora bidragssystem
              som osynliggör stora grupper av människor.
            </seg>
            <seg n="f7867e83">
              (Applåder)
            </seg>
          </u>
          <note type="speaker" n="d6774666">
            Anf. 11 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-7f9e99d92c574a66-0" n="fcfd150f">
            <seg n="08dec303">
              Herr talman! Statsministern! Arbetslinjen går igen, föga förvånande.
              Det är en linje som den här regeringen har drivit konsekvent det
              får man ändå ge er i snart fem år. Om man lyssnar på statsministern
              kan man lätt få intrycket att alla problem nu är lösta; nu är
              det bara att invänta alla positiva effekter av alla de fantastiska
              reformer som regeringen har genomfört och av arbetslinjen.
            </seg>
            <seg n="fa8b6ef0">
              Det må vara så att vi är på väg mot lägre arbetslöshet. Det är
              naturligtvis mycket som tyder på det. Men samtidigt är det fortfarande
              så att vi befinner oss på mycket höga nivåer, med en arbetslöshet
              kring 8 procent. Ungefär där kommer det att ligga inom överskådlig
              tid, alldeles oavsett vad statsministern säger.
            </seg>
            <seg n="6d8d71c8">
              Vilka åtgärder vidtar då regeringen? Jo, fortsatta skattesänkningar
              och fortsatt utbudspolitik. Man slåss mot återupprättandet av
              a-kassan som en trygg omställningsförsäkring. Man har aviserat
              ett femte steg i jobbskatteavdraget, men vi har inte ens hunnit
              besluta om det här i kammaren förrän statsministern pratar om
              ett sjätte jobbskatteavdrag. Det är tveksamt vilka effekter som
              de här åtgärderna kan ge.
            </seg>
            <seg n="cb00df81">
              Sedan har vi sänkningen av krogmomsen, som jag har ställt frågor
              till statsministern om tidigare. Den ska ge 3 500 jobb till en
              kostnad av 5 ½ miljard kronor, vilket innebär mer än 1 ½ miljon
              kronor per jobb. Det är oerhört dyra jobb.
            </seg>
            <seg n="ffe4059c">
              Var finns de aktiva åtgärderna, statsministern? Vi har en halv
              miljon människor i det outnyttjade arbetskraftsutbudet. Var finns
              satsningarna på bättre matchning på arbetsmarknaden? Var finns
              satsningarna på utbildning? Var finns satsningarna på välfärd?
              Hur mycket välfärd får vi för de 5 ½ miljarder kronor som sänkningen
              av krogmomsen kostar? Hur många jobb i välfärden kan vi få?
            </seg>
            <seg n="1d7cbaad">
              Herr talman! Jag har ingenting emot vare sig arbetslinje eller
              sänkta skatter. Men det finns stora hål i välfärden som vi måste
              fylla. Om man motiverar de fortsatta skattesänkningarna utifrån
              något slags jobbperspektiv har man ingen trovärdighet längre.
              Det är inte trovärdigt längre, Fredrik Reinfeldt!
            </seg>
          </u>
          <note type="speaker" n="f69dc528">
            Anf. 12 Statsminister FREDRIK REINFELDT (M) replik:
          </note>
          <u who="fredrik_reinfeldt_minister_2006" xml:id="i-a7a331881bb9aac6-5" n="edc0ef3f">
            <seg n="1dd8cfdc">
              Herr talman! Vilken är utmaningen för Sverige? Jo, den är att
              alla ska kunna få jobb efter egen förmåga. Vi är nu tillbaka i
              sysselsättningstal som vi hade i Sverige före den allvarliga finanskrisen.
              Där avviker Sverige kraftigt från andra länder, som snarare kämpar
              med fortsatt ökad arbetslöshet.
            </seg>
            <seg n="3cd07233">
              Det gör att vi nu når fram till delar av befolkningen som inte
              alltid har haft den perfekta utbildningsbakgrunden och de djupaste
              av erfarenheter och som inte är de attraktivaste valen för arbetsgivare.
              Där står vi med utmaningar för arbetsmarknadspolitiken.
            </seg>
            <seg n="2d727049">
              Var är åtgärderna? Ja, flera år av förändringar och utbyggnad
              av en aktiv arbetsmarknadspolitik har gällt sedan 2006. Det är
              därför vi har förändrat Arbetsförmedlingen och sagt att alla de
              mål de haft ska bytas mot att de bara ska förmedla jobb. Det är
              därför vi har sagt att de tillsammans med andra, individuella
              coacher och andra aktörer, ska kunna arbeta för att komma närmare
              den svenska arbetsmarknaden. Det är därför vi bygger ut och har
              nivåer och volymer på det svenska reguljära utbildningssystemet
              som vi inte har sett tidigare. Det är därför vi återinför speciallärare
              och stärker kvaliteten i den svenska skolan. Det var också därför
              vi under en svår finanskris tillförde resurser till kommun- och
              landstingssektorn. Det gjorde att neddragningarna blev små, framför
              allt om man jämför med 90-talskrisen. Nu ser vi i våra prognoser
              en växande kommunfinansierad sysselsättning.
            </seg>
            <seg n="4c9a0d6a">
              Vi har inte sagt att vi är nöjda med detta. Stora skolreformer
              väntar i år. Problemet är att det tar så lång tid innan de får
              sin fulla verkan. Men det förmodligen enskilt viktigaste vi långsiktigt
              kan göra för Sverige är det Jan Björklund nu förbereder för att
              öka kunskapskraven, öka förväntningarna och skapa större förutsättningar
              för varje barn och varje ungdom att komma mer till sin rätt i
              den svenska skolan.
            </seg>
            <seg n="0b3dc51b">
              Allt detta är några av våra svar för ett Sverige på väg mot ökad
              sysselsättning. Jag beklagar om Sverigedemokraterna tycker att
              det är fel väg för Sverige.
            </seg>
          </u>
          <note type="speaker" n="7ef9b525">
            Anf. 13 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-7f9e99d92c574a66-1" n="fcfd150f">
            <seg n="665701b4">
              Herr talman! Alldeles oavsett vad som sägs här nu är det fortfarande
              så att de enskilt största satsningarna gäller skattesänkningar.
              Det gäller krogmoms och jobbskatteavdrag, och det är åtgärder
              med tveksam effekt.
            </seg>
            <seg n="03e97fef">
              Statsministern tog upp budgetreglerna i sitt anförande. På senare
              tid har regeringen börjat få lite stryk av riksdagen som uttalat
              ett missnöje med vissa delar av regeringens politik, inte minst
              på arbetsmarknadsområdet. Jag tycker mig tyvärr få signaler, inte
              minst i dag på DN Debatt, om att regeringen inte kommer att bry
              sig om detta missnöje från riksdagen. Jobbskatteavdraget är till
              exempel en fråga där det inte alldeles säkert finns ett stöd i
              riksdagen.
            </seg>
            <seg n="e94a840f">
              Budgetreglerna kom inte till för att regeringen ska missbruka
              dem och köra över riksdagen. Budgetreglerna kom till för att vi
              ska ha ordning och reda i statsfinanserna.
            </seg>
            <seg n="50ecb4c7">
              Min fråga blir därför: Är statsministern beredd att lyssna på
              riksdagen i till exempel frågan om jobbskatteavdraget?
            </seg>
          </u>
          <note type="speaker" n="156e43d9">
            Anf. 14 Statsminister FREDRIK REINFELDT (M) replik:
          </note>
          <u who="fredrik_reinfeldt_minister_2006" xml:id="i-a7a331881bb9aac6-6" n="edc0ef3f">
            <seg n="54acba5b">
              Herr talman! Jag ska återkomma i replik till det finanspolitiska
              ramverket och ställa lite frågor till Jimmie Åkesson om det.
            </seg>
            <seg n="80c4e38c">
              Intressant är att Sverigedemokraterna tävlar med Socialdemokraterna
              om att vara de största kritikerna av jobbskatteavdraget. Det är
              en ny tid i svensk politik.
            </seg>
            <seg n="c73618f7">
              Syftet med jobbskatteavdraget är att vanligt folk som jobbar
              ska få mer i plånboken och att låginkomsttagare som vill gå upp
              i arbetstid eller människor som kommer från utanförskap och arbetslöshet
              ska finna att det lönar sig att arbeta och att det finns en skillnad
              i Sverige mellan att arbeta och att inte arbeta.
            </seg>
            <seg n="2b16e78b">
              Problemet när vi började var att skillnaderna var så små, närmast
              försumbara. Det riskerade att skapa ett Sverige där jobb med låga
              löner uppfattades inte löna sig och där risken fanns att denna
              typ av jobb skulle försvinna men inte för att ersättas med jobb
              med högre lön till dessa individer när de helt plötsligt märkte
              att de hade svårt att klara sig i konkurrensen på arbetsmarknaden.
              Svaret blev i stället stora bidragssystem. Det var så Sverige
              såg ut, och det är det vi försöker bryta.
            </seg>
          </u>
          <note type="speaker" n="e689d873">
            Anf. 15 LARS OHLY (V) replik:
          </note>
          <u who="lars_ohly_b0c789" xml:id="i-874503114235147e-0" n="24fd9c41">
            <seg n="66a1db60">
              Herr talman! I ett tidigare svar från statsministern tyckte jag
              mig höra att vi kanske inte ska ta så allvarligt på fattigdom
              bland barn i Sverige eftersom det finns barn i världen som svälter.
              Det är helt sant. Det är sällsynt att barn i Sverige svälter,
              men det finns hungriga barn och barn som äter bara ett mål lagad
              mat om dagen.
            </seg>
            <seg n="ef9cb3d8">
              Det finns barn som kommer att komma tillbaka till skolan efter
              sommarlovet och ljuga om att de har gjort en massa saker för att
              de skäms över att de inte har kunnat åka någonstans.
            </seg>
            <seg n="fd0107d7">
              Rädda Barnen har berättat om ett barn som gick till sin mamma
              och sade: Mamma, ta min tjuga, för jag vet att vi har det lite
              knapert.
            </seg>
            <seg n="c47a021b">
              Det finns barn som sjukskriver sig när kompisarna ska åka på
              skolutflykt för att det kostar en hundralapp att följa med.
            </seg>
            <seg n="6051ee8f">
              Det här är ett problem som jag tycker att statsministern inte
              borde nonchalera och förminska. Sverige är ett rikt land, och
              vi ska inte ha fattiga barn i Sverige.
            </seg>
            <seg n="44018735">
              Det är statsministerns politik som ligger bakom ökningen av antalet
              fattiga barn. Statsministern berömmer sig för minskat utanförskap,
              för att alla kurvor pekar åt rätt håll och för att Sverige är
              på rätt väg. Samtidigt visar Rädda Barnen i sin undersökning att
              antalet fattiga barn ökar.
            </seg>
            <seg n="eb91bd74">
              Tapio Salonen är forskare och har för Rädda Barnens räkning undersökt
              detta. Han säger att det skulle kosta 15 miljarder att avskaffa
              fattigdomen bland barn i Sverige. Det är lite drygt 10 procent
              av vad regeringens skattesänkningar har kostat.
            </seg>
            <seg n="2d48016b">
              Politik är att välja, statsministern. Man kan inte lova allt
              till alla och genomföra allting samtidigt. Men jag avskaffar hellre
              fattigdomen bland barn och hjälper barn att leva under värdiga
              villkor än fortsätter sänka skatter.
            </seg>
          </u>
          <note type="speaker" n="949bc0a2">
            Anf. 16 Statsminister FREDRIK REINFELDT (M) replik:
          </note>
          <u who="fredrik_reinfeldt_minister_2006" xml:id="i-a7a331881bb9aac6-7" n="edc0ef3f">
            <seg n="0347bbd2">
              Herr talman! Jag har aldrig utsatts för en enda siffra eller
              mediekampanj som inte förtjänar att granskas. Sverige mår bra
              av att man vågar och orkar ifrågasätta. Det är delvis min roll.
            </seg>
            <seg n="8a0a6d26">
              Lars Ohly säger att antalet fattiga barn ökar när det sedan 90-talet
              har minskat. Vi talar om ett relativt fattigdomsbegrepp som också
              EU använder. Det relativa fattigdomsbegreppet framställer folk
              som fattiga när fler får jobb. När vår politik fungerar, fler
              får jobb och det lönar sig bättre att arbeta kan man framställa
              det som att fattigdomen växer med detta sätt att titta på fattigdom.
              Det är ett dåligt mått.
            </seg>
            <seg n="510af85c">
              Ett bättre mått är att säga att det är genom att fler får jobb
              som vi kan trycka tillbaka. För familjer med barn som lever med
              små ekonomiska marginaler är det jobben som är svaret, Lars Ohly.
              Vem är bäst i Sverige på att skapa förutsättningar för att jobben
              ska bli fler?
            </seg>
            <seg n="371472ed">
              Om inte jobben är hela svaret måste fördelningspolitiskt träffsäkra
              förändringar göras som når fram, till exempel ökat flerbarnstillägg
              och ökad barndel i bostadsbidraget.
            </seg>
            <seg n="9616466f">
              Vad är annars alternativet? Vad är svaret på hur-frågan? Vad
              lovar Lars Ohly, Håkan Juholt och Gustav Fridolin att tillsammans
              göra i stället? Var är dessa förslag? Hur ska de genomföras i
              Sveriges riksdag?
            </seg>
            <seg n="7549dede">
              Vi har utformat en jobbpolitik som är det bästa sättet att lägga
              grund för sammanhållning i Sverige. Den enskilt viktigaste delen
              i det är att lätta på beskattningen på arbete. Hög beskattning
              på arbete som ger låga inkomster eller träffar människor med kort
              utbildning eller som har hoppat av gymnasieskolan leder till att
              de inte kan hävda sig i konkurrensen i det moderna arbetslivet.
              Deras jobb och jobbmöjligheter försvinner. Därför för vi en arbetslinje
              för alla människor, Lars Ohly, inte bara för höginkomsttagare
              och högproduktiva människor, vilket är resultatet av er politik.
            </seg>
          </u>
          <note type="speaker" n="ddea6236">
            Anf. 17 LARS OHLY (V) replik:
          </note>
          <u who="lars_ohly_b0c789" xml:id="i-874503114235147e-1" n="24fd9c41">
            <seg n="7623d2c9">
              Herr talman! Jag är nog inte ensam om att tycka att det är lite
              smärtsamt att höra välbetalda politiker eller skribenter eller
              andra väletablerade i samhället raljera över fattiga barn i Sverige
              genom att påstå att vi har ett felaktigt fattigdomsbegrepp eftersom
              det utgår från att man är fattig i förhållande till andra. Det
              är smärtsamt att höra en statsminister som tar problemen med barnfattigdom
              på så lite allvar att han hänger sig åt denna typ av raljerande.
            </seg>
            <seg n="bb450cee">
              Det handlar om barn som lever sida vid sida med oss i vårt samhälle
              i dag och som far illa av den politik som ni står för. De far
              illa av att ni inte höjer underhållsstödet, inte höjer bostadsbidraget,
              inte ser till att alla barn får gratis glasögon i skolan och inte
              ser till att barn får rättigheter som barn. Tvärtom drar ni isär
              samhället, minskar rättvisan och ökar olikheterna.
            </seg>
            <seg n="86321de7">
              Er politik är ansvarig för detta, och du står och raljerar över
              att vi har ett relativt fattigdomsbegrepp, Fredrik Reinfeldt.
              Kom ned på jorden, se verkligheten och ta ställning för de fattiga
              barnen i stället!
            </seg>
          </u>
          <note type="speaker" n="b9bae3e4">
            Anf. 18 Statsminister FREDRIK REINFELDT (M) replik:
          </note>
          <u who="fredrik_reinfeldt_minister_2006" xml:id="i-a7a331881bb9aac6-8" n="edc0ef3f">
            <seg n="8b59b34b">
              Herr talman! Det duger att ha den attityden från en oppositionsposition.
              Det spelar inte så stor roll vad det är för mått och vad det visar;
              det viktiga är att kunna framföra det med lite kraft. Jag ser
              dock lite allvarligare än så på politik. Vi orkar gå bakom siffror.
              Vi orkar lära oss lite om vad det är vi mäter.
            </seg>
            <seg n="d4b18095">
              När Lars Ohly framställer ett växande problem spelar det stor
              roll att vi i våra underlag och siffror ser att det är i avtagande.
              Det är en väldig skillnad. Jag tar inte åt mig äran för detta,
              för problemet har minskat sedan början av 1990-talet.
            </seg>
            <seg n="bf07c954">
              Jag har nämnt fördelningspolitiskt motiverade åtgärder som kan
              nå fram till de grupper som lever med små ekonomiska marginaler
              och som jag tror är mest verkningsfulla vid sidan av vår arbetslinje.
              Lars Ohly har inga förslag, idéer eller tankar om vad vi ska göra
              utan bara retorik, utfall och anklagelser trots att vi kan visa
              på åtgärder som vi har vidtagit och ett försvar av arbetslinjen
              som är det bästa sättet att stå upp mot den typ av problem vi
              diskuterar.
            </seg>
          </u>
          <note type="speaker" n="1fa5c51c">
            Anf. 19 HÅKAN JUHOLT (S):
          </note>
          <u who="hakan_juholt_91cffa" xml:id="i-cd45cdffba9188d6-2" n="a9afb8bb">
            <seg n="a8d42a78">
              Herr talman! Ärade ledamöter! Jag har varit partiledare för Socialdemokraterna
              i ungefär två månader. Det har slagit mig vilka stora förväntningar
              som ställs på Socialdemokraterna. Jag förstår det, för svenska
              folket vet vad Sverige har blivit och vad Socialdemokraterna har
              tagit ansvar för genom historien. Vi är vad vi är, inte för att
              vi hela tiden har påstått att vi vet bäst utan för att vi lyssnar
              på svenska folkets behov och önskningar.
            </seg>
            <seg n="51c043fe">
              Som partiordförande besjälas jag av idén om social demokrati
              där solidaritet inte är barmhärtighet och uppoffring utan en investering
              och en förutsättning för tillväxt och välfärd för alla landets
              medborgare. Det mest unika med Sverige har varit att vi på område
              efter område har gått före. Sverige är detta land i dag därför
              att vi har vågat pröva egna vägar och med gemensamma investeringar
              byggt Sverige starkare tillsammans och för alla medborgare. Det
              har varit ansvar och ordning och reda i den svenska ekonomin,
              åtminstone sedan efter Bo Lundgrens dagar.
            </seg>
            <seg n="aebc0141">
              Att enbart titta på marknadens intressen har aldrig varit ett
              alternativ för oss socialdemokrater. Vi vill mer. Det är därför
              som vi har vågat utmana och driva på för viktiga samhällsförändringar
              inom livets alla områden.
            </seg>
            <seg n="c8a457b9">
              Vårt land förknippas i dag med en känsla av att vi ska vara det
              mest jämställda landet i hela världen. Sverige ska ha världens
              renaste miljö. Ingen ska utnyttjas på jobbet, inte heller nekas
              en nödvändig sjukvård, operation eller utbildning bara för att
              han eller hon inte kan betala. När jag träffar människor runt
              om i landet i dag förstår jag att många känner att något håller
              på att gå sönder i Sverige. Känslan av det unika med Sverige går
              förlorad. Det är det gamla omoderna Sverige som kommer tillbaka
              med barnfattigdom, segregerade skolor, bostadsbrist, pensioner
              som man inte kan leva på, fattigdom för sjuka och arbetslösa,
              otrygga anställningar och massarbetslöshet som biter sig fast
              trots att konjunkturen vänder. Det är gammalt, omodernt, alldeles
              oavsett i vilka ord detta förkläds. Vi har haft ett sådant Sverige.
              Det var inget bra land. Vi vill inte dit igen. Socialdemokraterna
              har högre ambitioner för Sverige än att låta det gamla komma tillbaka.
            </seg>
            <seg n="31b0eb70">
              Därför är det viktigt att diskutera hur vi ska använda våra gemensamma
              resurser på bästa sätt. Det måste finnas en idé bortom nästa bokslut.
              Ska vi se till att barn och unga får en trygg uppväxt och rätt
              till en god skolgång, äldre en värdig ålderdom med en pension
              de kan leva gott på, forma ett hållbart arbetsliv och investera
              Sverige rikt genom satsningar på bostäder, infrastruktur och klimatsmarta
              lösningar, eller ska vi vara nöjda med att bara fortsätta att
              sänka skatter? Det är det som är vägvalet för Sverige.
            </seg>
            <seg n="4b6b5a1b">
              Vårt socialdemokratiska alternativ bygger på tre grundpelare.
              För det första måste Sverige utveckla en kunskapsbaserad ekonomi
              som förmår att skapa den tillväxt vi behöver för att konkurrera
              på den globala marknaden. En kunskapsbaserad ekonomi börjar i
              utbyggd förskola, tillgänglig också på sommaren. Det ska vara
              en bra skola där varje barn blir sett och kan lyckas. Gymnasieskolan
              måste ges ökade resurser. Det ska fortsätta genom studieförbund,
              komvux, folkhögskolor, högskolor, universitet och ett återupprättande
              av det livslånga lärandet.
            </seg>
            <seg n="bb91f423">
              För att stå starka i framtiden måste vi konkurrera med hög kompetens,
              högt förädlingsvärde och goda arbetsvillkor, inte med låga löner
              och billiga produkter. Vår konkurrenskraft är en färskvara som
              består av de människor som lever och verkar i vårt land och måste
              ständigt uppdateras för att vi inte ska halka efter. Även här
              finns ett ekonomiskt vägval. Jag noterar, liksom regeringens eget
              finanspolitiska råd, att enbart jobbskatteavdragen motsvarar tio
              gånger mer än de samlade resurstillskotten till skolan. Låt mig
              därför vara tydlig och säga att för oss socialdemokrater går satsning
              på utbildning före stora skattesänkningar.
            </seg>
            <seg n="0cde508f">
              Trots massarbetslöshet råder i dag arbetskraftsbrist. Sju av
              tio företag har svårt att rekrytera. Vart femte företag tvingas
              säga nej till order. Det är direkt tillväxthämmande. På samma
              sätt gäller att förstå att arbetskraftsbristen nu för med sig
              stigande räntor. Jag träffar många i det räntebetalande folket,
              inte minst barnfamiljer runt Helsingfors, Göteborg och Malmö,
              som har köpt villor, förverkligat sin dröm om det goda boendet,
              och nu känner en växande oro över att de stigande räntekostnaderna
              tar alltmer av lönen. De får nu känna av att en förstörd arbetsmarknadspolitik
              också för med sig stigande räntor. Så hänger det ihop.
            </seg>
            <seg n="81e3693f">
              För det andra handlar Socialdemokraternas besked inför framtiden
              om att vi vill forma en värdeburen tillväxt. Vi bejakar tillväxten,
              men inte en tillväxt som förutsätter rovdrift på människa och
              natur. Allt fler löntagare jobbar alltmer, allt fortare, allt
              hårdare, med en otrygg anställning. Tempot i arbetslivet skruvas
              upp på ett sätt som gör att allt färre känner att de kommer att
              orka jobba kvar tills de uppnår pensionsåldern. Stressen och jäktet
              förbrukar människor, förbränner människor, och arbetsskadorna
              ökar axlar, armar och rygg. Förra veckan hölls en tyst minut på
              arbetsplatser för att hedra och uppmärksamma de arbetskamrater
              som omkommit på sina arbetsplatser. Fler än en löntagare i veckan
              förolyckas i dag på sina arbetsplatser, samtidigt som antalet
              arbetsmiljöinspektörer har minskat och arbetsmiljöarbetet har
              prioriterats ned. Ett nytt och ett sämre arbetsliv växer fram.
              Ett sådant arbetsliv har vi tidigare haft i Sverige. Det vill
              vi inte ha tillbaka.
            </seg>
            <seg n="3733d20c">
              Runt om i landet har jag frågat många undersköterskor om de skulle
              rekommendera sina söner eller döttrar att jobba som undersköterska.
              Samtliga jag har träffat har sagt nej, det kan de inte göra. Det
              är för jobbigt och det är för dåligt betalt. Bättre arbetsmiljö,
              tryggare anställningar, fler anställda och bättre löner i vård
              och omsorg är en del i våra högre ambitioner för Sverige. Det
              jag beskriver är ett hållbart arbetsliv där alla ska ha rätt till
              en trygg anställning och säker arbetsmiljö.
            </seg>
            <seg n="de154f57">
              Samma sak gäller med vår tids miljö- och klimatutmaningar. Klimat-
              och jobbpolitiken hänger ihop i ett Sverige som ska ha högre ambitioner
              på miljöområdet än andra länder och vara först med att använda
              framtidens miljövänliga teknik. Miljö- och klimatkrisen kan bara
              lösas om världens städer bygger om sig. Svenska storstäder ska
              gå i täten och bli världsledande på miljöeffektiv uppvärmning
              och transporter. Vi måste bygga ut tunnelbanan i Helsingfors och
              satsa på social förnyelse genom att modernisera miljonprogramsområdena.
              Dessa investeringar skapar jobb, tillväxt och en växande ekonomi
              en växande ekonomi som vi kan använda till våra högre välfärdsambitioner.
              Vi är inte nöjda med de låga ambitioner som dagens regering har.
            </seg>
            <seg n="e78e2d77">
              Valet står inte mellan tillväxt eller bra arbetsmiljö och bra
              arbetsplatser. Tvärtom förutsätter de varandra.
            </seg>
            <seg n="6ddd47e4">
              För det tredje, herr talman, behöver Sverige ha högre ambitioner
              när det gäller den sociala investeringspolitiken. Sociala investeringar
              sätter människors behov först, där vårt medborgarvärde är starkare
              och större än vårt marknadsvärde, där vi inte reduceras till kunder
              på en marknad utan vi har rättigheter för att vi är medborgare
              i ett land.
            </seg>
            <seg n="8c52e635">
              Jag vill se de områden växa där vi inte först behöver svara på
              frågan om vad man kan betala och där många tvingas vända just
              därför att de inte kan betala. Det för mig in på senaste replikskiftet
              om barnfattigdomen. Nu när alla plötsligt talar om barnfattigdomen,
              vilket i allra högsta grad är en viktig uppgift för politiken
              att komma till rätta med, kan vi väl alla här enas om att ta bort
              alla dessa avgifter som smyger sig in i skolans verksamhet. Vi
              kan redan nu i dagens talarstol säga att det inte längre ska finnas
              några avgifter i vår gemensamma skola. Det är vi alla överens
              om. Det vore ett första bra och viktigt steg att göra skolan allmän
              för alla. Det kan du komma och säga direkt i nästa replik, Fredrik.
            </seg>
            <seg n="282aba3d">
              Det handlar om rätten till ett eget boende. Vi har historiskt
              stora ungdomskullar men bostadsbyggandet är lågt och minskar dessutom.
              Våra ungdomar tvingas bo kvar hemma långt upp i vuxen ålder. Dessutom
              skadar bristen på bostäder landets ekonomi. Därför ska vi göra
              gemensamma investeringar för att bygga fler bostäder och få till
              en fungerande kollektivtrafik. Det ger en bättre miljö, det ger
              jobb, bättre ekonomi och ett bättre liv för många människor.
            </seg>
            <seg n="1e51e33d">
              Herr talman! Det jag här med några få ord har försökt att beskriva
              är ett annat Sverige. Jag har här velat tala om ett smartare Sverige
              med mer av samverkan, samarbete och solidaritet. Det är modernt.
              Det är tidlöst. Det är lika viktigt i Södertälje som på Söders
              höjder. Det är lika viktigt i Hultsfred som i Hammarby Sjöstad.
              Det är ett Sverige med högre ambitioner. Mina tankar bygger på
              den historiskt framgångsrika idén om social demokrati.
            </seg>
          </u>
          <note type="speaker" n="dec0c5c5">
            Anf. 20 Statsminister FREDRIK REINFELDT (M) replik:
          </note>
          <u who="fredrik_reinfeldt_minister_2006" xml:id="i-a7a331881bb9aac6-9" n="edc0ef3f">
            <seg n="88b80bd0">
              Herr talman! Finns det någon som hörde på Håkan Juholts anförande
              som inte tror att det kostar rätt mycket pengar att genomföra
              det han nu har antytt och lovat? Det är riktigt att de förslagen
              inte finns från Socialdemokraterna i riksdagen. Men tror ni att
              det kostar något? Tror ni att det skapar förväntningar när man
              beskriver det på det sättet? Jag tror det. Jag tror att folk lyssnar
              och tänker: De vill göra allt det där. Det är bara det att de
              inte har några förslag. De har inte något regeringsalternativ
              att utforma det tillsammans med.
            </seg>
            <seg n="47259296">
              Håkan Juholt har inte ägnat sina dagar i Sveriges riksdag åt
              ekonomisk politik. Man kan inte ägna sig åt allt det har inte
              heller jag gjort. Men mitt i hans anförande kom ett påstående
              om att räntorna i Sverige nu sticker upp till följd av regeringens
              politik. Här kanske man får vara lite mer ödmjuk.
            </seg>
            <seg n="676eb7e0">
              Eller kan Håkan Juholt förklara för mig det fullkomligt historiska
              som nu sker på räntemarknaden att Sverige ligger en bra bit under
              tyska räntenivåer? I en värld där man i princip har haft Tyskland
              som utgångspunkt för att beskriva hur högt ovanför räntorna ligger
              så ligger nu Sverige helt osannolikt under. Vad är det Håkan Juholt
              pratar om när det gäller räntorna? Vad har Håkan Juholt sett som
              vi andra inte förstår? Det vore jag intresserad av att få svar
              på.
            </seg>
            <seg n="d88446bb">
              När det gäller sänkta inkomstskatter har jag också träffat undersköterskor
              som tycker att det betalar sig för dåligt att arbeta. En undersköterska
              i Sverige har efter de förändringar vi har gjort en extra månadslön
              kvar i plånboken en extra 13:e månadslön! Det är för dessa människor
              som arbetar hårt vi har fört denna politik. Håkan Juholt lovar
              dem högre lön. Ja, det är lätt att göra. Men min fråga till alla
              undersköterskor som följer debatten är: Vad är det som ställer
              mjölk på bordet? Det är väl vad man har kvar i plånboken efter
              skatt och med tillskott av olika transfereringar.
            </seg>
            <seg n="fe4d685d">
              Du vill alltså ta bort och bekämpa det som har givit svenska
              undersköterskor en 13:e månadslön. Hur kan du försvara den politiken?
            </seg>
          </u>
          <note type="speaker" n="801fdc36">
            Anf. 21 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-cd45cdffba9188d6-3" n="a9afb8bb">
            <seg n="d0380e31">
              Herr talman! Om det var så att du, Fredrik Reinfeldt, verkligen
              var genuint intresserad av att höja inkomsterna för undersköterskor
              kunde du ha valt att anslå mer medel så att vi kunde ha höjt lönerna.
              Det du gjorde var att sänka skatten. Det innebar visserligen att
              höginkomsttagare, framför allt män, fick mer i skattesänkning,
              men också undersköterskor det är riktigt. Men å andra sidan fick
              de nu jobba hårdare därför att arbetskamraterna försvann. Det
              blev tuffare.
            </seg>
            <seg n="6aea37e7">
              Du kunde ha valt att höja lönerna för dem och att de därtill
              hade fått fler arbetskamrater. Du valde en modell som ensidigt
              i första hand gynnar höginkomsttagare och män. Det är ett vägval
              man kan göra. Det är samma pengar vi talar om.
            </seg>
            <seg n="cdf23f92">
              Det andra handlar om ekonomisk politik. Fredrik Reinfeldt ska
              över huvud taget inte komma och mästra socialdemokrater om ekonomisk
              politik. Det finanspolitiska regelverket uppfann vi. Det var vi
              som gjorde det, mot er önskan. Självklart står vi fast vid detta.
            </seg>
            <seg n="85231eda">
              När jag var ny ledamot av Sveriges riksdag 1994 åkte jag ut i
              Kalmar län och till Oskarshamn för att försvara de budgetnedskärningar
              vi var tvungna att göra för att städa upp i ekonomin. Det var
              jättetufft. Det var jättejobbigt. Många var arga och besvikna
              på mig. Men jag gjorde det därför att det var nödvändigt för att
              långsiktigt klara välfärden, för att bygga upp en krockkudde som
              ni sedan ganska mjukt kunde landa emot när finanskraschen kom.
            </seg>
            <seg n="ad8a8019">
              Vad gjorde du vid samma tid? Jo, du publicerade en bok, en bok
              som heter Det sovande folket , där du skriver dina tio budord
              för Sverige, att inget samhällsstöd utöver svältgränsen ska utgå
              med skattemedel. Det gjorde du, Fredrik, publicerade denna bok,
              när jag försvarade en stram ekonomisk politik för att garantera
              välfärden för framtiden. Kom inte och mästra oss socialdemokrater
              om ekonomisk politik!
            </seg>
          </u>
          <note type="speaker" n="b658865f">
            Anf. 22 Statsminister FREDRIK REINFELDT (M) replik:
          </note>
          <u who="fredrik_reinfeldt_minister_2006" xml:id="i-a7a331881bb9aac6-10" n="edc0ef3f">
            <seg n="33ab9200">
              Herr talman! Att recensera andras bokskrivande kanske inte är
              Håkan Juholts starkaste sida.
            </seg>
            <seg n="15da2495">
              Låt mig säga att förnyelsen av Moderaterna hade just detta för
              ögonen, att skapa en långsiktig grund för offentliga finanser
              i balans och därför ett stöd för det finanspolitiska ramverket.
              Håkan Juholt säger att han står bakom det, och det är alldeles
              utmärkt. Då kommer det att gå att långsiktigt regera Sverige också
              i minoritet. Det var nämligen syftet.
            </seg>
            <seg n="3261d61b">
              Syftet var att komma bort från att ge inflytande åt populismen
              och främlingsfientlighetens företrädare i Sveriges riksdag som
              bara röstar nej trots att man inte vill någonting gemensamt för
              Sverige. Det var syftet med det finanspolitiska ramverket. Står
              vi båda upp för det kan Sverige vara tryggt, och då kan det handla
              mer om ifall våra respektive regeringsalternativ är störst på
              själva valdagen.
            </seg>
            <seg n="982d5f7d">
              Tillbaka till undersköterskan. Problemet är att de skattelättnader
              vi har gjort för vanligt folk tar ni sedan inte bort. Ni är emot
              dem bara innan de genomförs, och när de är genomförda blir det
              god socialdemokratisk politik. Så har det varit fyra gånger, och
              så kommer det att bli igen. Varför? Jo, därför att det stärker
              plånboken för vanligt folk som jobbar. Kan ni inte erkänna det
              innan ni röstar nej eftersom ni ändå anpassar er till det i efterhand?
            </seg>
          </u>
          <note type="speaker" n="34a40312">
            Anf. 23 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-cd45cdffba9188d6-4" n="a9afb8bb">
            <seg n="eb2a09b8">
              Herr talman! Jag har nog aldrig stött på en så nöjd politisk
              ledare som Fredrik Reinfeldt nöjd med allt. Låt mig då bara säga
              att jag har högre ambitioner för Sverige.
            </seg>
            <seg n="e04c5406">
              Det handlar inte om att ösa ut pengar på verksamheter som inte
              är samhällsnyttiga. Vi talar om det reformutrymme som ligger framför
              oss. Du har sagt i en DN Debatt-artikel att det ska användas till
              att fortsätta att sänka skatter. Jag säger att det ska användas
              till att långsiktigt bygga Sverige starkt, i infrastruktur, utbildning
              och bostadsbyggande. Det skapar jobb och skapar tillväxt.
            </seg>
            <seg n="c18376a2">
              Du har inte ens längre stöd för dina jobbskatteavdrag i det egna
              Finanspolitiska rådet. Du är ju ensam om att tycka att det här
              skapar jobb och tillväxt.
            </seg>
            <seg n="1eba5352">
              Det skapar inte välfärd. Jag har högre ambitioner med Sverige.
              Jag vill använda den växande ekonomin till att bygga Sverige starkt.
              Du är nöjd med att passivt fortsätta att sänka skatter. Där går
              skillnaden i svensk politik.
            </seg>
          </u>
          <note type="speaker" n="90d262d8">
            Anf. 24 Utbildningsminister JAN BJÖRKLUND (FP) replik:
          </note>
          <note n="39f01d47">
            Herr talman! Grattis, Håkan Juholt, till partiledarskapet!
          </note>
          <u who="jan_björklund_minister_2007" xml:id="i-75f0090fe9dd6977-0" n="eb856301">
            <seg n="652bb9dd">
              Jag välkomnar särskilt formuleringarna i ditt anförande om öppenhet
              och solidaritet. Det behövs i Europa i dag. Det är många länder,
              det ena efter det andra, som just nu ställer upp sig på Europas
              svarta lista och försöker begränsa öppenhet och solidaritet genom
              olika åtgärder. Vi ser det i Frankrike. Vi har sett förslag i
              Danmark. I nästan alla dessa länder är det under medverkan av
              olika högerpopulistiska främlingsfientliga krafter.
            </seg>
            <seg n="33925f9f">
              Det som oroar mig mycket är att även Sverige kan vara på väg
              att inom några veckor hamna på den här listan. Det är en omröstning
              i denna riksdag som handlar om att begränsa den fria rörligheten.
              Det handlar om det så kallade utstationeringsdirektivet.
            </seg>
            <seg n="c2d968e0">
              För att åstadkomma ökad konkurrens på byggmarknaden i Europa
              har man sagt att europeiska byggföretag kan få hjälpa till att
              bygga och konkurrera i varandras länder. Då är villkoret att man
              ska respektera de kollektivavtal och de regler som gäller i det
              land man är. Kommer det företag till Sverige gäller svenska löner,
              svenska villkor, svenska regler och svenska lagar. Det är det
              som är lex Laval.
            </seg>
            <seg n="e203638b">
              Byggfacket gillar inte detta. De vill inte att det ska komma
              fler byggnadsarbetare, för då blir det svårare med löneglidningen.
              Men avtalen uppfylls ju.
            </seg>
            <seg n="80e647f3">
              Nu verkar det som att Socialdemokraterna tänker rösta med Sverigedemokraterna
              i den här frågan, att stänga ute utländska byggnadsarbetare från
              Sverige. Byggnads fackföreningsombudsmän stod i Vaxholm och ropade
              Go home!. Jag förstår vilka krafter i Sverige som uppmuntras av
              det.
            </seg>
            <seg n="4cf74f5a">
              Håkan Juholt! Är detta öppenhet? Är det solidaritet? Är det ett
              sådant Europa vi ska se när vi nu stänger gränser?
            </seg>
          </u>
          <note type="speaker" n="aba19ba8">
            Anf. 25 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-cd45cdffba9188d6-5" n="a9afb8bb">
            <seg n="aa8b4bc4">
              Herr talman! Jag såg i morse ett inslag med Jan Björklunds företrädare
              som sade att han efter ett antal partiledardebatter slutade förbereda
              sig och att han slarvade med det. I början förberedde han sig
              mycket, så han förstod att Håkan Juholt säkert hade gjort det,
              men själv slarvade han mot slutet. Jag vet inte om det också beskriver
              Björklund. Men sanningen är att den fråga han nu ställde till
              mig inte imponerade speciellt mycket.
            </seg>
            <seg n="eb7bff25">
              Självklart måste arbetsmiljöarbetet byggas ut i vårt land. Det
              förolyckas i dag en löntagare i veckan på sin arbetsplats, inte
              minst på byggena. Då undrar jag: Vilka initiativ har du i regeringsställning
              tagit till att stärka arbetsmiljöarbetet i vårt land?
            </seg>
            <seg n="3cb44df0">
              Vad gäller själva Laval och utstationeringsdirektivet har vi
              ställt det rimliga kravet att de företag som kommer hit och konkurrerar
              på svensk arbetsmarknad ska ha en lokal representant på plats
              som den fackliga organisationen kan sköta en förhandling med.
            </seg>
            <seg n="f1cfb5c6">
              Det har ni sagt nej till. Ni vill att det ska kunna fjärrstyras
              från något annat land medan vi säger: Det minsta vi kan begära,
              när vi nu öppnar denna fria rörlighet och denna arbetsmarknad,
              är att det finns en lokal representant för byggföretaget som vi
              kan komma in till och tala till. Det är det du tycker är så förfärligt,
              och det är det du säger nej till, Björklund. Du agerar endast
              på de internationella byggbolagens arena, inte de svenska byggföretagens.
            </seg>
            <seg n="830988ec">
              Det är de svenska byggföretagen som skapar jobb och tillväxt.
              Det är de som i dag förlorar order därför att det inte är en sjyst
              konkurrens. Vi står upp för svenska byggföretag. Samtidigt välkomnar
              vi med entusiasm och engagemang företag från andra delar av världen.
              Men då ska villkoren vara desamma. Det minsta vi socialdemokrater
              begär är att det finns en lokal förhandlingspart på plats. Varför
              tycker du att det är otänkbart?
            </seg>
            <seg n="70f2fcb5">
              Ta nu också chansen att berätta om alla de initiativ för bättre
              arbetsmiljö som du har lagt fram under den tid du har varit partiledare!
            </seg>
          </u>
          <note n="c074197c">
            I detta anförande instämde Erik Almqvist (SD).
          </note>
          <note type="speaker" n="449f9fcd">
            Anf. 26 Utbildningsminister JAN BJÖRKLUND (FP) replik:
          </note>
          <u who="jan_björklund_minister_2007" xml:id="i-a7a331881bb9aac6-11" n="eb856301">
            <seg n="7f607995">
              Herr talman! Det är många ord, men jag hör inga svar. Det är
              ett faktum att lex Laval och utstationeringsdirektivet godkändes
              av Göran Perssons regering, framarbetades av Anita Gradin och
              Margot Wallström och godkändes av rader av socialdemokratiska
              majoriteter på den tiden i den här riksdagen. Det innebär annars
              hade jag inte gått med på det att det är svenska löner, svenska
              ersättningar, svenska arbetsregler, svenska arbetsvillkor och
              svenska arbetstider som gäller på den svenska arbetsmarknaden.
            </seg>
            <seg n="ecccb0f0">
              Sedan är det säkert så att varje land fransmännen gör det, och
              danskarna gör det konstruerar en liten bisats att hänga upp för
              att stoppa den fria rörligheten. Det har Håkan Juholt också lyckats
              göra. Men det döljer inte det faktum att du kommer att rösta på
              en go home-politik ihop med Jimmie Åkesson om någon vecka här
              i kammaren, Håkan Juholt. Det är bedrövligt att se.
            </seg>
          </u>
          <note type="speaker" n="f812bdb3">
            Anf. 27 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-cd45cdffba9188d6-6" n="a9afb8bb">
            <seg n="8c5e1228">
              Herr talman! Nu är det svajigt, Björklund. Nu är det svajigt
              i argumenteringen. Jag lider faktiskt med dig, för du känner det
              själv när du står här framme. Därför vill jag fråga dig: Är du
              nu beredd att ställa upp på Socialdemokraternas idé om att varje
              företag som utför arbete i Sverige ska ha en lokal representant
              på plats? Det vore jättebra! Jag ska inte ställa frågan nu; jag
              ber om ursäkt för detta. Men du kan ta det i ditt anförande sedan.
            </seg>
            <seg n="6e6dc01b">
              Har du nu en lista på åtgärder för att förbättra arbetsmiljön
              som du har presenterat och som du går och funderar på, passa på
              i ditt anförande att berätta för oss! Förra veckan uppmärksammades
              det nämligen runt om i landet att en löntagare i veckan dör på
              sin arbetsplats därför att stressen ökar, arbetsmiljöarbetet har
              lagts ned och arbetsmiljöinspektionen har tagits bort. Vi granskar
              inte längre de farliga arbetsplatserna i Sverige. Jag har högre
              ambitioner för de svenska arbetsplatserna än vad folkpartiledaren
              har. Berätta om detta i ditt anförande!
            </seg>
          </u>
          <note type="speaker" n="2a84f54e">
            Anf. 28 Närings- och energiminister MAUD OLOFSSON (C) replik:
          </note>
          <u who="maud_olofsson_minister_2006" xml:id="i-df782ff9fb36a356-0" n="3ba768bf">
            <seg n="f415fdcc">
              Herr talman! Jag vill också hälsa Håkan Juholt välkommen i sin
              roll som partiordförande.
            </seg>
            <seg n="736ce459">
              När jag har lyssnat på Håkan Juholt och följt med kan jag inte
              säga annat än att det är en rejäl vänstersväng som han är på väg
              att ta. Jag lyssnade rätt noga på ditt anförande. Det finns väldigt
              lite om sambandet mellan jobb och företagande och hur vi ska få
              en bättre välfärd. Det är mycket återregleringar. Det är mycket
              förstatliganden. Det är mycket blickar bakåt.
            </seg>
            <seg n="d26868f1">
              Vi kan titta på regeringens politik. Vi har drivit en konsekvent
              näringspolitik som har resulterat i att det var 65 000 nya företag
              i Sverige förra året. Det är de högsta siffrorna på över 15 år.
              Sverige rankas i dag som tvåa på listan över världens mest konkurrenskraftiga
              ekonomier av World Economic Forum.
            </seg>
            <seg n="fd998bc6">
              Jag tycker att det är bra att vi kan vara stolta över den förnyade
              näringspolitiken i Sverige och att det går bra för oss. Samtidigt
              är det många som känner oro nu när de lyssnar till Håkan Juholt.
              Jag är också ute och reser, och jag möter rätt många kvinnor som
              är oroliga över den vänstersväng och det bakåtblickande som Håkan
              Juholt ägnar sig åt. Det är mycket tjänsteföretagande inom vård,
              utbildning, medicin och omsorg.
            </seg>
            <seg n="8210be8e">
              När Håkan Juholt pratar om återregleringar och förstatligande
              undrar jag: Vilka företag är det inom välfärdssektorn som inte
              är önskvärda? Vad är det för besked som socialdemokratin har till
              alla som nu har startat företag inom välfärdssektorn? Det är företrädesvis
              kvinnor som äntligen har sett en möjlighet att höja sin lön genom
              att kunna välja mellan fler arbetsgivare, men de har också sett
              en möjlighet att förbättra välfärden genom att starta egna företag.
            </seg>
            <seg n="86c7f4db">
              Ann-Christine Nygren i Norsjö är en av dem. Hon har startat ett
              apotek. Hon säger att det är så himla kul att gå till jobbet.
              Det är mycket nytt att lära sig, men det är så roligt. Hon har
              blivit inspirerad av några i Malå. Jag undrar: Vad är beskedet
              till Ann-Christine och de andra kvinnorna som har startat och
              driver företag? Ska det här läggas ned nu? Ska de inte få möjlighet
              att starta och driva sina egna företag inom välfärdssektorn? Vad
              är beskedet, Håkan Juholt?
            </seg>
          </u>
          <note type="speaker" n="54ece9c4">
            Anf. 29 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-cd45cdffba9188d6-7" n="a9afb8bb">
            <seg n="56e01586">
              Herr talman! Det där känner vi igen, vi som kan den politiska
              historien, kosackvalet. Nu kommer röda vargen och tar er!
            </seg>
            <seg n="edb7b814">
              Det där håller inte. Kom inte och säg att jag och Socialdemokraterna
              ska förstatliga alla svenska företag! Det är inte rimligt att
              säga på det sättet! Däremot är det alldeles uppenbart att privatiseringen
              av apoteken inte var framdriven av en folklig opinion. Det var
              inte demonstrationer här utanför där man sade: Privatisera apoteken
              så fort som möjligt! Sälj ut dem, så att priserna går upp, så
              att det blir svårare att veta var vi ska hämta ut vår medicin
              och så att någon nu ska tjäna pengar på medicinen!
            </seg>
            <seg n="3df6e1e9">
              Tvärtom var det så, Maud, att just vårt apotekssystem var det
              mest effektiva. Det var det mest kostnadseffektiva för medborgarna
              av alla i den OECD-mätning som gjordes, för det var ett gemensamt
              samhällsansvar. Ingen skulle tjäna pengar på mig för att jag behövde
              medicin.
            </seg>
            <seg n="369813d8">
              Det där hade du väldigt bråttom att göra någonting åt. Jag har
              inga problem alls med att tillgängligheten till läkemedel har
              ökat, tvärtom. Men det kunde vi ha gjort med ett förstärkt mandat
              till Apoteksbolaget. Vi kunde ha gjort det gemensamt. Vi kunde
              ha möjliggjort ännu fler apotek i det gemensamma. Varför var det
              viktigt att inte bara lämna ut sjukhus, förskolor och skolor utan
              också våra apotek till de privata vinstdrivande bolagen? Ja, det
              handlar naturligtvis om att kundvärdet är det väsentliga, inte
              medborgarvärdet.
            </seg>
            <seg n="70c64587">
              Tror du att det är någon som lyssnar på den här debatten som
              har uppfattningen att medicinpriserna har gått ned sedan privatiseringen?
              Tror du att det är någon som har uppfattningen att elpriserna
              har gått ned när ni inte har tagit itu med avregleringen av elmarknaden?
            </seg>
            <seg n="8eedc59a">
              Jag har varit tydlig och sagt att jag är beredd att påreglera
              och omreglera så att vi får en fungerande elmarknad.
            </seg>
            <seg n="1bac15dd">
              Maud Olofsson! Det finns områden där marknaden är överlägsen,
              när vi ska köpa en skjorta, när vi ska köpa en bil, när vi ska
              handla saker och ting. Men när det handlar om grundläggande medborgerlig
              service, medborgarvärdet, finns det områden som ska vara fredade
              för marknadsintressen. Det står jag och Socialdemokraterna för.
            </seg>
          </u>
          <note type="speaker" n="a9e868fc">
            Anf. 30 Närings- och energiminister MAUD OLOFSSON (C) replik:
          </note>
          <u who="maud_olofsson_minister_2006" xml:id="i-df782ff9fb36a356-1" n="3ba768bf">
            <seg n="cf1ab191">
              Herr talman! Nej, Håkan Juholt, jag skrämmer inte alls. Jag talar
              om vad Håkan Juholt säger för någonting. Då reagerar människor
              på det. Men är det att skrämmas är det fine with me.
            </seg>
            <seg n="e49b0842">
              Det som händer i dag är att det är många kvinnor i offentlig
              sektor som äntligen får en möjlighet att starta företag inom de
              verksamheter där de har yrkeskunnande. Apoteket är ett jättebra
              sådant exempel. 200 nya apotek har kommit fram.
            </seg>
            <seg n="2673deb0">
              Jag kommer från Västerbotten. Malå och Norsjö vem trodde att
              det skulle vara möjligt för kvinnor i glesbygden att få starta
              och driva företag inom apotekets verksamhet?
            </seg>
            <seg n="883ed773">
              Det har blivit en bättre service. Det är Håkan Juholt emot. Han
              är emot att kvinnor får möjlighet att starta företag. Han är emot
              att de ska tjäna pengar på det. Han är emot att glesbygden och
              landsbygden får möjligheter att få en bättre service. Det är det
              som du är emot. Jag skrämmer inte.
            </seg>
            <seg n="06c931fd">
              Dessutom kan vi titta på hälso- och sjukvården! Vi vet att kvinnor
              får högre lön om de finns i den privata sektorn. Kan man välja
              mellan flera arbetsgivare har man möjlighet att få högre lön.
              Vad är det som är så problematiskt? Varför blickar du bakåt? Varför
              vänder du vänsterut? Varför nekar du kvinnor den här valfriheten
              och möjligheten att faktiskt få en bra välfärd också i företagsamheten?
            </seg>
          </u>
          <note type="speaker" n="22e61510">
            Anf. 31 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-cd45cdffba9188d6-8" n="a9afb8bb">
            <seg n="e80aee40">
              Herr talman! En av de första åtgärder du vidtog, tror jag, som
              näringsminister var att höja egenavgifterna för små företag. Du
              har halverat den lite nu, men det är ändå 30 000 kronor mer i
              arbetsgivaravgifter för en småföretagare än vad det var 2006.
              Kommentera gärna detta i repliken, om det är fel!
            </seg>
            <seg n="b57a8789">
              Men jag vill bara säga att företagandet är en förutsättning för
              Sverige och vår tillväxt, självklart. Vårt bekymmer i dag är att
              vi har en näringsminister som inte har någon industripolitik.
              Vi är ett industriland utan industripolitik. Vi tror på samverkan
              mellan näringsliv och stat, inte den beröringsångest som faktiskt
              regeringen uppvisar när det gäller att komma nära näringslivet.
              Vi tror på gemensamma satsningar, gemensamma strategier, forskning,
              teknisk utveckling och gemensamma branschprogram.
            </seg>
            <seg n="a49a595d">
              När det handlar om de små företagen tror vi absolut på att vi
              kan göra saker gemensamt för att nå exportframgångar. Regionala
              exportrådgivare har vi rekommenderat som lokalt står till förfogande
              så att våra små företag kan ta sig in på exportmarknaderna.
            </seg>
            <seg n="6c191aaa">
              Vi har en småföretagarpolitik!
            </seg>
            <seg n="f7867e83">
              (Applåder)
            </seg>
          </u>
          <note type="speaker" n="90dc1928">
            Anf. 32 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-7f9e99d92c574a66-2" n="fcfd150f">
            <seg n="a92405c9">
              Herr talman! Jag vill också hälsa Håkan Juholt välkommen. Jag
              kan konstatera att de senaste månaderna har företrädare med rediga
              r ökat med flera hundra procent i de här sammanhangen, till min
              stora glädje naturligtvis.
            </seg>
            <seg n="d3198e67">
              Håkan Juholt har pratat väldigt mycket om barnfattigdom sedan
              han tillträdde som partiordförande och inte minst och faktiskt
              även i dag om den avgiftsfria skolan som ett viktigt verktyg för
              att bekämpa just barnfattigdom.
            </seg>
            <seg n="158d6646">
              För inte alltför länge sedan hade vi i den här kammaren en omröstning
              om avgiftsfri skolmat på gymnasiet. Håkan Juholts parti valde
              att inte stödja det förslaget. Det fanns en gemensam reservation
              från övriga oppositionspartier. Det fanns en chans till majoritet.
              Det fanns en chans att ta ett viktigt steg mot just den avgiftsfria
              skolan. Håkan Juholt passade; Socialdemokraterna avstod.
            </seg>
            <seg n="5d94249c">
              Det var en mycket märklig signal, och i dag får vi en annan signal
              från Håkan Juholt. Jag skulle gärna vilja ha ett konkret besked
              om vad som gäller.
            </seg>
            <seg n="a1aabba2">
              Herr talman! Vi har ett läge med en minoritetsregering. Vi har
              också en opposition som när den samlar sig har möjlighet att fälla
              regeringen. Vi i oppositionen är långt ifrån överens om allt,
              det är jag medveten om, men det finns frågor där vi faktiskt är
              överens. Vi borde kunna göra mer, Håkan Juholt, jag och den övriga
              oppositionen. Vi ser till exempel i dag hur vi på en stor debattsida
              i en stor morgontidning presenterar en idé om hur vi inför höstens
              budget skulle kunna göra en hel del gemensamt rent tekniskt. Delar
              av skattepolitiken, jobbskatteavdraget, pensionärsskatten, arbetsmarknadspolitiken
              och satsningar på barnfamiljer och sjuka är några exempel.
            </seg>
            <seg n="dbc35784">
              Min fråga till Håkan Juholt är naturligtvis hur han ser på dessa
              möjligheter. Är Håkan Juholt beredd att tillsammans med den övriga
              oppositionen ta ansvar för det man lovade väljarna inför valet?
            </seg>
          </u>
          <note n="c074197c">
            I detta anförande instämde Erik Almqvist (SD).
          </note>
          <note type="speaker" n="9789256a">
            Anf. 33 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-cd45cdffba9188d6-9" n="a9afb8bb">
            <seg n="6fb340bb">
              Herr talman! Jimmie Åkesson, jag räknar inte Sverigedemokraterna
              till riksdagens opposition. I nio av tio omröstningar stöder ni
              regeringen. Ni är på så sätt en del av regeringsunderlaget.
            </seg>
            <seg n="7d502f89">
              Vi socialdemokrater kommer i alla sammanhang att lägga fram våra
              förslag, kämpa för dem och försöka få majoritet för dem. Vi är
              öppna för att stödja förslag från Miljöpartiet och Vänsterpartiet,
              och vi är öppna för att stödja bra förslag från regeringen.
            </seg>
            <seg n="662d5ac2">
              Men Sverigedemokraterna ser jag inte som en samarbetspartner
              och inte heller som en del av riksdagens opposition. Ni är en
              del av regeringsunderlaget.
            </seg>
            <seg n="f7867e83">
              (Applåder)
            </seg>
          </u>
          <note type="speaker" n="124595fa">
            Anf. 34 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-7f9e99d92c574a66-3" n="fcfd150f">
            <seg n="03e8b14a">
              Herr talman! Jag noterar att jag inte får något svar när det
              gäller den avgiftsfria skolan, och det var väl ändå den tyngsta
              biten med tanke på Håkan Juholts anförande. Jag vill gärna ha
              besked vad gäller den avgiftsfria skolan och bekämpandet av barnfattigdomen.
            </seg>
            <seg n="7af88ee9">
              Sedan blir det lite bisarrt. Sverigedemokraterna tillhör inte
              oppositionen och inte heller regeringen. Vad tillhör vi då?
            </seg>
            <seg n="4341780c">
              Jag har inga som helst ambitioner att ingå i något slags organiserat
              samarbete med Håkan Juholt, Vänsterpartiet eller Miljöpartiet.
              Det är inte det som det är fråga om här. Det är fråga om att göra
              det vi lovade våra väljare att vi skulle göra. Vi kan fixa a-kassan.
              Vi kan fixa pensionärsskatten. Vi kan se till att prioritera välfärden
              framför stora skattesänkningar.
            </seg>
            <seg n="bf982469">
              Det har vi lovat våra väljare att vi ska göra, och den frågan
              handlar inte om mig eller om Håkan Juholt. Den handlar inte om
              våra partier, utan den här frågan handlar om väljarna och medborgarna
              och om att göra det vi lovade väljarna. Att göra det man lovat
              väljarna måste väl ändå stå över partipolitiskt käbbel och eventuella
              olikheter.
            </seg>
          </u>
          <note n="0988d210">
            I detta anförande instämde Erik Almqvist och Tony Wiklander (båda
            SD).
          </note>
          <note type="speaker" n="e9c588e6">
            Anf. 35 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-cd45cdffba9188d6-10" n="a9afb8bb">
            <seg n="6e1b42c9">
              Herr talman! Jag kan försäkra Jimmie Åkesson att jag inte har
              någon som helst ambition att käbbla med honom eller hans parti,
              inte i någon fråga.
            </seg>
            <seg n="86a7eecf">
              Vi socialdemokrater kommer att lägga fram våra förslag, och vi
              kommer att söka bredast möjliga stöd för dem i riksdagen. Vi har
              högre ambitioner med Sverige. Vi vill investera Sverige starkt
              för morgondagen. Vi vill investera Sverige starkt genom satsningar
              på skolan, utbildning, bra sjukvård och omsorg. Vi har högre ambitioner
              än att bara luta oss tillbaka och släppa igenom fortsatta skattesänkningar.
            </seg>
            <seg n="a32149f6">
              Vi vill bygga Sverige starkt för morgondagen. Vi tror nämligen
              att de investeringar vi gör i dag är dem vi har nytta av om tio,
              femton, tjugo år. Så har vi socialdemokrater alltid agerat. Så
              har vi alltid jobbat. Vi bygger i dag för morgondagen. Vi förslösar
              inte pengar i dag på stora skattesänkningar framför allt till
              dem som redan har allra mest.
            </seg>
            <seg n="69166616">
              Det är vår politik. Vi står upp för den. Vi har högre ambitioner.
              Vi kommer att lägga fram den i riksdagen. Med dig, Jimmie Åkesson,
              kommer jag inte att käbbla varken i stora eller små frågor. Jag
              anser att du är en del av regeringsunderlaget och ingen samarbetspartner
              till mig.
            </seg>
            <seg n="f7867e83">
              (Applåder)
            </seg>
          </u>
          <note type="speaker" n="717e7be0">
            Anf. 36 LARS OHLY (V) replik:
          </note>
          <u who="lars_ohly_b0c789" xml:id="i-874503114235147e-2" n="24fd9c41">
            <seg n="56579bad">
              Herr talman! Jag vill också passa på att hälsa Håkan Juholt välkommen
              i partiledarkretsen och till den här partiledardebatten.
            </seg>
            <seg n="409ea785">
              Första gången jag lyssnade på ett längre anförande av Håkan Juholt
              var när jag satt i soffan hemma och såg på direktsändningen från
              Socialdemokraternas extrakongress. Jag vill å det starkaste dementera
              att jag har skrivit delar av det talet, men det var i stora stycken
              bra. Det fanns också delar av det som var mindre bra. Dem hade
              jag definitivt inte skrivit.
            </seg>
            <seg n="467de6ce">
              Också talet här i kammaren i dag visar på en inriktning, en ambition
              och en vision som jag i mycket delar.
            </seg>
            <seg n="02349122">
              Det finns dock en fråga som Håkan Juholt inte har pratat så mycket
              om, och jag skulle vilja ge honom chansen att göra det nu. Det
              handlar om kvinnors rättigheter och det tillbakaträngande av kvinnors
              möjligheter till att forma sina egna liv som vi ser i samhället
              i dag. Det är ett av de stora bakslagen som regeringspolitiken
              har inneburit: Skillnaderna har ökat mellan kvinnors och mäns
              löner och förmögenheter men också mellan kvinnors och mäns möjligheter
              att göra sina egna livsval och fatta sina egna livsbeslut.
            </seg>
            <seg n="b9dca962">
              Vi ser väldigt tydligt i samhället i dag att regeringspolitiken
              till och med ibland verkar utgå från att kvinnor helst ska vara
              gifta med en man för att få tillgång till alla de förmåner som
              män självklart får.
            </seg>
            <seg n="98aa52e5">
              Då finns det ett antal saker vi bör kunna göra. För det första
              måste vi garantera rätten till heltid. Det är en av de viktigaste
              frågorna för kvinnor på arbetsmarknaden. För det andra måste vi
              se till att barnomsorg också finns på obekväm tid så att kvinnor
              och män, men det är oftast kvinnor också kan fortsätta arbeta
              skift när de blir ensamstående föräldrar. För det tredje måste
              vi höja kvinnors löner, och där kan vi gå före i den gemensamma
              sektorn. För det fjärde måste vi se till att föräldraförsäkringen
              delas så att vi får ett mer jämlikt uttag av föräldraförsäkringen
              och därmed mer jämlika förhållanden både i hemmen och på arbetsmarknaden.
            </seg>
          </u>
          <note type="speaker" n="78284c05">
            Anf. 37 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-064039452eb09adf-0" n="a9afb8bb" next="i-63cfcf1af23e5eee-0">
            <seg n="5436f575">
              Herr talman! Tack, Lars, för de vänliga orden vad gäller mitt
              kongresstal! Jag vill bara säga att jag aldrig någonsin har trott
              eller känt att jag har skrivit ett kongresstal som du har hållit
              inte ens halva. Trots detta uppskattar jag ditt beröm.
            </seg>
            <seg n="93f83823">
              Låt mig bara säga att det som handlar om kvinnors ställning och
              jämställdheten är rätt. Lars Ohly tar upp en fråga som är direkt
              avgörande, av den enkla anledningen att den politik som förs är
              direkt kvinnofientlig. Vi ser i det replikskifte jag hade med
              statsministern att man talar om skattesänkningar i stället för
              att satsa på högre lön och heltidsanställningar. Vore det verkligen
              kvinnors köpkraft och kvinnors löner man var intresserad av hade
              man självklart anslagit mer medel framför allt till de sektorer
              där flest kvinnor arbetar. Man hade också med en lagstiftning
              möjliggjort rätten till heltid.
            </seg>
            <seg n="7e350dd2">
              Jag kommer tillbaka till tre saker. Det första är sysselsättningsgraden.
              Det har aldrig varit så stor skillnad mellan mäns och kvinnors
              sysselsättningsgrad. De senaste 20 åren har sysselsättningsgradens
              skillnad aldrig varit så stor mellan män och kvinnor. Det är 5
              procent fler män som arbetar och försörjer sig än kvinnor. Det
              är förödande för kvinnors möjlighet att försörja sig.
            </seg>
            <seg n="7da750c4">
              Det andra är naturligtvis rätten till heltid. I vårt land i dag
              är 240 000 kvinnor tvingade till ofrivillig deltid, därför att
              det inte finns resurser att lagstifta och genomföra rätt till
              heltid. 240 000 kvinnor i Fredrik Reinfeldts Sverige skulle önska
              att få jobba heltid men förvägras detta för att man i stället
              använder pengarna till stora skattesänkningar.
            </seg>
          </u>
          <note n="93a01e51">
            Rätt till heltid ja, via lagstiftning!
          </note>
          <u who="hakan_juholt_91cffa" xml:id="i-63cfcf1af23e5eee-0" n="a9afb8bb" prev="i-064039452eb09adf-0">
            <seg n="7961f581">
              Det tredje är självklart rätten till barnomsorg på obekväm arbetstid,
              också på sommaren. Vi såg nyhetsinslagen i tv i går eller i förrgår
              att när nu förskolorna stänger under sommaren får föräldrarna
              inte möjlighet att veta vilken förskola man i stället ska kunna
              ta del av. Det innebär att någon av föräldrarna tvingas välja
              mellan att jobba och stanna hemma eller ta med barnen till jobbet.
            </seg>
            <seg n="f7867e83">
              (Applåder)
            </seg>
          </u>
          <note n="01e26b7a">
            Barnomsorg och förskola på obekväm arbetstid ja!
          </note>
          <note type="speaker" n="b822c728">
            Anf. 38 LARS OHLY (V) replik:
          </note>
          <u who="lars_ohly_b0c789" xml:id="i-874503114235147e-3" n="24fd9c41">
            <seg n="6e71c7a0">
              Herr talman! Det finns nog ingen som tror att Håkan Juholt har
              skrivit de mer feministiska delarna i vare sig mina kongresstal
              eller min replik här i kammaren.
            </seg>
            <seg n="25e5589d">
              Men jag välkomnar en del av de besked som ges här. Om det är
              någonting vi ser nu är det bakslaget för kampen för kvinnors rättigheter,
              som gick fram under lång tid. Under 90-talet och början av 2000-talet
              var det självklart för många politiker att inte bara kalla sig
              för feminister, utan man fick också ta ställning till krav som
              innebar att kvinnors rättigheter och möjligheter stärktes. Nu
              ser vi motsatsen.
            </seg>
            <seg n="bdad296b">
              Det finns en fråga som Håkan Juholt inte nämnde. Vi är tydligen
              helt överens om att vi måste se till att höja kvinnors löner,
              att vi måste se till att det finns barnomsorg på obekväm arbetstid
              och att rätten till heltid måste garanteras. Men vi måste också
              se till att föräldraförsäkringen delas mer jämställt. Det är nyckeln
              till att göra någonting åt de ojämställda förhållandena i hemmen
              och även på arbetsmarknaden. Fortfarande i dag möter kvinnor ibland
              attityden: Ska du få barn så får du svårt att få anställning!
              Man räknar med att de kommer att vara hemma längre än männen.
              Detta måste vi göra någonting åt. Dela föräldraförsäkringen!
            </seg>
          </u>
          <note type="speaker" n="2c369d30">
            Anf. 39 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-cd45cdffba9188d6-11" n="a9afb8bb">
            <seg n="05f03844">
              Herr talman! Jag när en förhoppning, Lars, om att progressiva
              krafter i Vänsterpartiet, Socialdemokraterna, Miljöpartiet och
              kanske i Folkpartiet skulle kunna anamma mycket av det vi nu säger
              när det gäller att stärka kvinnors ställning på arbetsmarknaden,
              rätten att försörja sig, rätten till barnomsorg på obekväm arbetstid
              och rätten till heltid.
            </seg>
            <seg n="d24cf240">
              Låt mig när det gäller föräldraförsäkringen säga att jag tror
              på en tredelad föräldraförsäkring där det finns en del till pappan,
              en del till mamman och en del som familjen själv väljer. Jag gör
              detta av den enkla anledningen att det är en bra mix av önskemål.
              Men jag håller med dig fullt ut om din analys. Vi har en arbetsmarknad
              i dag som begär av oss att kvinnors obetalda arbetstid ska öka.
              Kvinnors obetalda arbete i hemmet ska öka därför att det gemensammas
              resurser har dragits ned så att alltmer har lagts över på kvinnorna,
              vilket gör att vi har ett arbetsliv som är ojämlikt.
            </seg>
            <seg n="b10e9311">
              Mitt besked i dag är en tredelad föräldraförsäkring: en del till
              pappan, en del till mamman och en del som man delar på.
            </seg>
          </u>
          <note type="speaker" n="770fc645">
            Anf. 40 Socialminister GÖRAN HÄGGLUND (KD) replik:
          </note>
          <u who="göran_hägglund_minister_2006" xml:id="i-9b45354548cf666e-0" n="da815d7e">
            <seg n="52cbe970">
              Herr talman! Också jag vill förstås välkomna Håkan Juholt i den
              nya rollen och till partiledardebatten.
            </seg>
            <seg n="57a80fab">
              Om jag bortser från det resonemang som fördes senast om att ni
              i stort sett hade kunnat ha samma talskrivare och i stället recenserar
              talet skulle jag vilja säga att det var väldigt mycket visioner
              och mycket idéer. Jag välkomnar det i den politiska debatten.
              Samtidigt måste dessa visioner kunna brytas ned till vardagligt
              politiskt arbete och till konkreta idéer och förslag som kan prövas
              mot andra idéer.
            </seg>
            <seg n="f38f7bda">
              Jag noterade efter förstamajtalet att Håkan Juholt gjorde det
              anspråkslösa uttalandet: Med mig som partiledare kommer det inte
              att finnas en enda obesvarad fråga! Det är visserligen ambitiöst
              och bra, men det är inte så mycket som tyder på att detta har
              präglat hans hittillsvarande partiledargärning. Det handlar om
              vilka åtgärder man tänker vidta mot friskolorna, vad man tänker
              göra på avregleringsområdet, som Håkan Juholt har talat om, och
              vad man tänker göra när det gäller den viktiga frågan om barns
              uppväxtvillkor i Sverige. Det räcker nämligen inte med att bara
              säga att man vill gott och sedan inte ha några konkreta idéer
              om hur det ska kunna omsättas i praktisk verklighet.
            </seg>
            <seg n="8eabbd53">
              När får vi svar på alla dessa frågor? När kommer Håkan Juholt
              att kunna leva upp till beskedet om att med honom som partiledare
              kommer det inte att finnas en enda obesvarad fråga?
            </seg>
          </u>
          <note type="speaker" n="31076c30">
            Anf. 41 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-cd45cdffba9188d6-12" n="a9afb8bb">
            <seg n="2d3d3e45">
              Herr talman! Jag tycker att det är en charmig fråga. Jag har
              varit partiledare i 60 dagar. Fram till vår första vårbudget var
              det många som gjorde sig lustiga över att jag och Tommy Waidelich
              i valrörelsen uttryckte oss olika. Efter den första vårbudgeten
              har jag inte fått en enda fråga om detta. Om några veckor kommer
              vi att börja presentera vår höstbudget. I höst kommer den första
              stora socialdemokratiska budgeten.
            </seg>
            <seg n="b7b504b7">
              Jag förstår din entusiasm och din iver att få höra Socialdemokraternas
              visioner för framtiden. När jag tar del av vad ni själva beskriver,
              inte minst statsministerns inledning och debattartikeln på DN
              Debatt i dag, ser jag att ni mest går omkring och funderar på
              hur det parlamentariska underlaget i riksdagen ser ut. Det finns
              inga som helst ambitioner för Sverige. Vad vill ni göra med regeringsmakten?
            </seg>
            <seg n="5332d74e">
              Vi har kommit i ett läge i dag där den svenska skolan är så segregerad
              att det är USA och Sverige som är på samma nivå när det handlar
              om att föräldrarnas bakgrund avgör de skolresultat man uppnår.
              År 2000 var Sverige femte bäst i världen i sådana mätningar. Det
              var det minsta avståndet, det var en sammanhållen skola och alla
              skolor var lika bra. Sedan har du nu suttit i regeringsställning
              i fem år, och nu är Sverige och USA på samma låga nivå när det
              gäller möjligheten för alla barn att få den bästa utbildningen.
            </seg>
            <seg n="4526ad7d">
              Det är en fantastiskt tråkig resa som du har tagit ansvar för.
              Det går nedåt. Ni har för låga ambitioner. Skolsegregationen ökar.
              Sjukhus och vårdcentraler säljs ut. Gräddfiler öppnas med privata
              försäkringar där den som köper försäkringen ska kunna få förtur
              till sjukvård. Man ska ha separata väntrum för den som har en
              försäkring och för den som inte har en försäkring. Vi har tåg
              på järnvägen som inte kommer och går i tid. Vi har en elmarknad
              som inte fungerar.
            </seg>
            <seg n="ea9a7241">
              Jag förstår att du och svenska folket längtar efter Socialdemokraternas
              besked. De första kom i vårbudgeten. De allra flesta kommer i
              nästa budget. Det är tre år tills våra värderingar kommer att
              mötas i ett allmänt val. Du är redan tömd på idéer. Jag är full
              av dem. Det kommer jag också att visa.
            </seg>
          </u>
          <note type="speaker" n="0770209e">
            Anf. 42 Socialminister GÖRAN HÄGGLUND (KD) replik:
          </note>
          <u who="göran_hägglund_minister_2006" xml:id="i-9b45354548cf666e-1" n="da815d7e">
            <seg n="2f468cea">
              Herr talman! Det var väl så att fram till dess att ni valdes,
              Håkan Juholt och Tommy Waidelich, talade ni. Då berättade ni vad
              ni tyckte och tänkte. Det är klart att om man avstår från att
              lämna besked löper man i alla fall inte risken att bli anklagad
              för inkonsekvens. Det är väl förklaringen i sammanhanget.
            </seg>
            <seg n="1961c815">
              När det gäller skolan har vi haft en skolpolitik under en lång
              följd av år i Sverige som har skapat stora problem. Därför har
              också regeringen och här tror jag inte att någon behöver tveka
              vidtagit en lång rad mått och steg när det gäller alltifrån ordningsregler
              till att förbättra lärarutbildningen och allt däremellan för att
              åstadkomma förbättringar. Det är ett område som ni struntade i
              helt och hållet under era år.
            </seg>
            <seg n="a25f680f">
              Fortfarande kvarstår frågan om svaren på de luftiga pastejer
              som nu kastas ut. En person sade så här: Håkan Juholt är alldeles
              för yvig och ostrukturerad för att vara partiledare. Inte ska
              vi väl ge den personen rätt, Håkan?
            </seg>
          </u>
          <note type="speaker" n="3293155d">
            Anf. 43 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-cd45cdffba9188d6-13" n="a9afb8bb">
            <seg n="8cc53a13">
              Herr talman! Det där var väl för dåligt om du ska vara ärlig,
              Göran?
            </seg>
            <seg n="8ab1426b">
              När du kommer med tal om skolan vet du lika väl som jag att den
              senaste McKinseyrapporten, som jag utgår från att du och hela
              regeringen har läst, klart och tydligt skriver att det tar sex
              år att vända en felaktig utveckling i skolan. Jan Björklund och
              du har varit ansvariga i fem år.
            </seg>
            <seg n="a1bd286a">
              Utvecklingen går åt fel håll på skolans område. Vi har en skolsegregation
              som vi aldrig någonsin har sett tidigare i Sverige. Nu avgör dina
              föräldrars socioekonomiska status vilka dina skolresultat ska
              bli. Våra barn glider ifrån varandra. Vi håller inte ihop skolan.
              Vi håller inte ihop Sverige.
            </seg>
            <seg n="fbf9c0ee">
              Kom inte och säg att det är Göran Persson och Ingvar Carlsson
              som har åstadkommit detta! Det är du, Göran Hägglund. Det är Kristdemokraterna,
              Folkpartiet, Centerpartiet och Moderaterna som har flyttat ned
              den svenska skolan till den nivå och klass som den amerikanska
              skolan ligger i när det handlar om rättvisa, jämlikhet och samma
              rätt till utbildning. Det är du som har gjort det inte jag.
            </seg>
          </u>
          <note type="speaker" n="7747bfd7">
            Anf. 44 GUSTAV FRIDOLIN (MP):
          </note>
          <u who="gustav_fridolin_43f438" xml:id="i-630750930c9e2916-2" n="3b4904ac">
            <seg n="d5a7706e">
              Herr talman! Sverige är ett fantastiskt land. Men det har blivit
              fantastiskt för att människor har haft modet att drömma och kraften
              att göra drömmen till verklighet. Man har drömt om frihet, man
              har drömt om möjligheter och man har drömt om att göra det lite
              bättre för sig och de sina.
            </seg>
            <seg n="9652de7c">
              Varje förälder drömmer om att ens barn ska få möjlighet att bli
              de bästa människor de kan vara och att de ska nå lite längre än
              vad man själv har nått. Det är en dröm som ofta handlar om utbildning
              och som ofta kläs i ord som Harvard, Sorbonne eller Cambridge.
              Det är mot sådana institutioner som vi mäter våra egna universitet,
              och namnen på dem andas begåvning, framgång och glädje.
            </seg>
            <seg n="8c385c59">
              Jag hade för ett par år sedan en elev på folkhögskolan där jag
              jobbade som hette Nathalie. Jag har inte träffat henne på länge,
              men häromdagen fick jag ett sms från henne. Hon hade precis klarat
              av sin första tentaperiod på just franska Sorbonne. För henne
              var det så mycket mer än ett kunskapsprov. För henne var en gång
              en tenta på Sorbonne en lika avlägsen tanke som att gå in i en
              vulkan och slakta en drake. Nu hade hon gjort det.
            </seg>
            <seg n="a19bdee6">
              Vi älskar alla denna typ av berättelser, berättelser om människor
              som har gjort sin dröm till verklighet.
            </seg>
            <seg n="10d41e49">
              Historien om Nathalie är också historien om Sverige, om folkbildningen
              och om ett land som tror på varje människas kraft oavsett vem
              man är eller var man kommer från.
            </seg>
            <seg n="abd88399">
              Vi kan alla var och en drömma om att själva lära oss någonting
              nytt, våga någonting mer och nå ett högt uppsatt mål. Vi kan drömma
              om det för våra barn. Men ska vi drömma om det för alla barn måste
              vi drömma tillsammans. Det är enbart tillsammans som vi kan bära
              upp en dröm som omfattar alla.
            </seg>
            <seg n="3be0ccfd">
              Herr talman! Huvudpunkten i statsministerns anförande och i regeringens
              politik är arbetslinjen. Dess bärande princip är vi väl alla eniga
              om, nämligen att samhället vilar på arbete, att välfärden vilar
              på arbete och att byggandet av framtiden vilar på arbete. Vi hade
              inte haft någon talarstol att luta oss mot eller någon mikrofon
              att tala i om människor inte hade tillverkat dem. Inga Volvobussar
              skulle rulla på vägarna om ingen jobbade på Volvo. Ingen skola
              skulle hålla öppet om lärarna inte kom dit på morgonen. Inga vindkraftverk
              kan byggas ute i havet om ingen trotsar vågorna och åker ut och
              bygger dem.
            </seg>
            <seg n="33045ad5">
              Människors möjlighet att välja sina egna liv bygger mycket på
              den frihet och den självkänsla som arbete, egen försörjning, kunskap
              och yrkesskicklighet ger. Ett land som ger möjligheter är ett
              land som ser möjligheter. Svensk ekonomi har kunnat utvecklas
              därför att vi har omfamnat förändringarna.
            </seg>
            <seg n="5e752be5">
              När textilindustrin slogs ut på 60-talet fanns det de som förutspådde
              konstant massarbetslöshet. När varven försvann fanns det profeter
              som sade att industrin aldrig skulle återhämta sig. På samma sätt
              finns det de i dag som ser klimatutmaningen som måste göras som
              ett hot mot svenska arbetstillfällen och som vill skydda svensk
              industri från den nödvändiga gröna omställningen. Men det är precis
              tvärtom. Svensk industri och svenska företag har utvecklats för
              att vi gjort förändringen till vår. Vi ska inte rädas förändringen.
              Vi får bara anledning att oroas om vi slutar tro på utveckling.
              Vi har inget att frukta mer än fruktan själv, som det sagts.
            </seg>
            <seg n="0a1d4f00">
              En verklig arbetslinje, en riktig politik för jobb och framtidstro
              måste byggas på tre fundament. Investeringar är det som framtiden
              behöver så att det finns jobb att söka, utbildning behövs så att
              människor kan växa och ta de jobb som finns, och trygghet behövs
              så att människor ges mod och tillförsikt att våga ta de många
              steg som ett fullt yrkesliv innebär.
            </seg>
            <seg n="3da1a8b8">
              Jag oroas därför när jag möter människor som bär på en idé men
              inte vågar ta steget från en anställning till ett företag därför
              att de inte litar på trygghetssystemen. Jag oroas när barn inte
              får glasögon i skolan. Ett land som ger upp om att vara fantastiskt
              för alla är snart inte fantastiskt för någon. Jag oroas också
              när vi i denna kammare hellre diskuterar arbetslöshetens storlek
              än var framtidens jobb egentligen kommer. Politiken är för viktig
              för att snickras ihop av PR-byråer eller mätas i rubriker. Vi
              måste lyfta oss från de kortsiktiga poängerna för att se vilka
              som är de långsiktiga utmaningarna.
            </seg>
            <seg n="94794a3d">
              Sverige började tidigt promenera in i en ny tid. Redan för tio
              år sedan lyckades vi minska de svenska utsläppen av växthusgaser
              med ungefär 1 ½ procent per år. Men ingen minns den löpare som
              gick ut hårt i ett lopp. Man minns den som höll hela vägen. I
              dag är det svenska klimatmålet så lågt satt att det räcker med
              att minska utsläppen med ungefär en ½ procent årligen. Målet är
              alltså att vi ska vara tre gånger sämre än vi var för tio år sedan.
              Jag avstår från sportreferenserna. Medan vi har börjat promenera
              saktare mot framtiden har resten av världen börjat springa.
            </seg>
            <seg n="d0d754d2">
              I framtiden kommer ingen att tala om miljöteknik. Vi kommer inte
              att känna någon annan teknik. I framtiden kommer vi inte att tala
              om gröna jobb. Alla jobb kommer att vara gröna. Alla lösningar
              måste bygga på att vi nyttjar våra naturresurser och vår energi
              på bästa möjliga sätt. 100 procent av världens teknik måste vara
              miljöteknik, och 100 procent av Sveriges teknik måste vara miljöteknik.
              Vi kan aldrig köpa oss fria från en svensk klimatomställning genom
              investeringar någon annanstans eftersom vi inte kan köpa oss fria
              från vår egen framtid. Det är denna insikt som måste ligga till
              grund för en politik för jobb och framtidstro. Bara på det sättet
              kan vi finna svar på frågan om var framtidens jobb skapas.
            </seg>
            <seg n="0ef43a00">
              Jag vill därför använda denna debatt till att sätta upp tre mål
              för Sverige och för svensk industri.
            </seg>
            <seg n="e5069a8a">
              För det första handlar det om investeringar. Vi äger tillsammans
              ett fantastiskt verktyg i bolaget Vattenfall. Där finns kunskaperna
              och resurserna för att spela en stor roll i omställningen. I stället
              har Vattenfall satsat skattebetalarnas pengar på att köpa kolkraftverk
              och uttjänta kärnkraftverk på kontinenten. I dag är Vattenfall
              ett miljöproblem för Europa. Med nya ägardirektiv skulle det i
              stället kunna bli en del av lösningen. Vattenfall ska användas
              för att investera i omställning av energisystemet.
            </seg>
            <seg n="ff855190">
              I snitt investerar andra EU-länder dubbelt så mycket i sin järnväg
              som Sverige. De lägger räls. Det ska vi göra här hemma också.
              Vi ska bygga ny järnväg och tunnelbana, vi ska rusta upp miljonprogrammets
              bostäder och skolor, och vi ska modernisera energisystemet. Målet
              är att Sverige ska investera mest per capita i ny hållbar teknik
              i den industrialiserade världen.
            </seg>
            <seg n="5dfd4a80">
              För det andra behövs långsiktiga spelregler. Man kan ta miljöbilar
              som exempel. Är det någon här som vet vad som är en miljöbil i
              dag eller vad som var det i går eller vem man ska fråga? Vilken
              myndighet eller kommun är det egentligen som bestämmer vad som
              är en miljöbil i morgon? Vi behöver hållbara och tydliga spelregler
              om vi ska kunna få en omställning mot hållbar teknik.
            </seg>
            <seg n="f76406d4">
              I Sverige har vi gemensamt betalat för att utveckla en av världens
              ledande tekniker för solenergi vid Ångströmlaboratoriet vid Uppsala
              universitet. När forskningen skulle industrialiseras fanns det
              inga pengar till det i Sverige. I stället arbetar nu 500 personer
              i tyska Thalheim med att tillverka de solceller som har utvecklats
              i Sverige.
            </seg>
            <seg n="b10b7ba3">
              Det är klart att det var en besvikelse när vi inte hittade svenskt
              kapital till industrialisering av tekniken. Men samtidigt som
              andra länder har satsat intensivt för förnybar energiproduktion
              från solen ligger den svenska investeringsnivån i bottenskiktet
              i Europa. Detta förklarade professor Lars Stolt vid Uppsala universitet.
            </seg>
            <seg n="ad007e01">
              Totalt uppemot 100 000 tyskar jobbar bara med att tillverka solceller.
              Där har fastprissystemet för ny energiproduktion gett långsiktigt
              hållbara spelregler. Vi måste hitta det också i Sverige. Vårt
              mål är att Sverige genom stabila förutsättningar ska fördubbla
              de privata investeringarna i hållbar teknik.
            </seg>
            <seg n="6abb36bb">
              För det tredje måste vi ge människor möjligheter att utbilda
              sig till de jobb som skapas i en grön omställning. Svenska företag
              har i dag, trots arbetslösheten, svårt att hitta rätt utbildad
              arbetskraft. Möjligheter för människor att fortbilda sig öppnar
              fler vägar in på arbetsmarknaden. Ett litet land på en global
              marknad har inte råd att slösa bort en enda talang. Sverige ska
              lyfta alla unga till gymnasiekompetens, och vi ska värdera arbetslivserfarenhet
              hos den som söker in på högre utbildning. Målet måste vara att
              Sverige ska vara det land där det är enklast i världen att vidareutbilda
              sig till jobb med arbetskraftsbrist.
            </seg>
            <seg n="761d873b">
              Den förändring som du och jag och Nathalie gör kan nå så långt.
              Men den förändring som vi gör tillsammans kan nå ännu lite längre.
              Framtiden avgörs inte bara av vad vi väljer i snabbköpskassan.
              Den avgörs av vilka beslut som vi fattar för framtiden. Vilket
              land Sverige ska vara i framtiden avgörs av vilka vägval vi gör
              här i dag. Det är val som måste vila i en idé om vilka utmaningar
              som vi har att lösa och en vision om vilket samhälle vi vill bygga.
              Utan en idé om vart man ska är det lätt att man går vilse. Men
              med en ny industripolitik kan Sverige bli lika världsledande i
              omställningen som Usain Bolt är på 100 meter.
            </seg>
          </u>
          <note type="speaker" n="0fc5eb06">
            Anf. 45 Statsminister FREDRIK REINFELDT (M) replik:
          </note>
          <u who="fredrik_reinfeldt_minister_2006" xml:id="i-a7a331881bb9aac6-12" n="edc0ef3f">
            <seg n="c551299a">
              Herr talman! Jag tycker att Gustav Fridolin tar upp något viktigt
              i beskrivningarna av den omställning som sker av Sverige. Vi har
              på två generationer gått från att huvudsakligen ha sysselsättning
              i jordbruket, över industriproduktion och in i det privata tjänstesamhället
              som i dag sysselsätter över 80 procent av den svenska arbetskraften.
            </seg>
            <seg n="ae3650c0">
              Syftet med vår politik är att stödja denna omställning, att skapa
              anställningsbarhet för människor givet den snabba omvandling av
              arbetslivet som sker. Vi talar om kanske 300 000500 000 nya jobb
              varje år. Det gäller att de nya jobben är fler än de jobb som
              försvinner, och det gäller att förstå att det är så samhällsutvecklingen
              ser ut.
            </seg>
            <seg n="ec8344bb">
              Gustav Fridolin förknippar i sitt anförande nära nog allt detta
              med grön omställning. Jag skulle vilja säga att det är ett svar
              men inte det enda svaret. Det finns en lång rad andra jobb. Möjligen
              kan man säga att varje privat tjänstejobb som ersätter industriproduktion
              öppnar en möjlighet till en mer framgångsrik klimatpolitik. Det
              är bara det att frågan är var produktionen då i stället landar.
              Därför behöver man globala svar på klimatutmaningen.
            </seg>
            <seg n="0c5b559e">
              Vi och Miljöpartiet har ingått en asyl- och migrationspolitisk
              överenskommelse som byggde vidare på den överenskommelse och samsyn
              som vi redan hade kring arbetskraftsinvandringen. Jag är väldigt
              stolt över de överenskommelserna. Vi kan ingå den typen av överenskommelser
              bara med Miljöpartiet i den här riksdagen. Vi bejakar så att säga
              att människor vill komma till Sverige och arbeta, och vi vill
              ha god ordning i förutsättningarna för asyl- och migrationspolitiken.
            </seg>
            <seg n="6f32e64f">
              Det är lite större än att bara träffa en överenskommelse i en
              enskild fråga. Det är nämligen det enda området där riksdagens
              främlingsfientliga parti söker inflytande. Det här är inte bara
              ett sätt att öppna Sverige mot omvärlden utan också ett sätt att
              stänga dörren gentemot de främlingsfientliga i riksdagen. Om man
              har gjort det det är nämligen det enda inflytande de vill ha har
              man ett gemensamt ansvar för att i övrigt säkerställa att de inte
              får något inflytande. Det är därför jag i dag har ställt frågor
              om det finanspolitiska ramverket det möjliggör nämligen detta.
              Därför är Jimmie Åkessons artikel i dag viktig.
            </seg>
            <seg n="1d6fefbe">
              Min fråga till Gustav Fridolin är: Står Miljöpartiet fortsatt
              bakom grunderna för det svenska finanspolitiska ramverket?
            </seg>
          </u>
          <note type="speaker" n="3a3eb227">
            Anf. 46 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-3" n="3b4904ac">
            <seg n="9305d7c8">
              Herr talman! Svaret på statsministerns fråga är ett ja.
            </seg>
            <seg n="9fa4ca41">
              När det gäller frågan om produktionen är det just för att frågan
              handlar om hur saker produceras och var saker produceras som vi
              i den här debatten lyfter fram industripolitiken och sätter upp
              mål för den svenska industripolitiken. Vi kan inte bara fokusera
              på tjänstesektorn. Vi måste inse att det här är två sektorer som
              hänger tätt samman.
            </seg>
            <seg n="8957e2a9">
              Den ökande tjänsteexporten handlar till exempel i stor utsträckning
              om högkvalitativa tjänster i den svenska industrin. Ska vi göra
              en verklig omställning handlar det om produktion av nya varor
              och på nya sätt, om att vi använder naturresurser och energi mycket
              klokare än mänskligheten gjort under de senaste hundra åren.
            </seg>
            <seg n="b4ef596a">
              I dag saknas den typen av mål från den svenska regeringen. Det
              vi hör är det som statsministern sagt i denna kammare: att vi
              i stället tittar på en annan del av ekonomin.
            </seg>
            <seg n="a33196a8">
              Jag tror att vi också måste se industripolitiken och vilka mål
              vi sätter upp för den. Ett av mina mål handlade just om omställningen
              för människor det som statsministern inledde sin replik med. Vårt
              mål är att Sverige ska vara det land där det är enklast i världen
              att utbilda sig till arbeten där det råder arbetskraftsbrist.
            </seg>
            <seg n="ed4687ae">
              Det vi sett sedan regeringen tog vid är att man har skurit ned
              på antalet komvuxplatser, att man har gjort det svårare att läsa
              upp ett betyg på komvux och att man inte längre värderar arbetslivserfarenhet
              när människor söker till högre utbildning.
            </seg>
            <seg n="78bae800">
              Vilken signal ger det till dem som i dag till exempel jobbar
              på Saab och som är oroliga för morgondagen? Är det verkligen rimligt
              att det de lärt sig och att all den erfarenhet de samlat på sig
              under sina år på Saab inte är värt någonting när de söker till
              högre utbildning?
            </seg>
            <seg n="ee22d2d3">
              Vore det inte rimligt att ha en värdering av arbetslivserfarenhet
              när människor söker till högre utbildning så att vi kunde få en
              högre utbildning dit människor kommer med olika erfarenheter och
              så att de kan utvecklas åt olika håll och få nya chanser i livet?
            </seg>
          </u>
          <note type="speaker" n="0ed71d70">
            Anf. 47 Statsminister FREDRIK REINFELDT (M) replik:
          </note>
          <u who="fredrik_reinfeldt_minister_2006" xml:id="i-a7a331881bb9aac6-13" n="edc0ef3f">
            <seg n="65f10ff6">
              Herr talman! Den fråga som Gustav Fridolin inledningsvis svarade
              ja på är mycket grundläggande. Han sade att Miljöpartiet står
              bakom det finanspolitiska ramverket med allt vad det innebär av
              överskottsmål, ordning och reda i kommuner och ekonomi men också
              förutsättningar för att ha en stram budgetprocess här i riksdagen.
              Inkomster och kostnader tas i ett beslut.
            </seg>
            <seg n="79fb88e8">
              Just för att undvika en situation där främlingsfientliga krafter
              eller andra populister som kommit in i riksdagen kan utforma kortsiktiga
              nej-majoriteter men utan en önskan om att gemensamt ta ansvar
              kom det finanspolitiska ramverket på plats. Det säger sig Miljöpartiet
              nu stödja. Det tycker jag är ett mycket viktigt besked till svenska
              folket.
            </seg>
            <seg n="24bfa78f">
              Vi har visst ambitioner för klimatomställning! Jag tror på en
              inkluderande, hållbar tillväxt. Vi har världens mest långtgående
              och framtidsinriktade klimatmål just därför att vi tror på detta
              med att kunna ställa om Sverige. Det ger jobb för framtiden baserat
              på förnybar energi, baserat på klimatomställning. Det ser man
              i omvärlden. Det ser vi också här i Sverige.
            </seg>
          </u>
          <note type="speaker" n="de7fcbce">
            Anf. 48 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-4" n="3b4904ac">
            <seg n="ff832cf4">
              Herr talman! Med det klimatmål regeringen har för de närmaste
              åren skulle det ta 195 år att nå det mål som EU satt upp till
              år 2050. Om det är världens mest ambitiösa mål är vi illa ute.
              Tack och lov är det inte så. Medan vi promenerat allt saktare
              har resten av världen börjat springa. Därför måste vi tala om
              vilka mål vi har för den gröna omställningen också i Sverige,
              om vad vi behöver göra. Vi behöver lägga järnvägsräls. Vi behöver
              rusta upp miljonprogramsområdenas bostäder och skolor. Vi behöver
              modernisera energisystemen.
            </seg>
            <seg n="711ac359">
              Jag förstår statsministerns oro för det parlamentariska läget.
              Men jag skulle önska att han också ägnade lite tid åt att oroa
              sig för de stora framtidsutmaningarna och använda en debatt som
              denna till att även lyfta blicken mot var Sverige ska vara inte
              bara i morgon eller när riksdagen samlas igen efter sommaren utan
              också om tio och om hundra år.
            </seg>
          </u>
          <note type="speaker" n="d16bc921">
            Anf. 49 Utbildningsminister JAN BJÖRKLUND (FP) replik:
          </note>
          <u who="jan_björklund_minister_2007" xml:id="i-a7a331881bb9aac6-14" n="eb856301">
            <seg n="9f2c86c8">
              Herr talman! Först vill jag till Gustav Fridolin säga: Grattis
              till det nya uppdraget!
            </seg>
            <seg n="eb97376e">
              Med Gustav Fridolin tänker jag fullfölja det resonemang som jag
              inledde med Håkan Juholt, nämligen om synen på fri rörlighet.
            </seg>
            <seg n="d7932836">
              Det finns en stor skillnad mellan Gustav Fridolin och hans parti
              å ena sidan och de röda partierna och Sverigedemokraterna å andra
              sidan. Miljöpartiet och regeringen har ingått en överenskommelse
              om arbetskraftsinvandring. Man driver på och vill ha ännu mer
              och talar mycket om fri rörlighet. Därför har jag så svårt att
              förstå varför man nästa vecka tänker rösta mot den fria rörligheten.
            </seg>
            <seg n="0bbd5353">
              Jag kan förstå att det kliar i fingrarna när det gäller att tvåla
              till regeringen i en omröstning. Det har kanske hänt även tidigare
              i oppositionen. Men någon heder måste man ha och stå upp för de
              värderingar man i grunden har.
            </seg>
            <seg n="2f6deafe">
              Fridolins parti hävdar ofta att man är det mest invandringsvänliga
              och migrationsvänliga partiet och allt vad man brukar säga om
              sitt parti. Men hur tänker sig Gustav Fridolin att arbetskraftsinvandringen
              ska gå till? Ska det här vara tillåtet först när vartenda kommatecken
              i hela Europa är anpassat efter Sverige? Är det först då man kan
              ha det?
            </seg>
            <seg n="827cc5a0">
              I Europa har vi nu regler som innebär att kommer ett utländskt
              företag till Sverige med anställd arbetskraft tyskar, fransmän,
              polacker eller vilka det nu kan vara gäller svenska löner, svenska
              avtal, svenska villkor och svenska regler. Stommen i de svenska
              kollektivavtalen och även lagstiftningen gäller. Ändå tänker Fridolin
              och Miljöpartiet nästa vecka rösta nej till detta. Förklara hur
              det här går ihop!
            </seg>
          </u>
          <note type="speaker" n="d29d974d">
            Anf. 50 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-5" n="3b4904ac">
            <seg n="34a334f0">
              Herr talman! Jag vill börja med att tacka för gratulationen från
              vice statsministern.
            </seg>
            <seg n="a9e08e9f">
              Det nyss sagda var väldigt avslöjande om Folkpartiet, vice statsministerns
              parti. Vi i Miljöpartiet väljer inte att rösta på ett visst sätt
              här i riksdagens kammare därför att det kliar i fingrarna. Vi
              väljer att försöka genomföra den politik som vi samlat oss bakom
              och går till val på.
            </seg>
            <seg n="a3446f8f">
              Vi säger att Sverige inte ska utförsäkra sjuka föräldrar. Varje
              gång man gör det växer några fler barn upp i fattigdom. Vi säger
              att fas 3 inte är ett rimligt sätt att hantera människor som behöver
              få en möjlighet att komma in på arbetsmarknaden. Då sätter vi
              hellre upp nya mål för hur vi ställer om den svenska ekonomin,
              och då röstar vi åt det hållet men inte därför att det kliar utan
              därför att det är den politik som vi samlats bakom och som vi
              hoppas och förutsätter att en minoritetsregering nu lyssnar till.
            </seg>
            <seg n="309b6005">
              Herr talman! Vice statsministern säger att vi måste hedra den
              politik vi står för, att vi måste våga stå för öppenhet. Jag hoppas
              att det gäller också när det är några veckor före ett val.
            </seg>
            <seg n="74fbf2c5">
              Miljöpartiet har aldrig varit det parti som i det läget valt
              att göra frågan om hur människor klär sig till en huvudfråga eller
              valt att lyfta fram frågor om vilka tester man ska ta för att
              bli svensk medborgare. I det läget har vi alltid vågat stå upp
              för öppenhet. Det gör vi också vid den omröstning i denna kammare
              som nästa vecka äger rum om rörlighet på arbetsmarknaden.
            </seg>
            <seg n="29925e68">
              I majoritetstexten i det utskottsbetänkandet står det mycket
              tydligt att de nya reglerna ska syfta till att öka rörligheten
              på arbetsmarknaden. Men för att rörligheten inom Europa ska kunna
              fungera måste det finnas möjligheter att sluta avtal med de företag
              som kommer att agera i Sverige. Ett sätt, en möjlighet, att sluta
              avtal är så klart att det finns någon att förhandla med. Det är
              ett krav som vi lyfter fram i arbetsmarknadsutskottet.
            </seg>
          </u>
          <note type="speaker" n="babaf0c0">
            Anf. 51 Utbildningsminister JAN BJÖRKLUND (FP) replik:
          </note>
          <u who="jan_björklund_minister_2007" xml:id="i-a7a331881bb9aac6-15" n="eb856301">
            <seg n="de7a2075">
              Herr talman! Jag tror att man i Europa kommer att se på det här
              beslutet om det nu fattas som att Sverige går i samma spår som
              flera andra europeiska länder. Man ska nu krångla till detta med
              fri rörlighet trots att Sverige fått precis allt man velat. Löner,
              villkor, avtal, ja, allt gäller.
            </seg>
            <seg n="81500d25">
              Sedan finns det naturligtvis några som kan blåsa upp det till
              gigantiska saker. Det handlar inte om de anställdas avtal, för
              de ska vara exakt desamma. Men om man vill ha arbetskraftsinvandring
              och rörlighet måste man komma över dessa skillnader, Gustav Fridolin.
              En del partier är emot utländska arbetare i Sverige. De partier
              du sätter dig ihop med nu är emot arbetskraftsinvandring några
              för att de är emot utlänningar, andra för att de kommer hit och
              arbetar. De är dock emot utländska arbetare.
            </seg>
            <seg n="33092dc1">
              Gustav Fridolin, den sista uppgörelsen din företrädare Maria
              Wetterstrand gjorde som språkrör var att öka arbetskraftsinvandringen
              i Sverige. Det första du gör är att rösta med Jimmie Åkesson om
              att stoppa utländska arbetare i Sverige. Det är en positionsförflyttning
              som är bedrövlig att se.
            </seg>
          </u>
          <note type="speaker" n="e71d59f1">
            Anf. 52 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-6" n="3b4904ac">
            <seg n="2303dfd0">
              Herr talman! Vice statsministern nämner den uppgörelse vi har
              gjort med regeringen för att Sverige inte ska bli ytterligare
              ett av de länder i Europa som sluter sig inför en liten främlingsfientlig
              opinion som reser höga murar mot omvärlden och där en liten främlingsfientlig
              grupp får putta debatten framför sig. Det är en uppgörelse jag
              är mycket stolt över. Den innebär till exempel att människor som
              lever i Sverige i det fruktansvärda tillstånd vissa har valt att
              stämpla som illegalt ska få möjlighet till mänskliga rättigheter,
              inklusive sjukvård och skolgång. Det var ett krav Folkpartiet
              uppenbarligen inte ställde när det gick in i regering med Moderaterna.
            </seg>
            <seg n="08f4ecd4">
              Herr talman! Jag har svarat på varför vi röstar som vi gör när
              det gäller arbetsmarknadsutskottets betänkande. Det är för att
              vi tycker att den svenska arbetsmarknaden måste bygga på att det
              finns avtalsslutande parter. Avtalsslutande parter innebär att
              det finns människor man kan förhandla med. Jag har också läst
              artiklarna där Sverige pekas ut som ett av de länder där debattklimatet
              har blivit råare under de senaste åren. Det man har använt som
              exempel då har dock varit två valrörelser som har handlat om klädesplagg
              och språktest.
            </seg>
          </u>
          <note type="speaker" n="b6fac80a">
            Anf. 53 Närings- och energiminister MAUD OLOFSSON (C) replik:
          </note>
          <u who="maud_olofsson_minister_2006" xml:id="i-df782ff9fb36a356-2" n="3ba768bf">
            <seg n="ec8b5ec5">
              Herr talman! Jag vill också välkomna Gustav Fridolin i hans nya
              roll som språkrör.
            </seg>
            <seg n="938d7071">
              Det finns en hel del saker som förenar Centerpartiet och Miljöpartiet,
              bland annat vårt starka miljöengagemang, även om vi landar i lite
              olika lösningar. Dock är det också en del som skiljer oss åt.
              Synen på människors möjlighet och rätt att bestämma själva och
              tilltron till de företag vi har att skapa tillväxt är två tydliga
              exempel.
            </seg>
            <seg n="d30cb540">
              Gustav Fridolin och Miljöpartiet försöker ibland säga att de
              uppskattar frihet och vill eftersträva en grön liberal politik.
              Vi har varit många som har undrat över vart detta tog vägen och
              hur man kan söka samarbete med Vänsterpartiet om man står för
              en sådan position. Vi kan också granska företagspolitiken, som
              är rätt tillväxtfientlig, och fundera över vilken liberal ingång
              som finns i den. Vi kan även konstatera att det när ni väljer
              syn på skatter är ofta ni lämnar den gamla synen, där skatteväxling
              är ett sätt att nå bättre miljövillkor och sänkta kostnader för
              arbete och företagande.
            </seg>
            <seg n="e9f284c1">
              Jag trodde att ni skulle bli mer liberala när ni lämnade det
              rödgröna samarbetet, Gustav Fridolin, men nu har jag tittat på
              er kongress och vad ni har fattat för beslut där. Det är en del
              icke uppmärksammade förslag jag skulle vilja ta upp.
            </seg>
            <seg n="76be9b3c">
              Ni säger nej till gårdsförsäljning. Ni ifrågasätter apoteksmonopolets
              avskaffande. Ni vill inskränka det fria företagandet genom att
              säga nej till skolverksamhet som drivs av företag med vinstsyfte.
              Det finns en fråga som inställer sig. I dag finns det företag
              som säljer skolböcker och skolmaterial och företag som bygger
              skolor. Dessa drivs i vinstsyfte, och det ifrågasätts aldrig.
              Ni ifrågasätter dock dem som utbildar våra barn och ungdomar;
              då får man inte driva företag i vinstsyfte.
            </seg>
            <seg n="8a100433">
              Jag tycker att det är viktigt för väljarna att höra vad skillnaden
              är mellan att undervisa våra barn och ungdomar och att sälja skolböcker
              och bygga hus. Båda delarna handlar nämligen om skattebetalarnas
              pengar.
            </seg>
          </u>
          <note type="speaker" n="6005b4e0">
            Anf. 54 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-7" n="3b4904ac">
            <seg n="111486d3">
              Herr talman! Det var ett antal olika frågor.
            </seg>
            <seg n="1f0d93a8">
              Jag vet inte riktigt vilken granskning av företagspolitiken det
              är Maud Olofsson syftar till. Jag minns att företagarnas riksorganisation
              granskade Miljöpartiets politik inför valet och då definitivt
              inte bedömde den som en av de mest företagarfientliga. Jag tror
              till och med att den fick högre betyg än regeringens samlade företagarpolitik.
            </seg>
            <seg n="8613bccb">
              Herr talman! Jag har fått ett par konkreta frågor. Ja, det är
              sant vi oroas över om det svenska alkoholmonopolet utarmas av
              gårdsförsäljning. Vi har en sådan oro och säger att om gårdsförsäljning
              ska ske i Sverige måste den ske på ett sätt som inte utarmar det
              svenska alkoholmonopolet.
            </seg>
            <seg n="5818eb04">
              Ja, det är sant det finns en oro inom Miljöpartiet, precis som,
              tror jag, vid vartenda svenskt köksbord, när vi ser att det kan
              vara så att man på vissa skolor har naggat på kvaliteten för att
              kunna plocka ut lite extra pengar.
            </seg>
            <seg n="9cc40cdd">
              Jag tycker att det är bra att det finns olika aktörer som driver
              skolor i Sverige. Jag vill gärna se olika pedagogiska modeller
              och olika alternativ att välja mellan när man går vidare i skolan.
              Jag tror på den friheten. Ska det vara så ska man dock alltid
              kunna vara säker på att den skola man hamnar på, oavsett vilket
              val man har gjort, är en skola som alltid prioriterar kvaliteten
              i utbildningen högst. Då tror jag inte att det är rimligt att
              vinstsyftet är det främsta syftet för att driva skola. Det är
              också det vår kongress har uttalat.
            </seg>
            <seg n="9ac02885">
              Det finns ett liknande uttalande från din kollega utbildningsministern,
              som är lovat att leda till en utredning om hur man ska se till
              att begränsa vinstutdelningen för till exempel skolor som har
              fått kritik från Skolinspektionen och där kvalitetsmålen inte
              har nåtts. Jag väntar fortfarande på dessa utredningsdirektiv.
              Kanske kan Maud Olofsson här berätta för mig när de kommer. Vi
              har skickat ett antal mejl till utbildningsministern men har hittills
              inte fått svar.
            </seg>
          </u>
          <note type="speaker" n="a5101378">
            Anf. 55 Närings- och energiminister MAUD OLOFSSON (C) replik:
          </note>
          <u who="maud_olofsson_minister_2006" xml:id="i-df782ff9fb36a356-3" n="3ba768bf">
            <seg n="9a457dce">
              Herr talman! Det var den liberala ingången jag var intresserad
              av. Jag undrar hur ett nej till gårdsförsäljning och ett nej till
              apoteksmonopolets avskaffande kan vara liberala ståndpunkter.
              Det är det som är intressant att veta, och jag skulle gärna vilja
              höra Gustav Fridolins förklaring. Det var nämligen den liberala
              ingången.
            </seg>
            <seg n="e5f2c46b">
              När det sedan gäller skolverksamhet är det väl kunskapen som
              är det viktiga. Får våra barn och ungdomar rätt kunskap? Kan vi
              lita på det? Det kan väl inte vara vinsten i dessa företag som
              är det avgörande. Om man har möjlighet att välja skola själv väljer
              man väl inte en skola som har dålig kvalitet och som inte ger
              kunskap till våra unga. De som har störst problem med kunskapen
              i våra skolor i dag är de offentliga skolorna. Dem bryr sig inte
              Gustav Fridolin om.
            </seg>
            <seg n="e3b14dc8">
              Det som är den stora, viktiga frågan är: Varför är det okej att
              sälja skolböcker och bygga skolbyggnader med skattebetalarnas
              pengar och få vinst, men inte okej att ge våra barn och ungdomar
              utbildning, kunskap och framtidstro i vinstdrivande företag. Vad
              är skillnaden?
            </seg>
          </u>
          <note type="speaker" n="eba39b95">
            Anf. 56 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-8" n="3b4904ac">
            <seg n="fc47dd4e">
              Herr talman! Vem är det egentligen som inte bryr sig om den kommunala
              skolan i Sverige, Maud Olofsson? Ni har just genomfört en gymnasiereform,
              och när den är på väg att genomföras får vi veta att ni räknar
              med att den ska effektivisera det svenska gymnasiet så pass mycket
              att man på ett antal år kan dra ned på pengarna till den svenska
              gymnasieskolan motsvarande 3 200 gymnasielärare. Vem är det som
              inte bryr sig om kvaliteten i den kommunala skolan?
            </seg>
            <seg n="da812ddd">
              Jag vill ha en skola med hög lärartäthet, höga lärarlöner och
              många vuxna. Jag tror att det är en av förutsättningarna för att
              skolan ska fungera bra. Ska vi lyckas med det måste vi våga satsa
              på skolan. Sverige har inte råd att fortsätta att spara på skolan.
              Sverige har inte råd att ha fler lärarrumsdiskussioner där man
              funderar på hur man ska hantera nästa nedskärning. Man ska i varje
              lärarrum, på en friskola eller en kommunal skola, veta att skolan
              är någonting vi satsar på.
            </seg>
            <seg n="3b47694b">
              Då är det för den lilla del av skolsektorn som handlar om friskolor
              viktigt att det inte är så att man kan nagga på kvaliteten för
              att plocka ut lite extra pengar.
            </seg>
            <seg n="f7867e83">
              (Applåder)
            </seg>
          </u>
          <note type="speaker" n="fa76cb2e">
            Anf. 57 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-7f9e99d92c574a66-4" n="fcfd150f">
            <seg n="2e3f70c6">
              Herr talman! Jag vill också välkomna Gustav Fridolin i dessa
              sammanhang.
            </seg>
            <seg n="316f0cae">
              Jag tänkte gå in lite grann på samma linje som Maud Olofsson
              inledde med, nämligen den liberala glidning det har pratats ganska
              mycket om. Gustav Fridolin har börjat citera Karl Staaff och säga
              att man nu ska dra Miljöpartiet mot mitten och liknande. Det är
              inte oväntat. Om vi lyssnar på den lite småmysiga tonen mellan
              statsministern och Gustav Fridolin kan vi ana att det är lite
              grann denna positionering man är ute efter. Det är naturligtvis
              intressant, dels med tanke på den valkartell Miljöpartiet gick
              till val tillsammans med, dels med tanke på hur man har agerat
              i riksdagen under detta riksdagsår. Det är så klart också väldigt
              intressant med tanke på Gustav Fridolins bakgrund inom den extrema
              vänstern.
            </seg>
            <seg n="4504ad54">
              Retorik är en sak, och sakpolitik är en annan sak. Jag roade
              mig lite med att titta på hur de båda nya språkrören profilerade
              sig inför valet just sakpolitiskt. Det är en väldigt tydlig vänsterprofil
              som träder fram. Sammantaget skulle man kunna säga att man ligger
              närmare Vänsterpartiet än Socialdemokraterna, till och med.
            </seg>
            <seg n="886f8f19">
              Några exempel är att man inte vill ha hårdare straff för våldsbrott
              och att man vill kvotera hårdare i föräldraförsäkringen. Man vill
              avskaffa vårdnadsbidraget. Man är motståndare till kärnkraft.
              Man vill ha höjd bensinskatt. Man vill avskaffa avdragen för hushållsnära
              tjänster. Man vill höja inkomstskatten. Man vill höja fastighetsskatten.
              Man är motståndare till betyg tidigare. Man är motståndare till
              mångfald och valfrihet i välfärden. Man vill inte se någon tidsbegränsning
              i sjukförsäkringen. Man vill ha lägre pensionsålder, man är motståndare
              till värnplikt och så vidare.
            </seg>
            <seg n="4068f8de">
              Min fråga till Gustav Fridolin är naturligtvis: Vad är det Gustav
              Fridolin har förändrat sedan valet i höstas för att nu betraktas
              som mittenpolitiker och liberal? Det skulle det vara intressant
              att få ett svar på.
            </seg>
          </u>
          <note n="0988d210">
            I detta anförande instämde Erik Almqvist och Tony Wiklander (båda
            SD).
          </note>
          <note type="speaker" n="4a2b748f">
            Anf. 58 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-9" n="3b4904ac">
            <seg n="285c3fa9">
              Fru talman! Tack för välkomnandet! Det finns två sätt att inta
              den politiska mitten. Det ena är det räddhågsna där man ständigt
              försöker förhålla sig till två ytterkantspositioner som dessutom
              har en tendens att flytta på sig ibland. Det andra är att helt
              enkelt tvinga resten av det politiska landskapet att väga in ens
              förslag, att lyssna till de krav som förs fram. Det är den senare
              positionen vi eftersträvar.
            </seg>
            <seg n="2b0ae7b8">
              Vi är i den politiska mitten därför att den utmaning vi har bildats
              för att hantera har kommit mycket närmare. Runt om i världen ser
              vi vilken omställning som måste göras, vilka satsningar som behövs,
              och man börjar göra dem. Samtidig sackar vi här i Sverige.
            </seg>
            <seg n="6fc8eb3c">
              Barack Obama håller inte ett enda State of the Union-tal inför
              den amerikanska kongressen utan att omställningsfrågorna är i
              fokus. Det är likadant med Angela Merkel i den tyska förbundsdagen
              och med Cameron inför det brittiska parlamentet. Men i en partiledardebatt
              som den här handlar det mest om det parlamentariska läget, om
              morgondagen och räddhågsenheten för vad som ska hända om en vecka.
              Jag tror att vi ibland måste lyfta blicken. När vi gör det hamnar
              den politiska kraft som vågar göra det i centrum av den politiska
              debatten.
            </seg>
          </u>
          <note type="speaker" n="d5e83957">
            Anf. 59 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-7f9e99d92c574a66-5" n="fcfd150f">
            <seg n="0bc0b43a">
              Fru talman! Jag noterar att det är en ganska obekväm fråga för
              Gustav Fridolin därför att han inte kan svara på vad det är han
              har förändrat under månaderna som har gått sedan valet i höstas
              för att han nu ska kunna betraktas som mittenpolitiker och för
              att Miljöpartiet nu ska kunna betraktas som ett mittenparti.
            </seg>
            <seg n="bb9c8ae4">
              Gustav Fridolins anföranden här och i andra sammanhang handlar
              som vanligt om precis allting till alla. Som jag sade noterar
              jag en småmysig ton mellan statsministern och Gustav Fridolin.
              Det förvånar mig å ena sidan just därför att Gustav Fridolin och
              Miljöpartiet är ett parti som lovar allt till alla, inte tar ansvar
              för någonting, har väldigt få konkreta förslag och dessutom är
              ett utpräglat vänsterparti och förblir ett utpräglat vänsterparti
              även med nya språkrör.
            </seg>
          </u>
          <note type="speaker" n="3dfc3ac1">
            Anf. 60 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-10" n="3b4904ac">
            <seg n="4fc8cd3d">
              Fru talman! Den förändring som vi är inne i och som jag gärna
              talar om, även om jag inte trodde att det var det som intresserade
              riksdagens kammare allra mest, är att det kommer väldigt många
              människor till oss, människor med många olika erfarenheter, företagare
              som har ställt om sin verksamhet och satsat på att bli en grön
              företagare, hyresgäster som vill se att deras bostadsområden rustas
              upp, pendlaren som stått och frusit på perrongen i väntan på tåg
              som aldrig kommer för att Sverige skär ned på tågunderhållet när
              andra länder satsar. De kommer, vill kavla upp ärmarna, vara med
              och göra skillnad. Deras erfarenheter formar vår politik.
            </seg>
            <seg n="c29b283d">
              Vi vänder oss utåt för att bli ännu fler. Vi har en utmaning
              nu för att vi är dubbelt så många som vi var senast Sverige gick
              till val, men det är å andra sidan en ganska rolig utmaning som
              jag kanske skulle önska att flera i riksdagens kammare delade.
            </seg>
          </u>
          <note type="speaker" n="1a5e5619">
            Anf. 61 LARS OHLY (V) replik:
          </note>
          <u who="lars_ohly_b0c789" xml:id="i-874503114235147e-4" n="24fd9c41">
            <seg n="e5862a60">
              Fru talman! Jag vill hälsa Åsa Romson välkommen som språkrör
              i kammaren och Gustav Fridolin till den här debatten.
            </seg>
            <seg n="395b5fe8">
              När det gäller asyl- och flyktingpolitiken hade vi under lång
              tid en opposition i riksdagen som bestod av Vänstern, Miljöpartiet,
              Folkpartiet, Centern och Kristdemokraterna. Vi stod emot Socialdemokraternas
              och Moderaternas hårdare mer inhumana asyl- och flyktingpolitik.
            </seg>
            <seg n="48dfbba9">
              Den flykting- och asylpolitik som bedrivs i dag kan knappast
              beskrivas som mer human eller mer rättssäker. Jag skulle tvärtom
              vilja säga att den till och med på vissa områden är hårdare. Just
              i dag avvisas människor till Irak som enligt mitt förmenande borde
              ha alla rättigheter att få stanna och få en fristad i Sverige.
            </seg>
            <seg n="c70eec93">
              I det läget har Miljöpartiet gått in och kompromissat med regeringen
              om den här politiken. Mitt hårda omdöme skulle vara att man har
              anslutit sig till regeringens politik. Det är möjligt att man
              kanske har påverkat på något sätt, med det märks inte så mycket.
              Utredningen om asylsökandes och papperslösas rätt till vård som
              kom den 31 maj och som heter Vård efter behov och på lika villkor
              en mänsklig rättighet tror jag många som ser vikten av en human
              flyktingpolitik i Sverige har välkomnat. Jag tror att vi är många
              som tycker att det är på tiden att Sverige gör upp med den kritik
              som till exempel FN-systemet har riktat mot Sverige för att inte
              ge vård på lika villkor. Det finns riktigt bra förslag där.
            </seg>
            <seg n="2ad6d66f">
              Det som hände är att migrationsminister Tobias Billström, som
              Gustav Fridolin samarbetar med, direkt tog avstånd, precis som
              Sverigedemokraterna. I er överenskommelse står det om rätt till
              vård för vissa grupper. Det står inte kompromisslöst vård på lika
              villkor en mänsklig rättighet.
            </seg>
            <seg n="8a735dc5">
              Jag undrar: Varför går ni in och legitimerar en usel flyktingpolitik,
              och varför ser ni inte till att i stället kämpa för mänskliga
              rättigheter också inom vården?
            </seg>
          </u>
          <note type="speaker" n="64df7082">
            Anf. 62 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-11" n="3b4904ac">
            <seg n="e061bc46">
              Fru talman! Tack, Lars Ohly, för att du lyfte den här frågan.
            </seg>
            <seg n="592c3094">
              Jag delar i mycket stor utsträckning Lars Ohlys beskrivning av
              den svenska migrationspolitiken i verkligheten. Det gör många
              svenskar och många folkrörelser. Det var anledningen till att
              väldigt många människor efter det senaste valet gick ut och sade:
              Låt nu inte valresultatet tas till intäkt för att vi i Sverige
              höjer murarna ännu mer runt vårt land. Låt inte flyktingpolitiken
              eller flyktingdebatten skärpas här i mitt namn på grund av det
              här valresultatet.
            </seg>
            <seg n="3fc86412">
              Det var en rörelse som vi försökte ta ansvar för här i Sveriges
              riksdag. Det ansvaret gick ut på att vi erbjöd regeringen att
              göra en migrationspolitisk överenskommelse som, i stället för
              att möta den främlingsfientliga opinionen genom att anpassa sig
              efter den, möter den med det den opinionen allra minst vill ha,
              nämligen ett Sverige som vågar öppna sig mot omvärlden. Vi träffade
              en uppgörelse som till exempel innebär att papperslösa människor
              i Sverige ska ha rätt till sjukvård, att mänskliga rättigheter
              ska vara just mänskliga.
            </seg>
            <seg n="9d865a60">
              Jag noterade att när den utredning som vi nämner i uppgörelsen
              kom sade Tobias Billström genast att han inte tänkte lyssna till
              den. Jag ger den hälsningen till regeringen i det här sammanhanget
              att det är bra att även moderata ministrar får lära sig att man
              kan samarbeta med partier som inte säger ja och amen utan som
              är beredda att sätta hårt mot hårt i en förhandling. Vår uppgörelse
              gick ut på att vi skulle invänta en utredning om rätten för papperslösa
              till vård. Denna utredning har kommit, och den har klargjort att
              alla papperslösa i Sverige bör få vård. Det är med den ingången
              vi går in i en förhandling med den svenska regeringen.
            </seg>
          </u>
          <note type="speaker" n="eaf33736">
            Anf. 63 LARS OHLY (V) replik:
          </note>
          <u who="lars_ohly_b0c789" xml:id="i-874503114235147e-5" n="24fd9c41">
            <seg n="ca4e9e33">
              Fru talman! Det är möjligt att vi ska lita mer på Gustav Fridolin
              än på ansvarig minister. Det är möjligt att Tobias Billström är
              sidsteppad och inte har någonting att säga till om och att hans
              förslag om att inte lyssna till utredningen inte har något stöd.
              I så fall kvarstår ändå det problemet att er överenskommelse inte
              talar om vård på lika villkor som en mänsklig rättighet.
            </seg>
            <seg n="b7673286">
              Ni har gått in i en överenskommelse som talar om förbättrad vård
              för vissa grupper. Ni har gått in i en överenskommelse som frångår
              rätten till vård som mänsklig rättighet på lika villkor. Ni har
              kompromissat om en av de mänskliga rättigheterna. Det gör ni under
              förevändningen att annars skulle rasisterna få mer att säga till
              om. Det skulle de aldrig få. Det skulle de bara få ifall vi, ni
              och Socialdemokraterna tillsammans med dem ville försämra villkoren
              för invandrare och flyktingar i Sverige. När skulle det ske? Aldrig,
              jag kan aldrig tänka mig det.
            </seg>
            <seg n="509b7a78">
              Ni har hittat på argument för att få vara med vid köttgrytorna
              och vara med och bestämma, men ni har samtidigt kompromissat om
              viktiga principer i välfärden.
            </seg>
          </u>
          <note type="speaker" n="3cb82016">
            Anf. 64 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-12" n="3b4904ac">
            <seg n="2bb9d486">
              Fru talman! Jag vill egentligen behandla den här debatten som
              viktigare än att hemfalla till enkel retorik, men det verkar som
              att Lars Ohly har missat den debatt som förs ute i Europa där
              främlingsfientliga partier tagit plats i parlamentet. Det har
              inte handlat om att de har fått igenom sina förslag, lagt fram
              motioner som alla andra har röstat på direkt, utan det har handlat
              om att regeringar steg för steg har anpassat sig efter deras retorik.
              Vi hade sett det i Sverige redan innan Sverigedemokraterna tog
              plats i denna kammare.
            </seg>
            <seg n="80bc3d45">
              När människor reser sig mot att den lilla främlingsfientliga
              opinionen skulle användas till intäkt för att det skulle ske i
              Sverige att murarna skulle resas fick vi en möjlighet att försöka
              göra skillnad i migrationspolitiken, precis som vi har gjort tidigare.
              Den möjligheten tog vi. Ibland kan politik inte bara handla om
              att skriva snygga plakat utan också om att göra skillnad för människor.
            </seg>
            <seg n="860b74a7">
              Vi avser att göra den skillnaden att papperslösa får möjlighet
              till vård på lika villkor i Sverige, att mänskliga rättigheter
              är just mänskliga. Vi avser att pressa regeringen till att göra
              den skillnaden.
            </seg>
          </u>
          <note type="speaker" n="baca249c">
            Anf. 65 Socialminister GÖRAN HÄGGLUND (KD) replik:
          </note>
          <u who="göran_hägglund_minister_2006" xml:id="i-9b45354548cf666e-2" n="da815d7e">
            <seg n="dda64f3c">
              Fru talman! Också jag vill förstås välkomna de båda språkrören
              i sina nya roller på den här arenan. Jag tror att vi har många
              spännande debatter framför oss.
            </seg>
            <seg n="684b4377">
              Den sak som jag vill ta upp handlar om de utmaningar som vi har
              när det gäller hälso- och sjukvård, äldreomsorg och annat. Vi
              har framför oss en tid när allt färre ska försörja allt fler som
              uppnår mogen ålder, där vårdbehoven så småningom kommer i kapp.
              Vi kommer att ha väldigt stora utmaningar på det området. Det
              kräver att vi har en politik som förmår att organisera vården
              och omsorgen på bästa möjliga sätt, att vi har ekonomiska resurser
              för att möta utmaningarna och mycket, mycket annat. Färre ska
              försörja fler. Vi har utmaningar på forskningens område för att
              få fram nya innovativa läkemedel och allt vad det kan vara.
            </seg>
            <seg n="e470970a">
              På Miljöpartiets senaste kongress gick, såvitt jag förstår, det
              mest välbesökta seminariet av alla av stapeln under temat Välfärd
              utan tillväxt.
            </seg>
            <seg n="7ee6c7a9">
              Vi har från tid till annan prövat detta att ha en situation utan
              tillväxt, och det har lett till stora problem. Vi ser i de södra
              länderna av vår kontinent länder som har väldigt stora problem
              med tillväxten och som får svårt på olika områden. Det leder till
              nedskärningar och försämringar i stället för möjligheter att möta
              de stora problem som man har framför sig.
            </seg>
            <seg n="2f2f5fbe">
              Jag är väl medveten om att materiell tillväxt inte löser alla
              jordens problem, men utan tillväxt får vi fler problem än vad
              vi önskar. Jag skulle vilja be Gustav Fridolin att lägga ut texten
              lite grann kring hur vi kan möta framtidens utmaningar på det
              här området om målet är att inte ha en ekonomisk tillväxt.
            </seg>
          </u>
          <note type="speaker" n="2dbf879d">
            Anf. 66 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-13" n="3b4904ac">
            <seg n="7d433e58">
              Fru talman! Låt mig börja med att dra mig till minnes att Kristdemokraterna
              en gång var ett politiskt parti som sökte olika mål för hur man
              mäter välstånd i ett land, inte bara de krassa ekonomiska målen
              utan också dess innehåll.
            </seg>
            <seg n="7fb2640e">
              En tillväxt som går ut på att vi plockar upp mer naturresurser
              och energi ur jordskorpan är helt enkelt inte längre möjlig. En
              tillväxt som går ut på att man sliter ut människor ännu hårdare
              genom ökad stress och sämre arbetsmiljö är heller inte möjlig.
            </seg>
            <seg n="0b3630a4">
              Vi måste använda omvandlingskraften i ekonomin för att styra
              om mot ett samhälle där det inte bara handlar om mer, mer och
              mer utan snarare om bättre, bättre och bättre bättre sätt att
              förvalta våra naturresurser, bättre sätt att hantera människor,
              bättre sätt att transportera oss, bättre sätt att få vår energi,
              bättre sätt att bygga våra hus. Den omvandlingen och omställningen
              är miljöpartister djupt engagerade i. Därför besöks också våra
              kongresser av många människor. Också de seminarier som vi ordnar,
              till exempel om den internationella debatt som pågår inom det
              här området, besöks av många människor.
            </seg>
            <seg n="1932641c">
              Jag är glad att Göran Hägglund intresserar sig för det. Jag skulle
              gärna se att han hade samma intresse för de samhällsproblem som
              finns i den svenska sjukvården och där alldeles för mycket av
              finanskrisen får bäras ute på skolorna och ute i vården. Man valde
              att fortsätta sänka skatten, trots att vi var inne i en djup finanskris.
              Resultatet blev att man på många sjukhus och på många skolor var
              tvungna att säga upp medarbetare. Med färre händer, färre läkare,
              färre sjuksköterskor, färre lärare blir det också sämre vård och
              skola. Jag skulle önska att det intresserade Göran Hägglund lika
              mycket som Miljöpartiets välbesökta kongresser.
            </seg>
          </u>
          <note type="speaker" n="0b855391">
            Anf. 67 Socialminister GÖRAN HÄGGLUND (KD) replik:
          </note>
          <u who="göran_hägglund_minister_2006" xml:id="i-9b45354548cf666e-3" n="da815d7e">
            <seg n="6dd2944f">
              Fru talman! Det är riktigt att problematisera tillväxtbegreppet.
              Vi är för en tillväxt inom sociala och ekologiska ramar. Det duger
              inte med vilken tillväxt som helst. Därför har vi strikta regler
              i Sverige och jobbar självklart med de frågorna hela tiden.
            </seg>
            <seg n="98201a53">
              Den ekonomiska krisen kunde vi hantera genom att vi hade haft
              en lång rad goda år, och det var ett ansvarsfullt förvaltande
              från regeringens sida som gjorde att vi hade resurser för att
              möta utmaningarna. Vi kunde satsa pengar till kommunerna och till
              landstingen för att möta problemen på ett betydligt bättre sätt
              än kanske något annat land.
            </seg>
            <seg n="2237d3c8">
              Frågan kvarstår: Om det är entydigt negativt med ekonomisk tillväxt,
              hur ska vi då klara av att möta de behov som äldre människor kommer
              att ha i morgon? Hur ska vi kunna möta de utmaningar som finns
              på vårdens område framöver om ekonomisk tillväxt är av ondo och
              blir ett problem snarare än en möjlighet?
            </seg>
          </u>
          <note type="speaker" n="0119bd85">
            Anf. 68 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-14" n="3b4904ac">
            <seg n="78c0e4ab">
              Fru talman! Låt mig konstatera att det finns något slags samband
              mellan att Kristdemokraterna slutade att problematisera till exempel
              tillväxtbegreppet och målen i ekonomin och problemen med deras
              egen tillväxt.
            </seg>
            <seg n="39743456">
              Fru talman! Någon måste alltid betala en kris, och det var det
              jag lyfte fram i min förra replik till Göran Hägglund. Antingen
              betalar vi den tillsammans eller så betalas den ute på skolorna
              av barnen, ute i sjukvården av dem som är sjuka eller av de äldre
              i äldreomsorgen. Ni valde att fortsätta sänka skatten trots att
              det var kris, med resultatet att lärartätheten sjönk och med resultatet
              att människor sades upp från den svenska sjukvården. Jag tror
              att det var ett dåligt val.
            </seg>
            <seg n="7fa39863">
              Trots att det just nu ser ut att gå bra för Sverige gäller det
              att rusta inför nästa lågkonjunktur och göra ett bättre val då.
              Därför har jag använt min tid i den här kammaren till att diskutera
              målen för den svenska omställningen, hur vår ekonomi står bra
              rustad inför nästa kris. Vilka prioriteringar vi gör då tror jag
              är allmänt känt. De ser annorlunda ut än de prioriteringar som
              den här regeringen har gjort.
            </seg>
          </u>
          <note type="speaker" n="2de95ca2">
            Anf. 69 Utbildningsminister JAN BJÖRKLUND (FP):
          </note>
          <u who="jan_björklund_minister_2007" xml:id="i-a7a331881bb9aac6-16" n="eb856301">
            <seg n="24c72179">
              Fru talman! Glädje och förtvivlan den här våren kastas vi mellan
              känslorna när vi följer utvecklingen i arabvärlden. Två diktatorer
              har avgått. Arabvärldens största och viktigaste land går mot val,
              förhoppningsvis fullt demokratiska sådana, under hösten, Tunisien
              likaså i den utvecklingen. Världens ledande terrorist, Usama bin
              Ladin, har försvunnit från scenen.
            </seg>
            <seg n="8b8481c1">
              Många ser nu, också i arabvärlden, att alternativet till de auktoritära
              regimerna inte behöver vara islamism och extremism utan en utveckling
              mot frihet och demokrati. Det är en frihetslängtande vind, en
              liberal vind, som sveper över arabvärlden. Hur långt den bär återstår
              att se. Samtidigt ser vi desperata regimer i Libyen och Syrien
              som ansätter blodbad mot sina egna medborgare för att förhindra
              nödvändiga förändringar.
            </seg>
            <seg n="2276e7af">
              Målet med den internationella insats som nu genomförs i Libyen
              är att skydda den libyska civilbefolkningen. Men låt oss inte
              lura oss själva ett enda ögonblick. Ett sådant skydd kan i längden
              bara garanteras om den nuvarande regimen avlägsnas från makten.
              Gaddafi måste bort!
            </seg>
            <seg n="d142a071">
              Insatser av den typ som nu genomförs i Libyen kräver uthållighet
              och tålamod. Det är bra att sex av riksdagens åtta partier nu
              står bakom en förlängning av den svenska insatsen, även om det
              är märkligt att vi måste skicka hem tre av de åtta flygplanen
              för att uppnå den enigheten.
            </seg>
            <seg n="4de5d631">
              Ännu mer märklig är Vänsterpartiets inställning, att först rösta
              för att påbörja insatsen medan man nu anser att den ska avbrytas
              så att Gaddafi säkert framstår som segrare i detta. Fundera ett
              ögonblick på hur Sveriges Libyenpolitik hade sett ut om Sverige
              nu hade haft en rödgrön regering!
            </seg>
            <seg n="7b4b1754">
              När tv-skärmarna fylls med bilder på folkmord och terror, då
              är stödet starkt för insatser också i den breda opinionen. När
              tv-nyheterna börjar fokusera på annat efter några veckor och några
              månader sjunker opinionens intresse. Men riksdagens partier måste
              orka ha uthållighet och ta långsiktigt ansvar. Vi måste orka inse
              att ger man sig in i en insats krävs tålamod, också efter det
              att strålkastarljuset tunnats ut och slocknat. Om man drar sig
              ur innan uppgiften är löst sviker man det internationella samfundet
              och spelar diktaturerna i händerna.
            </seg>
            <seg n="fcc73fc4">
              Fru talman! Klimatfrågan och kärnkraftsolyckan i Japan har båda
              stått i fokus denna vår, vid sidan av utvecklingen i arabvärlden.
              Inget politiskt beslut påverkar klimatet så mycket som valet av
              energipolitik, valet av energikällor. Därför är energipolitik
              hela tiden en tung del av den klimatpolitiska debatten, den tyngsta
              delen i själva verket, och därigenom också en mycket tung del
              av den politiska diskussionen.
            </seg>
            <seg n="bcc89102">
              Det sker nu en dramatisk omläggning av energipolitik i ett av
              våra största grannländer. Tyskland har i dag 17 kärnkraftverk
              i drift. Hastigt har de nu beslutat att alla dessa ska vara stängda
              på ett årtionde. Självfallet måste även vi dra slutsatser av olyckan
              i Japan om kärnsäkerhet och allt som har med kärnkraft att göra.
              Alla erfarenheter som kan dras ska vi ta del och lära oss av.
              Men det tyska beslutet är förhastat, och det kommer att få långtgående
              konsekvenser också för vårt land.
            </seg>
            <seg n="845a0f9d">
              För det första kommer energipriserna sannolikt att öka dramatiskt.
              Jag hörde att Juholt klagade över höga elpriser. De kommer att
              öka också i vårt land på grund av detta beslut. Det blir dyrare
              elräkningar för hushållen, och tyvärr också för de svenska, men
              också för industrin. Det är på ett sätt ännu mycket värre för
              jobb, tillväxt och sysselsättning.
            </seg>
            <seg n="fca52939">
              För det andra kommer det att påverka klimatet och den globala
              uppvärmningen, även om Tyskland nu har stora ambitiösa utbyggnadsprogram
              för förnybar energi. Det är precis som den tyska statsledningen
              själv säger: Man kommer också att öka användningen av kolkraft
              och rysk gas. Det är ingenting som den tyska statsledningen hymlar
              om, utan man säger det öppet. Det är så det blir.
            </seg>
            <seg n="e513507b">
              Likheterna mellan Sverige och Tyskland är egentligen ganska stora
              i den situation vi befinner oss på det sättet att våra kärnkraftverk
              också håller på att bli för gamla. De står för nästan 50 procent
              av elförsörjningen. De måste fasas ut om 1020 år av åldersskäl.
              Även vi skulle komma att behöva använda olja, kol och gas om vi
              stängde våra kärnkraftverk.
            </seg>
            <seg n="ff5fbbd4">
              Det står ett par i denna talarstol och låter hela tiden annorlunda.
              Men tro inget annat. Vi hamnar i precis samma situation som Tyskland
              med mer olja, kol och gas om vi inte ska ha kärnkraften, med långtgående
              följder för svensk industri. Kanske måste vi också importera el
              från de nybyggda finska kärnkraftverken och inte mig emot. Men
              det är i så fall bättre att vi producerar det själva.
            </seg>
            <seg n="3c8d0e87">
              Det var Tage Erlander, Olof Palme och Ingvar Carlsson som byggde
              ut den svenska kärnkraften för jobbens, tillväxtens och miljöns
              skull. Det handlade om att komma bort från oljeberoendet. Ska
              den nya socialdemokratiska partiledningen prioritera klimatet
              och jobben, eller ska man prioritera att vara enig med de rödgröna?
              Det är den stora frågan som inte får svar i dag men som måste
              ges ett svar inom en tid.
            </seg>
            <seg n="91baddc8">
              Fru talman! Jag blir så fruktansvärt upprörd, säger Håkan Juholt
              om ett av regeringens beslut. Det var den 10 maj i tidningen Svenska
              Dagbladet. Samma förslag diskuterades i valrörelsen. Då kallade
              han det i tidningen Östran för äckligt. Det är starka ord. Håkan
              Juholt är inte upprörd, han är fruktansvärt upprörd och kallar
              det äckligt. Jag har inte hittat starkare uttryck i artiklar från
              Håkan Juholt. Det handlar om hans reaktion på förslaget att elevernas
              skolk ska skrivas in i grundskolans terminsbetyg.
            </seg>
            <seg n="e2e8694d">
              Jag uppfattade att en viss tillnyktring var på gång i den socialdemokratiska
              skolpolitiken. Mona Sahlin hade erkänt att den gamla flumskolepolitiken
              hade nått vägs ände, men nu undrar jag vart man är på väg. Man
              är inte snäll i skolan, Håkan Juholt, bara för att man är kravlös.
              Det är precis tvärtom. Att ha höga förväntningar på alla elever
              och krav på eleverna är att bry sig om elevernas utveckling.
            </seg>
            <seg n="090db537">
              En del elever behöver mycket hjälp och stöd för att nå målen
              i skolan. De måste få det. Vi ökar antalet speciallärare och insatser.
              Den nya skollagen ger mängder av rättigheter till elever med svårigheter
              som tidigare inte fanns. Men hjälpen är inte att vara kravlös.
              Juholt säger att det finns elever som det är synd om, och därför
              måste vi acceptera att det finns ett visst skolk. Jag säger: Hjälp
              de eleverna! Det är aldrig en lösning att eleverna ska få skolka
              från skolan och låta bli att gå dit. Det kommer aldrig att hjälpa
              dem.
            </seg>
            <seg n="4d91983c">
              Under 20112012 görs mycket stora utbildningspolitiska reformer.
              Det är ett reformskede som är mer intensivt på skolans område
              än någonsin sedan den obligatoriska folkskolan infördes på 1840-talet.
              Det kommer ändå inte att räcka. Det kommer att krävas ännu mer
              reformer.
            </seg>
            <seg n="1ed985ab">
              Håkan Juholt hade någon förutsägelse att det tar sex år att lyfta
              resultatet. Från de reformer som nu görs skulle det vara 2017,
              2018. Jag skulle vilja se att det går snabbare än så att lyfta
              en del resultat. Jag tror inte att de stora slutresultaten som
              man läser om i internationella undersökningar snabbt kommer att
              lyftas. Det kommer att ta tid. Men vi ska ha ambitionen att det
              ska gå snabbare att påverka utvecklingen i positiv riktning än
              fram till 2017. Det bör gå fortare.
            </seg>
            <seg n="26f689f2">
              Det är stora reformer som sker, och det kommer att krävas ännu
              mer. Den socialdemokratiska skolpolitiken ända sedan 1968 och
              framåt, Håkan Juholt, har varit ett enda stort svek mot arbetarklassens
              barn. Man har varit så rädd att ställa krav i skolan. Det innebär
              att de som har krav och pushning hemifrån alltid klarar sig. De
              som inte har krav och förväntningar på studieresultat hemifrån,
              i regel arbetarklassens barn, behöver att skolan har tydliga förväntningar.
              Det är de som ha varit förlorarna. Så snälla Håkan Juholt, för
              arbetarbarnens skull, begrav flumskolan!
            </seg>
            <seg n="b302d633">
              Fru talman! Sverige går ur finanskrisen som kanske den starkaste
              ekonomin i hela Europeiska unionen. I april i år var 260 000 personer
              fler sysselsatta än i april 2006, den senaste gången sossarna
              styrde. Man ska jämföra samma månad för att få jämförbarhet i
              detta. Det var 260 000 personer fler sysselsatta i april i år
              trots att vi just har gått igenom den djupaste depressionen på
              generationer. Sverige har högre ungdomsarbetslöshet än många andra
              jämförbara länder. Men det är trots allt 78 000 fler ungdomar
              som har jobb i april i år än vid motsvarande tidpunkt 2006.
            </seg>
            <seg n="a02664f7">
              Den fråga man ställer sig är: Varför är oppositionen så kritisk?
              Kan ni inte vara lite gladare när det går så bra för Sverige?
              Varför pekar mungiporna hela tiden nedåt på er i oppositionen?
              Ju bättre det går för Sverige, desto mer nedåt pekar era mungipor.
              Varför är det så?
            </seg>
            <seg n="cc996e67">
              Det finns stora utmaningar att ta tag i. Det handlar om barnens
              situation, skolans situation och välfärden. Men det går bättre
              för Sverige än nästan alla andra länder i Europa och definitivt
              bättre än i de länder som styrs av socialdemokrater. Var lite
              glada!
            </seg>
          </u>
          <note type="speaker" n="123cbb34">
            Anf. 70 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-cd45cdffba9188d6-14" n="a9afb8bb">
            <seg n="3fb272be">
              Fru talman! Det är inte alls så att mungiporna pekar nedåt. Jag
              får ibland kritik för att de pekar för mycket uppåt. Jag tycker
              också att det är bra att det går bra för Sverige, självklart.
              Vi har under många års tid samlat i ladorna för att klara en lågkonjunktur.
            </seg>
            <seg n="7a4cc315">
              När det handlar om skolan var McKinseyrapporten inte mitt påhitt.
              Jag utgår från att du har läst den. I den står att det tar sex
              år att vända en felaktig utveckling. Ni har nu varit ansvariga
              i fem år, och vi ser hur skolsegregationen ökar.
            </seg>
            <seg n="a382c445">
              Låt mig komma tillbaka till ett annat ämne som kanske är lite
              överraskande. Jag har träffat de ledande företrädarna i ett antal
              it-företag. De är spjutspetsar och längst fram. Det mest spännande
              med dem är att de alla har gått estetiskt program.
            </seg>
            <seg n="074fb05c">
              Just denna mix av kreativitet och den sortens tekniskt kunnande
              är oerhört viktig för att uppnå växtkraft och drivkraft. Att de
              ledande it-företagarna har gått estetiskt program tänker man inte
              på. Därför tycker jag att det är viktigt att vi skapar en skola
              som bejakar både kreativitet och den mätbara kunskapen.
            </seg>
            <seg n="80677bf2">
              Det är också väldigt viktigt att lyfta fram kulturens roll i
              detta. Jag har som partiordförande lyft fram kulturpolitiken på
              ett sätt som tidigare folkpartiledare har gjort, dock inte den
              nuvarande.
            </seg>
            <seg n="527475d4">
              Jag har pekat på betydelsen av att våra barn och ungdomar kan
              besöka museer och att våra statliga museer helt enkelt kan vara
              gratis att gå in på. Det är våra gemensamma samlingar.
            </seg>
            <seg n="c1136710">
              Jag har besökt våra kommunala musikskolor. På en kommunal musikskola
              i Botkyrka mötte jag en ung flicka som sade: När jag dansar är
              jag fri. När jag dansar kan jag växa som människa. Då släpper
              jag allting, och då är jag lycklig.
            </seg>
            <seg n="e7bec230">
              Är det inte fantastiskt att få möta ungdomar som är lyckliga?
              Därför har jag lagt fram förslag om att kraftigt sänka avgifterna
              i den kommunala musikskolan. Varför är du emot detta?
            </seg>
          </u>
          <note type="speaker" n="e3b33413">
            Anf. 71 Utbildningsminister JAN BJÖRKLUND (FP) replik:
          </note>
          <u who="jan_björklund_minister_2007" xml:id="i-a7a331881bb9aac6-17" n="eb856301">
            <seg n="c7dc23bd">
              Fru talman! Det är i själva verket jag som ligger bakom att Sverige
              deltar i McKinseystudierna. Jag vet mycket väl vad McKinseystudierna
              säger. De säger att genomför man stora reformer, som vi nu gör
              i år, kan man få synbara resultat efter sex år. Det skulle vara
              2017, 2018. Jag har högre ambitioner. Jag vill att vi ska nå fram
              snabbare än så. Men det gäller de stora reformerna.
            </seg>
            <seg n="412f7446">
              Hade det funnits färdiga reformförslag om nya betygssystemen
              när jag trädde till 2006 hade vi beslutat det då. Men det fanns
              nada i lådorna. Det var ju tomt. Det hände ingenting under tolv
              år med en socialdemokratisk regering i utbildningspolitiken. Vi
              har fått utreda de stora reformerna under några år och förankra
              med remissvar innan de beslutats, och nu genomförs de.
            </seg>
            <seg n="849c760d">
              Självklart kommer resultaten att vända i svensk skola. Jag hoppas
              att det ska kunna gå snabbare än Håkan Juholts 2017. Men man ska
              ha klart för sig att det tar tid. Jag har stor respekt för det.
              Det som har raserat resultaten är en politik som har bedrivits
              i 3040 år i svensk skola. Den är den vi nu skiftar och byter.
              Det är inte på grund av den här regeringen som skolan har låga
              resultat. Det är på grund av att skolan hade låga resultat som
              vi fick den här regeringen. Det var en av orsakerna till att svenska
              folket bytte regering. Man var missnöjd med den gamla skolpolitiken.
            </seg>
            <seg n="38b2e252">
              Jag är väldigt glad att söktrycket till det estetiska programmet
              i den nya gymnasieskolan ökar kraftigt. Än så länge är det preliminära
              siffror, men det estetiska programmet är ett av de program som
              verkligen drar till sig fler nya ungdomar därför att det har fått
              en ny, attraktiv utformning. Jag gläds med de personer som Håkan
              Juholt har träffat som har gått estetiskt program. Det är ett
              bra program som förenar höga kunskapskrav och estetiska förmågor.
              Det är utmärkt.
            </seg>
            <seg n="60a45c34">
              Vi har sparat i ladorna, säger Håkan Juholt. Det är därför det
              går bra för Sverige. Det där vi är intressant i sammanhanget.
              Håkan Juholt pratade nu om en avgiftsfri musikskola, och den katalog
              av avgifter som Håkan Juholt har räknat upp här sedan klockan
              nio skulle innebära att Sverige inte sparar i ladorna längre.
              Den avvägningen måste man också ta hänsyn till, Håkan Juholt.
              Man kan inte spendera allt på allt.
            </seg>
          </u>
          <note type="speaker" n="3c77b7d4">
            Anf. 72 HÅKAN JUHOLT (S) replik:
          </note>
          <u who="hakan_juholt_91cffa" xml:id="i-cd45cdffba9188d6-15" n="a9afb8bb">
            <seg n="4ac73d02">
              Fru talman! Det var Göran Persson som utrustade regeringen med
              den krockkudde som ni kunde använda när finanskraschen kom. Ni
              landade mjukt på den. Det var pengar som en socialdemokratisk
              regering hade samlat ihop. Ni har sänkt skatten med 100 miljarder,
              och ni fortsätter. Er ambition för Sverige är inte högre än att
              sänka skatter.
            </seg>
            <seg n="0f93835c">
              Jag har högre ambitioner. Jag vill använda reformutrymmet till
              att investera Sverige starkt.
            </seg>
            <seg n="41ad7118">
              Låt mig säga något om McKinseyrapporten. Du kan inte komma och
              säga att den segregation som nu sker i skolan beror på Socialdemokraternas
              politik, Jan. Den ökar ju nu. Det är nu den galopperar. Det är
              nu kunskapsresultaten sjunker efter fem år med en borgerlig regering.
              Ta ansvar för det du själv har gjort. Det tar sex år att vända
              en felaktig politik, säger McKinseyrapporten. Nu har ni varit
              ansvariga i fem år. Är det något område som går åt rätt håll enligt
              den rapporten? Nej.
            </seg>
            <seg n="0a4216e1">
              Svara gärna på den här frågan: Varför är det viktigare att sänka
              skatter än att ha fri entré på våra museer och göra det möjligt
              för våra barn och ungdomar att vara delaktiga i en växande kommunal
              kultur- och musikskola?
            </seg>
          </u>
          <note type="speaker" n="cebb51ff">
            Anf. 73 Utbildningsminister JAN BJÖRKLUND (FP) replik:
          </note>
          <u who="jan_björklund_minister_2007" xml:id="i-a7a331881bb9aac6-18" n="eb856301">
            <seg n="73ba027a">
              Fru talman! McKinseyrapporten, som regeringen själv har bestämt
              att Sverige ska gå in i, säger att Sverige gör i stort sett allt
              rätt. Jag är fullt medveten om vad som står i den. Vi genomför
              de reformer som nu ska ske. Det är den tidigare politiken som
              ledde fel. De reformer som McKinsey det är ett internationellt
              konsultföretag rekommenderar är de reformer som vi nu genomför,
              och man tycker att vi ska gå vidare med ännu mer kunskapsintensiva
              reformer, ännu mer fokus på studiedisciplin och ännu mer fokus
              på kunskapsuppföljning. Vi gör det, för jag tror inte att det
              vi har gjort kommer att räcka.
            </seg>
            <seg n="8c6f0519">
              Problemet är att varje reform i den riktningen som vi genomför
              och som McKinsey har rekommenderat, om man vill stödja sig på
              dem, har Socialdemokraterna i denna kammare röstat nej till. När
              det väl är genomröstat har ni sagt att ni kanske kan acceptera
              det, men ni är ju emot det nya. Ni står för den gamla flumskolepolitiken.
              Juholts uttalanden i de här avseendena är väldigt bekymmersamma.
              Jag hoppas att ni ska orka förnya er utbildningspolitik, för det
              är Sverige värt.
            </seg>
          </u>
          <note type="speaker" n="1ebef4af">
            Anf. 74 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-15" n="3b4904ac">
            <seg n="9d3a1862">
              Fru talman! Utbildningsministern! Det går bra för Sverige, men
              under glädjerubrikerna och bilderna på leende ministrar växer
              barngrupper i barnomsorgen. Lärartätheten i skolan minskar. Ibland
              måste vi politiker våga se längre än till nästa budgetdebatt.
              Vilket land Sverige kan vara 2025 avgörs inte av med vilken optimism
              regeringen tar sig an budgetberäkningarna. Det avgörs av med vilken
              glädje och framtidstro som våra barn går till skolan och vad de
              får med sig ut i vuxenlivet. Ett litet land på en global marknad
              har inte råd att slösa bort en enda talang, men en enda ung person
              som tidigt hamnar vid sidan av riskerar att kosta uppemot 15 miljoner
              kronor. Det är ganska många lärarlöner.
            </seg>
            <seg n="4e56360c">
              Politik handlar om vilken framtid vi vill forma och om att prioritera.
              Regeringen prioriterar nu ytterligare ett jobbskatteavdrag i stället
              för fler lärare i skolan. Då har jag en fråga till Jan Björklund:
              Hur ska jag kunna använda några hundralappar till i jobbskatteavdrag
              till att köpa en ny lärare till mina barns skola? Hur går det
              till?
            </seg>
          </u>
          <note type="speaker" n="06f3c169">
            Anf. 75 Utbildningsminister JAN BJÖRKLUND (FP) replik:
          </note>
          <u who="jan_björklund_minister_2007" xml:id="i-a7a331881bb9aac6-19" n="eb856301">
            <seg n="87e7d91b">
              Fru talman! Man måste nog föra in ett tankemoment till i det
              resonemanget, nämligen att 260 000 fler personer är sysselsatta
              i dag än i april 2006. Man bör jämföra samma månad, det vill säga
              april i år med april 2006 när de rödgröna senast styrde. Vad beror
              det på och vilka konsekvenser har det? Att 260 000 fler personer
              jobbar i dag innebär att den offentliga sektorn får väsentligt
              ökade intäkter att använda till exempel till skolan och betalar
              ut väsentlig mindre bidrag till arbetslösa. Hur kommer det sig?
              Jo, det beror på vår jobbpolitik där skattesänkningar är en viktig
              del.
            </seg>
            <seg n="19779670">
              Det är inte så, Gustav Fridolin, att om man har 100 procents
              skattetryck i ett samhälle får staten in maximalt med inkomster.
              Det är faktiskt så att skattesänkningar på viktiga saker, till
              exempel arbete och företagande, kan leda till att man stimulerar
              den sektorn. Jag antar att det är därför som Fridolin är så angelägen
              om att höja bensinskatterna för att folk ska köra mindre bil.
              Sänker man skatten på bensin kör väl folk mer bil. Sänker man
              skatten på arbete arbetas det mer. Det är inte konstigare än så.
            </seg>
            <seg n="e9a89aab">
              Därför skapar inkomstskattsänkningar ekonomiskt utrymme för stat
              och kommun att satsa på välfärd när det innebär att fler människor
              får jobb. Det resonemanget måste man förstå för att förstå hur
              det hänger ihop.
            </seg>
          </u>
          <note type="speaker" n="168a56ed">
            Anf. 76 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-16" n="3b4904ac">
            <seg n="c5da786e">
              Fru talman! Jag vet inte om man följer din pedagogik på regeringsmötena,
              Jan Björklund, men jag såg nog att du tittade dig lite oroligt
              omkring. Kanske var Anders Borg i kammaren, och då hade han nog
              velat ta dig lite i örat när du säger att vi inte behöver prioritera
              i politiken utan att vi kan både genomföra skattesänkningar och
              satsa hur mycket som helst på skolan. I verkligheten måste politik
              handla om att prioritera. Nu prioriterar ni ett jobbskatteavdrag
              i stället för fler lärare i skolan. Det är ganska tydligt.
            </seg>
            <seg n="8019ed78">
              När riksdagens utredningstjänst räknade på vad nedskärningen
              av kommunbidragen till gymnasieskolan innebär säger de att det
              motsvarar 3 600 lärare i den svenska gymnasieskolan. Den nedskärningen
              gör ni under de kommande åren med er gymnasiereform. Jag är inte
              emot reformer i skolan, men jag är emot att reformerna ska byggas
              på att det blir ännu färre lärare som ska göra jobbet. För då
              kan jag berätta att utkomsten inte kommer att vara bra.
            </seg>
            <seg n="d3e484b4">
              Vi prioriterar skolan före skattesänkningar. Hur prioriterar
              du egentligen, Jan Björklund? Jag tror inte att du kan få allt.
            </seg>
          </u>
          <note type="speaker" n="1d84a6c8">
            Anf. 77 Utbildningsminister JAN BJÖRKLUND (FP) replik:
          </note>
          <u who="jan_björklund_minister_2007" xml:id="i-a7a331881bb9aac6-20" n="eb856301">
            <seg n="95ce0841">
              Fru talman! Man kan inte stå här i talarstolen och påstå precis
              vad som helst och tro att man kommer undan med det, Gustav Fridolin.
              Det är nonsens att det skulle vara flera tusen gymnasielärare
              som får sparken. Det är klart att det inte är så.
            </seg>
            <seg n="113de156">
              I och med att vi skapar lärlingsutbildningar i gymnasiet är antagandet
              att fler ungdomar kommer att få jobb i stället för att hoppa av
              och bli arbetslösa som det är i dag. Sverige har en högre ungdomsarbetslöshet
              än de flesta andra jämförbara länder. Det beror på att vi har
              en gymnasieskola där alla tvingas läsa in akademisk behörighet.
              Skoltrötta ungdomar hoppar av. De får inga slutbetyg, och få vill
              anställa dem. Så får vi ungdomsarbetslöshet. När vi skapar lärlingsutbildningar
              och riktiga yrkesprogram kommer fler att gå färdigt gymnasiet
              och få jobb, och då minskar kostnaderna för arbetslösheten. Det
              är en stor pjäs i hur statsbidragen för gymnasieskolan är framräknade.
              Stå inte här och inbilla någon att 3 000 gymnasielärare ska sparkas,
              för det är ingen som tänker göra det.
            </seg>
          </u>
          <note type="speaker" n="a72903dd">
            Anf. 78 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-7f9e99d92c574a66-6" n="fcfd150f">
            <seg n="e5eb9604">
              Fru talman! Det var både Libyen och kärnkraft i Jan Björklunds
              anförande. Det är viktiga frågor som jag gärna skulle vilja prata
              med Jan Björklund om. Där skulle vi kanske ha en hel del att säga
              varandra. Men nu vill jag fokusera på en annan fråga som förvisso
              är lite mindre men nog så viktig för väldigt många människor.
            </seg>
            <seg n="7bce9caf">
              Nu har vi gått igenom en ny period med skolavslutningar runt
              om i hela landet. De senaste åren har vi sett en debatt som återkommit
              år efter år. Det är en debatt om skolavslutningar i kyrkan. När
              jag har lyssnat på debatten tidigare har jag förstått att Jan
              Björklund egentligen inte har så mycket emot skolavslutningar
              i kyrkan. Det är väl bra, för det är nog inte så många i det här
              landet eller i världen i övrigt som har det. Det tror jag inte.
              Debatten tycks tvärtom tyda på att det finns ett ganska starkt
              stöd för den här traditionen i det svenska samhället. De flesta
              i det här landet värnar och vill bevara en sådan tradition som
              jag tror är viktig.
            </seg>
            <seg n="32584500">
              Men ändå tenderar allt fler skolor att ta bort den här traditionen.
              Man kan göra det av olika skäl. Ibland gör man det därför att
              man inte vill kränka någon. Man är rädd för att man ska göra det.
              Jag skulle vilja säga att det är ett väldigt dåligt argument,
              men det förekommer. Det allra vanligaste är kanske att man gör
              det därför att man är osäker på vad reglementet säger. Man är
              osäker på vilka riktlinjer som finns. För säkerhets skull tar
              man bort skolavslutningen från kyrkan för att inte riskera att
              bryta mot någon lag eller någon form av bestämmelse.
            </seg>
            <seg n="a709dc75">
              Jag tycker att det är tråkigt. Om det är det främsta skälet,
              vilket jag tror att det är, måste det gå att på något sätt förändra
              eller förtydliga regelverket så att skolor slipper göra den typen
              av förändringar och slipper förvägra elever en tradition som jag
              vet att de i många fall uppskattar, som föräldrar uppskattar och
              som jag tror är viktig för kontinuiteten, stabiliteten och sammanhållningen
              i det svenska samhället.
            </seg>
            <seg n="5cc5f031">
              Någon tradition borde vi få behålla även i det nya Sverige som
              växer fram.
            </seg>
          </u>
          <note type="speaker" n="24b229a0">
            Anf. 79 Utbildningsminister JAN BJÖRKLUND (FP) replik:
          </note>
          <u who="jan_björklund_minister_2007" xml:id="i-a7a331881bb9aac6-21" n="eb856301">
            <seg n="e9087f25">
              Fru talman! Jag anser att man ska få ha skolavslutning i kyrkan
              om man vill. När jag var liten hade vi alltid det. Där jag växte
              upp, i Västergötland, förekommer det fortfarande. Där mina barn
              går i skolan har man det i stället på skolgården. Också det är
              mycket vackert. Jag vet inte varför det är flyttat. Någon gång
              har det säkert fattats ett sådant beslut. Jag tycker att en rektor,
              en skola, en föräldraförening ska ha all rätt att tillsammans
              bestämma om skolavslutning får äga rum i kyrkan.
            </seg>
            <seg n="eca339a0">
              Jag uppfattar ofta att det är en politisk debatt eller något
              slags etablissemangsdebatt att man inte ska få vara i kyrkan.
              Det är sällan föräldrar är upprörda över att skolavslutningen
              är i kyrkan. I och med den nya skollagen, som träder i kraft om
              några veckor, blir det mycket mer tydligt. Skolinspektionen har
              utifrån den gjort en uttolkning, och den är tydlig. Man får absolut
              vara i kyrkan.
            </seg>
            <seg n="be84ecf4">
              Däremot blir det en del debatter lokalt om att det är obekvämt
              och så vidare. Då får man väl ta de diskussionerna lokalt. Nu
              finns emellertid ett nationellt regelverk. Det har aldrig behövts
              tidigare, men i och med att det blivit en stor diskussion har
              detta förtydligats. Man får vara i kyrkan. När man sjunger Den
              blomstertid nu kommer tycker de flesta föräldrar inte att det
              är fråga om en religiös gudstjänst, utan det är en del i ett kulturarv,
              en tradition som funnits i generationer. Jag tycker att den ska
              få bevaras, och de nya reglerna medger också det.
            </seg>
          </u>
          <note type="speaker" n="b6f8de2a">
            Anf. 80 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-7f9e99d92c574a66-7" n="fcfd150f">
            <seg n="c00ea4e5">
              Fru talman! Det har under den senaste tiden, av naturliga skäl
              eftersom vi befinner oss i den perioden, förekommit ett antal
              undersökningar om hur folk upplever traditionen med skolavslutning
              i kyrkan. Det finns ett mycket tydligt stöd bland föräldrar och
              folk i allmänhet för den traditionen. Jag tror att det i någon
              undersökning var 1015 procent som var emot det. Det kanske var
              just den elit som Jan Björklund talade om. Det är sällan föräldrar
              till svenska barn eller till barn som kommer från något annat
              land är emot det. Oftast handlar det om några få som i debatten
              är väldigt högljudda.
            </seg>
            <seg n="aa093396">
              Tyvärr är regelverket i dag otydligt. Min konkreta fråga till
              Jan Björklund är: Är man beredd att förtydliga regelverket? Jag
              är inte säker på att jag håller med om att det blir så mycket
              tydligare nu. Om det är själva orsaken, är Jan Björklund då beredd
              att förtydliga regelverket så att inga skolor ska behöva avskaffa
              skolavslutningen i kyrkan för att de är rädda för att göra fel?
            </seg>
          </u>
          <note type="speaker" n="4467f20d">
            Anf. 81 Utbildningsminister JAN BJÖRKLUND (FP) replik:
          </note>
          <u who="jan_björklund_minister_2007" xml:id="i-a7a331881bb9aac6-22" n="eb856301">
            <seg n="acdfc376">
              Fru talman! Jag svarade precis på den frågan. Regelverket har
              helt nyligen förtydligats. Det är glasklart att det är tillåtet.
              Skolinspektionens chefsjurist har i ett uttalande sagt att man
              absolut får vara i kyrkan. Sedan måste ceremonin naturligtvis
              utformas med respekt för elever och föräldrar. Man får absolut
              vara i kyrkan. Det är glasklart.
            </seg>
            <seg n="935831c4">
              Det har tidigare inte funnits några riktlinjer. Jag var kritisk
              när Diskrimineringsombudsmannen gick ut och sade att man inte
              borde vara i kyrkan. Det är därför debatten har uppstått. Nu har
              det gjorts tydligt. Man får ha skolavslutning i kyrkan.
            </seg>
          </u>
          <note type="speaker" n="5449f510">
            Anf. 82 LARS OHLY (V) replik:
          </note>
          <u who="lars_ohly_b0c789" xml:id="i-874503114235147e-6" n="24fd9c41">
            <seg n="281c509b">
              Fru talman! Det har varit en diskussion om riskkapitalbolagens
              ägande av skolor, vilket även smittat av sig på en del tidningssidor.
              Ganska många är kritiska till att vinster förs ut ur landet till
              bolag som är placerade i skatteparadis. Det förs också en diskussion
              om kvaliteten i skolan. Många vittnar om att det finns brister.
            </seg>
            <seg n="3b9d7e5b">
              Jag fick för inte så länge sedan brev från en lärare på Nackademin.
              Det är en fristående skola ägd av Baggium, ett stort multinationellt
              företag. Läraren skrev att de var tvungna att ge avkall på nästan
              alla sina ambitioner för att kunna ge vinst, eftersom ägarföretaget
              krävde det.
            </seg>
            <seg n="fce67b98">
              De aggressiva riskkapitalbolagen köper upp allt större delar
              av skolan. De ser till att skaffa sig stora vinster medan de äger
              skolorna, men deras affärsidé är framför allt att sälja efter
              ett antal år och då göra en ännu större vinst.
            </seg>
            <seg n="70aa1478">
              I andra nordiska länder har man reglerat detta. I Norge är det
              krav på att alla offentliga medel ska komma eleverna till del.
              I Danmark får en enskild huvudman inte äga mer än en skola, vilket
              garanterar att de stora multinationella företagen håller sig borta.
              I Finland får skolorna endast drivas av allmännyttiga samfund
              och inte för ekonomisk vinning.
            </seg>
            <seg n="37094198">
              Sverige skiljer ut sig. Här får man göra stora vinster på att
              driva skolor. Skolministern aviserade i januari att det i mitten
              av mars skulle tillsättas en utredning om vinster i fristående
              skolor. Jag har inte sett till den. Vad har hänt? I den utredningen
              skulle det lämpa sig att ta upp frågan om vinsterna för att se
              till att pengar som vi avsätter i form av skattemedel går till
              undervisning och till eleverna i stället för till riskkapitalbolag
              utomlands. Vart har utredningen tagit vägen?
            </seg>
          </u>
          <note type="speaker" n="f389f1cb">
            Anf. 83 Utbildningsminister JAN BJÖRKLUND (FP) replik:
          </note>
          <u who="jan_björklund_minister_2007" xml:id="i-a7a331881bb9aac6-23" n="eb856301">
            <seg n="0578ab9f">
              Fru talman! Låt mig börja med sakfrågan. Jag tror inte att Lars
              Ohly och jag är överens om verklighetsbeskrivningen. Om en skola
              har hög kvalitet, har goda resultat och uppfyller alla kriterier,
              är jag inte särskilt bekymrad över vem som äger skolan eller om
              den går med överskott eller underskott. Det får ägaren hantera.
              Det gäller antingen skolan är kommunal eller fristående.
            </seg>
            <seg n="dcfd8f7a">
              Om en skola däremot har stora kvalitetsbrister och dessa delvis
              kan förklaras av att man satsar för lite medel på en viss del
              av skolan och ägaren samtidigt tar ut en vinst för egen del tycker
              jag att det är mycket tveksamt. Jag kan till och med säga att
              det kan provocera även mig. Där tycker jag att vi i så fall bör
              skärpa regelverket. Det är en uppfattning som regeringen är överens
              om, och därför har vi aviserat tillsättningen av en utredning.
            </seg>
            <seg n="d9e35031">
              Jag uppfattar att det, även om retoriken ibland låter olika,
              i grunden finns en enighet mellan regeringen, Socialdemokraterna
              och Miljöpartiet i denna fråga, medan jag uppfattar att Vänsterpartiet
              vill förbjuda vinster över huvud taget. Därför tror jag inte att
              de har så mycket att hämta i utredningen, men de kommer att få
              vara med. Som jag ser det finns det underlag för en överenskommelse.
              Det ska vara tillåtet med vinstdrivande, fristående skolor. Det
              ska inte vara tillåtet att tulla på kvaliteten i skolan för att
              plocka ut en ägarutdelning.
            </seg>
            <seg n="f5350852">
              Svaret på den konkreta frågan är att jag sagt att utredningen
              ska tillsättas under första halvåret 2011, och det tänkte jag
              försöka leverera.
            </seg>
          </u>
          <note type="speaker" n="2a14ed42">
            Anf. 84 LARS OHLY (V) replik:
          </note>
          <u who="lars_ohly_b0c789" xml:id="i-874503114235147e-7" n="24fd9c41">
            <seg n="29e12647">
              Fru talman! Utbildningsministerns argumentation är att det inte
              är några problem med vinster ifall det finns en långsiktighet
              i detta så att man kan ställa ägarna till svars. Men ägarna har
              ingen långsiktighet. Deras långsiktighet är fem till sju år, därefter
              räknar de med att avyttra. De befinner sig inte i skolvärlden
              för att de tänker på elevernas bästa eller vill leverera en bra
              undervisning. De finns där för att tjäna pengar. De vill tjäna
              pengar, inte tjäna eleverna. Det är felet. Vinstintresset leder
              fel.
            </seg>
            <seg n="2aaf9e2f">
              Nu förstår jag att Jan Björklund inte kommer att ta med frågan
              om att stoppa vinstintresset i skolan i utredningen. Det skulle
              dock kunna begränsa antalet skolor som en huvudman får äga, kunna
              medföra hårdare regler om vem som får starta en friskola och kunna
              skärpa skattelagstiftningen så att inte skattesmitarna snor våra
              pengar och sedan inte bidrar med en enda krona till den skola
              som du, Jan Björklund, är ansvarig för. Du skulle kunna lägga
              in det i utredningen.
            </seg>
          </u>
          <note type="speaker" n="63d6cb76">
            Anf. 85 Utbildningsminister JAN BJÖRKLUND (FP) replik:
          </note>
          <u who="jan_björklund_minister_2007" xml:id="i-a7a331881bb9aac6-24" n="eb856301">
            <seg n="0f766d60">
              Fru talman! Att smita från skatten i den meningen att man inte
              betalar den skatt man är skyldig att betala är redan förbjudet.
              Det behövs ingen utredning för det.
            </seg>
            <seg n="e5ddd443">
              När jag var skolborgarråd i Helsingfors var jag ansvarig för
              250 kommunala skolor. Det är antagligen fler än vad Lars Ohly
              tycker att en huvudman borde få driva. Jag vet inte om man i så
              fall skulle splittra upp de största kommunerna. Ska en huvudman
              inte få driva mer än en skola? Om staten ska vara huvudman blir
              det flera tusen skolor. Jag vet inte vad det är för poäng med
              att säga att man inte får driva mer än ett visst antal skolor.
            </seg>
            <seg n="dbf476f0">
              Tänk om skolorna är bra, om eleverna vill gå där, om lärare vill
              jobba där, om resultaten är goda och målen nås! Varför ska vi
              då krångla till det? Det som är bra ska väl vara tillåtet och
              uppmuntras? Det är det som är dåligt som vi vill komma åt och
              stoppa. Det låter som om det per definition är dåligt ifall skolorna
              inte drivs och sköts av stat och kommun. Jag kan berätta för Lars
              Ohly att mängder av kommunala skolor har en undermålig kvalitet,
              även om många också har god kvalitet.
            </seg>
            <seg n="53f333ac">
              Vem som äger skolan avgör inte kvaliteten. Det som är bra ska
              vi tillåta.
            </seg>
          </u>
          <note type="speaker" n="fea2c80c">
            Anf. 86 Närings- och energiminister MAUD OLOFSSON (C):
          </note>
          <u who="maud_olofsson_minister_2006" xml:id="i-df782ff9fb36a356-4" n="3ba768bf">
            <seg n="10edc343">
              Fru talman! Centerpartiet och de andra vännerna i allianspartierna
              gick till val på tydliga löften. Vi skulle skapa fler jobb i växande
              företag i Sverige. Vi skulle ta ansvar för ekonomin och vi skulle
              driva den gröna omställningen. Vi skulle också se till att människor
              som tidigare stod utanför arbetsmarknaden hade en chans att komma
              tillbaka.
            </seg>
            <seg n="8f76fb6f">
              Vi ser nu att politiken och besluten ger resultat. Nu lönar det
              sig att arbeta tack vare jobbskatteavdraget, som ger en månadslön
              extra per år för de allra flesta. Det har blivit billigare och
              enklare att anställa med lägre arbetsgivaravgifter och minskat
              regelkrångel. Nu investeras det i klimatförbättringar och framtidens
              energi. Bioenergi har gått om olja som energiresurs, och vindkraften
              slår nya rekord.
            </seg>
            <seg n="f8d384ae">
              Vi har också gett stöd till människor som kan få komma tillbaka
              från sjukskrivning och förtidspensionering med aktiv rehabilitering
              och stärkta drivkrafter. Vi gör framtidsinvesteringar i utbildning,
              forskning, innovation och infrastruktur som kommer hela Sverige
              till del.
            </seg>
            <seg n="3f4df414">
              Vi kan nu, så här i början av vårt femte år, börja se resultat
              av ett idogt och träget arbete för att förnya och förbättra Sverige
              och skapa förutsättningar för jobb och framtidstro.
            </seg>
            <seg n="8d3594af">
              Aldrig någonsin tidigare har produktionen i Sverige varit så
              hög som den är i dag. Aldrig tidigare har så många svenskar haft
              möjlighet att gå till ett jobb. Som sagt är det 260 000 fler än
              i april 2006.
            </seg>
            <seg n="76424bba">
              Vi ser också den största ökningen av antalet nya företag på mer
              än 15 år. Över 65 000 företag registrerades under 2010, och fler
              kvinnor än någonsin startar och driver företag.
            </seg>
            <seg n="d7cb0535">
              Det är med en företagsam politik som vi får mer pengar över till
              välfärden. Det är så enkelt ekvationen går ihop, men också så
              svårt. Det grundläggande sambandet är att om fler människor arbetar
              och vi har fler företag som anställer, då kan vi också satsa mer
              i skolan, mer i omsorgen och mer i hälso- och sjukvården. Det
              är bara genom fler jobb och fler företag som skattebetalarnas
              pengar räcker till att rusta vårt land för framtiden.
            </seg>
            <seg n="01b48377">
              Det är grundförutsättningarna: jobb, företagande och ansvar för
              ekonomin. Med detta sagt är det inte så att det saknas utmaningar
              i svenskt samhällsliv. Jag vill peka på en stor utmaning som jag
              tror att vi måste ägna mer energi åt.
            </seg>
            <seg n="b8f9a070">
              Om bara några år kommer vi att vara alldeles för få som får Sverige
              att växa. Fyrtiotalisterna går i pension. Allt färre ska försörja
              allt fler. Den här ekvationen går inte ihop. Det här är naturligtvis
              inte ett problem bara för Sverige, utan för hela västvärlden.
              Alla större ekonomier i världen slåss om att bli det attraktivaste
              landet att bo och leva i.
            </seg>
            <seg n="bbc45dfd">
              Redan i dag är vi beroende av människor från andra länder som
              kommer till Sverige och bidrar med sitt kunnande. Faktum är att
              nästan alla av Sveriges kommuner skulle minska i befolkning om
              vi inte hade haft invandring. I den offentliga sektorn går 44
              procent av de anställda i pension mellan 2010 och 2025. När de
              645 000 personerna pensioneras kommer jobben bara att sökas av
              465 000, som man beräknar. Det saknas 180 000 personer.
            </seg>
            <seg n="0e091386">
              Det här är en utmaning av historiska mått. Utmaningen är hur
              vi ska bli ett land dit människor vill flytta, dit man vill komma
              och bygga sin egen framtid och hjälpa till att bygga vårt land.
            </seg>
            <seg n="e8ffaa75">
              Centerpartiet vill att Sverige ska bli ett land att längta till,
              ett land där människor är välkomna, där nya idéer uppskattas och
              där olikheter bryts mot varandra, ett land där utbildningen värderas
              högt och där entreprenörskap hyllas.
            </seg>
            <seg n="25eaad82">
              Jag tror att Sverige kan bli ett nybyggarland, ett land som står
              som förebild för de människor som vill komma hit. Men ska vi klara
              av det måste vi attrahera. Vi måste ha världsklass på vår utbildning,
              vår forskning och vår innovation. Vi måste ha en väl fungerande
              arbetsmarknad och bostäder till dem som kommer hit.
            </seg>
            <seg n="b451b490">
              De insatser som vi har gjort för att stärka invandrares möjlighet
              att skapa jobb ger också effekt. Vi har gett Almi ett uppdrag
              att jobba med mikrokrediter, rådgivning och utbildning. Det visar
              sig att 37 procent av mikrokrediterna nu går till invandrare.
              De nystartskontor som vi har etablerat i de områden där vi har
              ett högt utanförskap har också gett resultat: 600 nya företag,
              de allra flesta startade av invandrare.
            </seg>
            <seg n="8d4eb08e">
              Vi behöver göra mer. Vi behöver stärka arbetslinjen, se till
              att fler kan få lärlingsjobb i företagen, se till att det lokala
              mottagandet blir bättre, se till att de offentliga arbetsgivarna
              blir duktigare på att anställa och så vidare.
            </seg>
            <seg n="3680a7ec">
              Är det så att vi tycker att framtidsutmaningen handlar om hur
              Sverige ska bli attraktivare kan svaret aldrig vara mer slutenhet
              och att vända vårt land inåt. Då måste vi också bryta med en kultur
              av omhändertagande, utanförskap och bidragsberoende och inrikta
              oss på arbete, företagande och positiva förväntningar.
            </seg>
            <seg n="cfb354ba">
              Det må finnas många olösta integrationsproblem, men svaret på
              framtidsfrågorna kan aldrig vara att stänga igen gränserna. Vi
              behöver fler asiater, afrikaner, amerikaner och européer som bidrar
              med sina kunskaper, idéer och arbetsinsatser för att bygga nybyggarlandet
              Sverige.
            </seg>
            <seg n="9bbe69c6">
              Fru talman! Centerpartiet har också bidragit till en viktig och
              långsiktig värderingsförändring av Sverige. Vi genomför ett värderingsskifte,
              för med våra frihetsreformer får människor mer att bestämma om
              själva. RUT är en formidabel succé som gör att hundratusentals
              familjer nu får hjälp med vardagspusslet. Vi har fått ökad tillgänglighet
              på apoteken och över 200 nya apotek runt om i Sverige. Med fri
              etableringsrätt inom vården, lagen om valfrihet och införande
              av barnomsorgspeng kan människor själva välja läkare, äldreboende
              och barnomsorg enligt vad som passar dem själva och deras familjer.
            </seg>
            <seg n="e1345651">
              Detta är reformer som Centerpartiet står upp för och kommer att
              försvara. Vi tar tydligt ställning för företagande inom välfärden
              och ser att det är positivt. Det höjer kvaliteten på tjänsterna.
              Det ger företrädesvis kvinnor möjlighet att starta och driva företag,
              men också välja mellan flera arbetsgivare. Vi ger människor valfrihet.
            </seg>
            <seg n="55d8b702">
              Men jag är djupt oroad över vad som är på väg att hända inom
              oppositionen. Vilken väg är man på väg in på?
            </seg>
            <seg n="cda7d67f">
              Jag börjar med Socialdemokraterna. Håkan Juholt har tydligt markerat
              att han tänker leda sitt parti genom att vända kursen vänsterut,
              inåt och bakåt. Med stängda vårdcentraler och utan hjälp i hemmet
              ska Sverige gå vänsterut. Med återregleringar och socialisering
              ska Håkan Juholt vrida Sverige bakåt. Det har kommit ett tydligt
              besked från den socialdemokratiska ledningen. Man ska fortsätta
              bidragslinjen och minska möjligheterna att klara sig själv på
              sin egen lön. Det är ett väldigt tydligt besked.
            </seg>
            <seg n="d989dd0d">
              Men man har också gett besked om att man tillsammans med sina
              nya vänner i oppositionen tänker stänga Sveriges gränser. Samarbete
              med Sverigedemokraterna i fråga om fri rörlighet är upprörande.
              Det är mer öppenhet och mer rörlighet som kommer att ge tillväxt
              i Sverige och övriga Europa.
            </seg>
            <seg n="2120ac8c">
              Man kan ha synpunkter på den tidigare socialdemokratiska ledaren
              Mona Sahlin. Men hon svek i alla fall aldrig öppenheten.
            </seg>
            <seg n="c1e29114">
              Miljöpartiet går samma väg. Gustav Fridolin har tydligt markerat
              att det ska bli svårare för de minsta företagen att göra undantag
              för två personer från turordningsreglerna. Man är kritisk till
              friskolorna och deras betydelse. Man är kritisk till de fria apoteken.
              Och man är emot skattesänkningar, som ska skapa fler jobb.
            </seg>
            <seg n="d5023e5b">
              Det finns ett parti som man kan lita på ändå. Det är Vänsterpartiet.
              De tuffar på i tydlig vänstertakt, med upprivna budgetregler,
              en orealistisk ekonomisk politik och utgifter som inte finns täckta
              i några som helst inkomster.
            </seg>
            <seg n="4c19a3ad">
              Kära vänner! Om det tidigare var trångt i mitten av svensk politik
              kan det numera bli relativt trångt därute på vänsterkanten.
            </seg>
            <seg n="3dbd80f2">
              Fru talman! Efter fem år med Centerpartiet och allianspartierna
              i regering har Sverige förändrats. Vi har i dag ett socialliberalt
              land, där människor kan bestämma mer själva, där människor har
              rätt att komma tillbaka och där vi bryr oss om dem som har suttit
              i utanförskap. Vi hjälper dem att få en mening i livet och ett
              jobb att leva på.
            </seg>
            <seg n="19832df3">
              Det är ett land som leder den gröna omställningen, som visar
              omvärlden hur vi kan investera i ny förnybar energi, hur vi kan
              ställa om transportsektorn och hur vi kan bygga grönare och därmed
              också både rädda klimatet och skapa nya jobb. Det är ett land
              som är innovativt och företagsamt. Nästa år kommer regeringen
              och jag att presentera en ny innovationsstrategi, allt i syfte
              att stärka svensk företagsamhet och svensk innovationskraft.
            </seg>
            <seg n="352f02cc">
              Samtidigt är hotet mot det liberala Sverige som nu växer fram
              tydligare än någonsin. Oppositionen må vara splittrad, men mot
              fri företagsamhet, nytänkande och självbestämmande står den enad.
            </seg>
            <seg n="a90f6d9f">
              Centerpartiet är väl rustat att ta denna kamp. Vi kommer alltid
              att försvara en politik för jobb, företagande, miljöansvar, framtidstro
              och öppenhet.
            </seg>
          </u>
          <note type="speaker" n="d0453333">
            Anf. 87 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-17" n="3b4904ac">
            <seg n="e91686a1">
              Fru talman! Jag tänkte ställa en fråga om borgerlig miljöpolitik,
              som ju alltid är en ganska aptitretande sak. Centern talar om
              morötter, och här i Helsingfors finns det moderater som tycker
              att man ska betala SL-kortet med chipspåsar. Man kan säga att
              det är mycket snacks och lite verkstad för i verkligheten har
              det inte blivit så mycket morötter.
            </seg>
            <seg n="c4e98da7">
              Banavgifterna har höjts kraftigt för de svenska tågen. SJ har
              kvar kravet på att betala in vinst till staten. Man har tagit
              bort de statliga stöden för inköp av nya vagnar och bussar i kollektivtrafiken
              runt om i landet, och man har varit en av Europas snålaste regeringar
              när det gäller järnvägsunderhåll.
            </seg>
            <seg n="63ce9931">
              Detta har såklart lett till höjda priser för de resenärer som
              försöker välja det miljövänliga alternativet. I Helsingfors höjs
              priset på månadskortet inom kollektivtrafiken med 100 kronor nästa
              år.
            </seg>
            <seg n="243797f3">
              Vad är det för morötter?
            </seg>
            <seg n="e30f19ac">
              Tågresandet har ökat kraftigt under de senaste åren. Fler människor
              vill åka kollektivt. Man vill vara med och bidra till den stora
              omställning vi står inför, men Alliansen har gjort det svårare
              och dyrare för folk att välja det miljövänliga, att kunna lita
              på att tåget kommer fram och att ha råd att köpa biljetter.
            </seg>
            <seg n="add7c235">
              Min fråga till Maud Olofsson är: Varför har ni gjort det dyrare
              att åka kollektivt?
            </seg>
          </u>
          <note type="speaker" n="bc309bac">
            Anf. 88 Närings- och energiminister MAUD OLOFSSON (C) replik:
          </note>
          <u who="maud_olofsson_minister_2006" xml:id="i-df782ff9fb36a356-5" n="3ba768bf">
            <seg n="2450dfd2">
              Fru talman! Jag förstår att det inte är så lätt när man har varit
              borta från riksdagen ett tag. Låt mig lite grann påminna Gustav
              Fridolin om historien.
            </seg>
            <seg n="c5e3cc85">
              Miljöpartiet stödde den förra socialdemokratiska regeringen.
              Under den perioden fattades det 100 miljarder kronor till infrastrukturinvesteringar.
              Åsa Torstensson blev infrastrukturminister och fick ta över ett
              stort svart hål vad gäller infrastruktursatsningar. Det första
              vi fick göra var att investera i skötsel och underhåll på väg
              och järnväg, och vi fick också investera i ny väg och järnväg.
            </seg>
            <seg n="81e3f827">
              Gustav Fridolin slår sig för bröstet och säger att Miljöpartiet
              har varit duktigt på att hjälpa till i kollektivtrafikutbyggnaden.
              Så är inte fallet. Järnvägen var nedrustad. Vägarna var inte skötta
              på rätt sätt. Bussarna som skulle gå i kollektivtrafik kunde inte
              ta sig fram för att trängseln var för stor.
            </seg>
            <seg n="b5ee34d7">
              Det är vi som har fått rusta upp efter Miljöpartiet. Jag medger
              att vi inte är färdiga, men vi har tagit tag i upprustningen av
              den svenska infrastrukturen så att det ska vara möjligt för människor
              att ta sig fram.
            </seg>
            <seg n="97eefaf5">
              Under denna period har vi satsat ytterligare 800 miljoner kronor
              på att rusta järnvägen. Ser vi att människors intresse för att
              åka kollektivt ökar ska politiken finnas där och investera framöver.
            </seg>
            <seg n="5440c084">
              Jag tycker att Gustav Fridolin ska gå tillbaka till sina gamla
              kompisar och fråga: Varför satt ni uppe på läktaren? Varför såg
              ni inte till att göra dessa framtidsinvesteringar när ni hade
              makten och inflytandet? Varför behövdes det ett centerparti för
              att det skulle satsas på dessa infrastrukturinvesteringar? Varför
              blev detta möjligt först när Centerpartiet fick regeringsmakt?
              Fundera över det, Gustav Fridolin!
            </seg>
          </u>
          <note type="speaker" n="698974c3">
            Anf. 89 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-18" n="3b4904ac">
            <seg n="04bb2068">
              Fru talman! Det är sant att jag har varit folkhögskolelärare
              de senaste åren, och då har jag verkligen sett vad det innebär
              när man höjer priserna i kollektivtrafiken hur mycket det tar
              från dem som behöver åka kollektivt, från dem som vill vara med
              och göra omställningen och från dem som ofta har de knappaste
              ekonomiska resurserna.
            </seg>
            <seg n="ab588805">
              Socialdemokraterna använder för ett par år sedan devisen Stolt
              men inte nöjd. Med Maud Olofsson är det ibland precis tvärtom.
              Hon verkar väldigt nöjd, men frågan är om hon är speciellt stolt
              över situationen på den svenska järnvägen. Det är sant som Ulf
              Adelsohn och andra har sagt: Här finns ett sedan länge eftersatt
              underhåll, och nu är det dags att ta tag i det.
            </seg>
            <seg n="4c2db941">
              Maud Olofsson hänvisar till en så kallad historisk satsning på
              800 miljoner. I höstas skar ni ned underhållet av järnvägen med
              700 miljoner. Att sedan lägga tillbaka pengarna är möjligen historik
              i märklig politik, men det är inte en speciellt historisk satsning.
            </seg>
            <seg n="84b08e1f">
              Det historiska är att så många väljer att åka kollektivt och
              att så många vill vara med i omställningen. Då ska politiken stödja
              det. Vi ska lägga räls.
            </seg>
          </u>
          <note type="speaker" n="84bfb79a">
            Anf. 90 Närings- och energiminister MAUD OLOFSSON (C) replik:
          </note>
          <u who="maud_olofsson_minister_2006" xml:id="i-df782ff9fb36a356-6" n="3ba768bf">
            <seg n="427f36d2">
              Fru talman! Jag förstår att Gustav Fridolin inte vill höra om
              historien. Sanningen är att när Miljöpartiet hade möjlighet att
              påverka infrastrukturpolitiken satt ni uppe på läktaren. Det fattades
              100 miljarder kronor i infrastrukturplanen. Det spelar ingen roll
              vad man säger i en plan om man aldrig är beredd att lägga dit
              pengarna. Ni kunde inte prioritera infrastrukturen när ni hade
              möjlighet.
            </seg>
            <seg n="a75d59b1">
              Åsa Torstensson och alliansregeringen fick ta över. Vi gjorde
              historiska investeringar. Vartenda järnvägsprojekt som togs fram
              fick pengar under förra mandatperioden. 500 miljarder kronor ligger
              i en långtidsplan. Utöver det har vi satsat 800 miljoner kronor
              denna mandatperiod. Det är mer än vad Gustav Fridolins miljöparti
              någonsin klarade av att göra i samarbetet med Socialdemokraterna.
            </seg>
            <seg n="b4b9993d">
              Vi är glada och stolta över att vi äntligen rustar upp den svenska
              infrastrukturen. Mer återstår att göra, men vi har verkligen tagit
              det åt rätt håll.
            </seg>
          </u>
          <note type="speaker" n="c33819d5">
            Anf. 91 LARS OHLY (V) replik:
          </note>
          <u who="lars_ohly_b0c789" xml:id="i-874503114235147e-8" n="24fd9c41">
            <seg n="84ceab46">
              Fru talman! Maud Olofsson har gjort sig känd som riskkapitalbolagens
              kanske främste representant i svensk politik. Hon hyllar ofta
              de stora företag som äger och driver vårdföretag, omsorgsföretag
              och skolor under kortare perioder för att sedan göra stora vinster.
            </seg>
            <seg n="0fea3552">
              Det finns en del som tror att vi i Vänsterpartiet är motståndare
              till riskkapitalbolag över huvud taget. Det är inte sant. Riskkapitalbolag
              har en roll att fylla, till exempel för att stimulera innovationer
              och entreprenörskap.
            </seg>
            <seg n="8c96fac6">
              De är dock sällsynt dåligt lämpade för att gå in i välfärdssektorn
              därför att då kommer vinstintresset in som en drivkraft, och vinstintresset
              leder fel, menar vi.
            </seg>
            <seg n="13682de3">
              Med den öppning som har funnits att ta över vårdföretag, vårdcentraler,
              sjukhus, skolor, förskolor och omsorgsföretag minskar riskkapitalet
              för den sektor där det borde finnas. Det finns ingen anledning
              att söka upp riskfyllda nya innovationer som behöver stöd när
              man kan få garanterade vinster inom vården med svenska skattepengar.
              Det är dessutom en helt konjunkturokänslig verksamhet, för vård
              kommer vi att behöva och skatt kommer vi att avsätta till vård
              och utbildning oavsett konjunktur.
            </seg>
            <seg n="f08a93bd">
              Vinstnivåerna i dessa företag är oerhört höga. Många tycker att
              elmarknaden skor sig på människor, och det gör jag också. De har
              en vinstandel på ungefär 15 procent. Inom omsorgsverksamheten
              som drivs privat är vinstnivåerna 33 procent.
            </seg>
            <seg n="b8a23e3b">
              Företagen finns i Jersey, i Guernsey och i andra skatteparadis,
              och placeras där just för att slippa betala skatt. De vill inte
              bidra till den vård, omsorg och skola som de tjänar pengar på.
            </seg>
            <seg n="97b7fdaa">
              Dessa riskkapitalbolag borde ägna sig åt det de ska, nämligen
              åt innovationer och unga entreprenörer och inte åt att bedriva
              välfärd som inte ska handla om vinstintresse.
            </seg>
          </u>
          <note type="speaker" n="2d992f45">
            Anf. 92 Närings- och energiminister MAUD OLOFSSON (C) replik:
          </note>
          <u who="maud_olofsson_minister_2006" xml:id="i-df782ff9fb36a356-7" n="3ba768bf">
            <seg n="78f0266c">
              Fru talman! Låt mig först säga att jag tycker att svenska företag
              ska betala skatt i Sverige.
            </seg>
            <seg n="9a8fba05">
              Jag vill problematisera detta med vinst lite grann. Enligt Lars
              Ohly ska man inte göra vinst om man vårdar gamla, tar hand om
              sjuka och dem som behöver hälsovård eller ger kunskap till våra
              unga. Det är dock underligt att Lars Ohly aldrig ägnar en enda
              tanke åt dem som säljer läkemedel, bygger hus, lägger asfalt eller
              säljer skolböcker alla de andra företag som också finns i välfärdssektorn
              där vi använder skattebetalarnas pengar.
            </seg>
            <seg n="cfbb2f19">
              Vad är skillnaden mellan att bedriva företag och göra vinst när
              man vårdar, ger kunskap och tar hand om människor och att använda
              samma skattepengar till att lägga asfalt, bygga skolor, sälja
              läkemedel och så vidare? Jo, den stora skillnaden är att det är
              kvinnor i omsorgssektorn och företrädesvis män i byggsvängen.
              Och du säger dig vara feminist!
            </seg>
            <seg n="8cf41fba">
              Jag möter kvinnor som säger: Nu kan vi äntligen starta företag,
              för vi tycker inte att äldreomsorgen inom det offentliga är tillräckligt
              bra. Eller: Ingen har lyssnat på oss inom hälso- och sjukvården,
              så nu startar vi en egen vårdcentral. Och jag berättade tidigare
              om Ann-Christine i Norsjö som äntligen kan ta över ett apotek.
            </seg>
            <seg n="7ffe8102">
              Det är dessa kvinnor jag slåss för. De har som mål att ge en
              bättre utbildning till våra barn, en bättre äldreomsorg till våra
              gamla och en mer omsorgsfull hälso- och sjukvård. Dessutom får
              kvinnor som byter arbetsgivare från offentliga till privata hälso-
              och sjukvårdsföretag får högre lön. Vad är problemet?
            </seg>
            <seg n="a28b561d">
              Problemet är Lars Ohlys gamla fördomar om att ingenting ska få
              ändras. Jag tar parti för de elever som vill ha kunskap. Jag tar
              parti för de kvinnor som vill starta företag inom välfärdssektorn.
              Jag tar parti för de patienter och omsorgstagare som vill bestämma
              mer själva. Så tydlig är skillnaden mellan Lars Ohly och mig.
            </seg>
          </u>
          <note type="speaker" n="e6f5309a">
            Anf. 93 LARS OHLY (V) replik:
          </note>
          <u who="lars_ohly_b0c789" xml:id="i-874503114235147e-9" n="24fd9c41">
            <seg n="63ad5dca">
              Fru talman! Vi lyssnade på Maud Olofssons argument att det är
              kvinnor som gynnas. Vi kollade riskkapitalbolagen. Det visade
              sig inte finnas en enda kvinna som satt i någon beslutande funktion
              eller i styrelsen i något av bolagen. Det är inte kvinnor som
              driver riskkapitalbolagen. Det är inte kvinnor som hämtar ut vinsterna
              ur välfärden.
            </seg>
            <seg n="69f778d8">
              När vi privatiserar kommer de stora bolagen att köpa upp. Det
              gör de nu aggressivt. Det blir färre entreprenörer som driver
              bolagen. Det är fråga om vinstintresset. När vinstintresset kommer
              in i verksamheter som borde fördelas efter behov ställs fel frågor.
              Det här är inte en marknad vilken som helst, Maud Olofsson. Det
              är inte fråga om att köpa en skjorta eller en annan skjorta. Det
              här är fråga om att människor ska få sjukvård när de behöver.
              Jag är kritisk till att ni har avreglerat läkemedelsförsäljningen.
              Det är fel incitament som kommer in också där, nämligen vinstintresset
              som drivkraft.
            </seg>
            <seg n="d6911bde">
              Jag vill inte ha en välfärd efter plånbok. Jag vill inte ha en
              välfärd där den som tjänar mest och skriker mest får bäst. Jag
              vill ha välfärd efter behov.
            </seg>
          </u>
          <note type="speaker" n="9f6cd326">
            Anf. 94 Närings- och energiminister MAUD OLOFSSON (C) replik:
          </note>
          <u who="maud_olofsson_minister_2006" xml:id="i-df782ff9fb36a356-8" n="3ba768bf">
            <seg n="2469f1c3">
              Fru talman! Jag förstår om fakta inte är ett grundläggande krav
              när Lars Ohly ska debattera frågan. Men sanningen är att de kvinnor
              som väljer privata hälso- och sjukvårdsalternativ som sina arbetsgivare
              får högre löner. Det är precis som för männen. När vi får möjlighet
              att välja flera arbetsgivare har vi också möjlighet att säga ajöss
              och goodbye till dem som inte sköter sig.
            </seg>
            <seg n="0417cc75">
              Jag möter dessa kvinnor som äntligen har fått möjlighet att starta
              och driva verksamheter inom det de kan och är utbildade för. Det
              är tack vare att vi har öppnat den offentliga sektorn som andelen
              kvinnliga företagare ökar. Det är vad som händer och sker.
            </seg>
            <seg n="355cc2d6">
              Jag tror inte att dessa kvinnor det har inte med riskkapitalbolagen
              att göra missunnar gamla att få vård och omsorg. Tvärtom drivs
              de av tanken om kvalitet. Det är vad som måste vara viktigt när
              man tittar på välfärden: Hur ser kvaliteten ut? Det är vad vi
              ska kontrollera. Får ungarna nödvändiga kunskaper oavsett om skolan
              är offentlig eller privat? Får de gamla vård och omsorg som vi
              kan vara stolta och nöjda över? Får vi hälso- och sjukvård som
              vi kan acceptera och vara nöjda med? Det kommer att vara viktigt.
            </seg>
          </u>
          <note type="speaker" n="0bba1e24">
            Anf. 95 JIMMIE ÅKESSON (SD):
          </note>
          <u who="jimmie_akesson_f49647" xml:id="i-7f9e99d92c574a66-8" n="fcfd150f">
            <seg n="7d6e3331">
              Fru talman! Nu ser vi slutet av det första riksdagsåret sedan
              valet i höstas. Jag har vid åtskilliga tillfällen från talarstolen
              framhållit det faktum att vi nu inte längre har en majoritetsregering.
              Det har fått precis den effekt som åtminstone jag hade väntat.
              Riksdagen har fått mer makt.
            </seg>
            <seg n="cb8c475f">
              Som tungan på vågen i riksdagen har Sverigedemokraterna stöttat
              regeringen i en del tunga frågor. Vi har till exempel räddat kvar
              vårdnadsbidraget. Därmed har vi gett många barnfamiljer en möjlighet
              till fortsatt valfrihet. Vi har räddat kvar systemet med skriftliga
              omdömen i skolan och på så vis sett till att många barn kan få
              en bättre start i livet. Vi har stoppat kvotering till bolagsstyrelser.
              Vi har försvarat det fria vårdvalet, som har utmanats av dem som
              vill återgå till ett gammalt, trögt och illa fungerande system.
              Vi har också försvarat det kommunala självstyret, till exempel
              när det har gällt det kommunala vetot vid vindkraftsetableringar.
            </seg>
            <seg n="912d7323">
              Man sade före valet att en röst på Sverigedemokraterna skulle
              vara en bortkastad röst. Man hade fel. Sverigedemokraterna har
              gjort skillnad i riksdagen.
            </seg>
            <seg n="c93a528d">
              Fru talman! Nu har vi dessutom en regering som verkar synnerligen
              ovillig att acceptera den rådande situationen, som vägrar att
              förstå att man nu regerar i minoritet. Man använder blundahoppas-taktiken.
              Det har också inneburit att den samlade oppositionen har drivit
              igenom ett stort antal frågor.
            </seg>
            <seg n="07ff2880">
              Den första och mest uppmärksammade frågan gällde besparingen
              på Regeringskansliet på 300 miljoner kronor. Jag har inte för
              avsikt att på något sätt överdriva betydelsen av summan, men det
              var en viktig markering på flera sätt, inte minst vid den tidpunkten.
            </seg>
            <seg n="ae23da02">
              Vi har stoppat avgiftshöjningar på Öresundsbron, till glädje
              inte minst för många sydsvenska pendlare. Vi fann äntligen majoritet
              i riksdagen för nationella riktlinjer i demensvården. Det är något
              som kommer att höja kvaliteten och inte minst jämna ut kvaliteten
              runt om i landet.
            </seg>
            <seg n="885b5b7d">
              Djurskyddet stärks tack vare att riksdagen har uttalat stöd för
              ett förbud mot kastrering av smågrisar utan bedövning. Regeringens
              fria mandat att sälja ut statliga bolag är återtaget. Reglerna
              för deltidsarbetslösa ska ses över så att de som är arbetslösa
              på deltid inte diskrimineras i förhållande till dem som är heltidsarbetslösa.
              Arbetet med att återupprätta en trygg omställningsförsäkring har
              påbörjats, bland annat genom den så kallade 100-dagarsregeln.
              Förra veckan beslutade en majoritet i kammaren att inga fler långtidsarbetslösa
              ska slussas till fas 3. Inom den närmaste tiden kommer vi här
              i kammaren att behandla jobbskatteavdraget, lex Laval, ILO 94
              och utstationeringsdirektivet, som det har pratats en del om i
              dag. Samtliga är hårda slag mot regeringens lönedumpningspolitik.
            </seg>
            <seg n="c1d81909">
              Om man räknar med frågor där regeringspartierna har mörkat nederlag
              i kammaren eller där det på grund av röstningsstrul har blivit
              felaktiga beslut är det sannolikt att när det här riksdagsåret
              är över har regeringen haft riksdagsmajoriteten emot sig i ungefär
              35 frågor. Det är anmärkningsvärt. Sverigedemokraterna har gjort
              skillnad.
            </seg>
            <seg n="d156a4ff">
              Vi kan göra mer skillnad. Det finns ytterligare möjligheter för
              oppositionen att samlas i tunga frågor. Om man tittar på vad vi
              oppositionspartier lovade i valet, på de budgetmotioner som har
              väckts hittills under riksdagsåret, kan man hitta många områden
              där vi borde komma överens. Det finns mer att göra inom a-kassan.
              Där finns uppenbarligen en samsyn inom den samlade oppositionen.
              Att återställa a-kassan till en trygg omställningsförsäkring är
              viktigt inte minst för matchningen på arbetsmarknaden och i förlängningen
              för välfärden. Vi är överens om höjda ersättningsnivåer och höjt
              tak. Låt oss genomföra det.
            </seg>
            <seg n="e668fd38">
              Om man tittar på oppositionspartiernas budgetmotioner från i
              höstas kan man se att vi är överens om satsningar på familjer,
              sjuka och bostadsstöd med mera. Låt oss genomföra de satsningarna.
            </seg>
            <seg n="de77ac73">
              Inför valet var den orättvisa beskattningen av pensionärer en
              viktig fråga för oss och för de rödgröna partierna sades det i
              alla fall. Medan vi har stått fast vid vår satsning sedan vi kom
              in i riksdagen har de rödgröna partierna varit lite mer återhållsamma
              i det avseendet. Men vi verkar vara överens om utgångspunkterna.
              Låt oss se till att göra av med pensionärsskatten.
            </seg>
            <seg n="455bc2b9">
              Sedan har vi frågan om jobbskatteavdraget. Det verkar finnas
              en majoritet i riksdagen mot fortsatta jobbskatteavdrag. Om regeringen
              väljer att strunta i det är Håkan Juholt och de övriga partierna
              i oppositionen beredda att ta till de skarpa verktyg som finns
              för att ändå driva igenom frågan? I så fall, låt oss göra det.
              Låt oss på så sätt skapa ytterligare utrymme för förändringar,
              förbättringar i välfärden, i skolan, i omsorgen och inte minst
              i sjukvården.
            </seg>
            <seg n="28dfa9ff">
              Fru talman! I slutet av förra veckan hade man här i kammaren
              en särskild debatt om brister i vården. Vi har en hög kvalitet
              i vården i Sverige, men det finns brister i likvärdighet och tillgänglighet.
              Inte minst i akutsjukvården är bristerna påtagliga. Det äventyrar
              inte bara patienternas liv och hälsa utan det är något som får
              negativ betydelse för hela vårdapparaten. En illa fungerande akutmottagning
              ger återverkningar på hela verksamheten i ett sjukhus för att
              inte tala om den negativa effekt den får för förtroendet för hälso-
              och sjukvården när man tvingas vänta timme efter timme på en akutmottagning
              innan man får vård.
            </seg>
            <seg n="31575429">
              Ett grundläggande problem är platsbrist. Under många år har det
              skett en stor och riskfylld neddragning av antalet vårdplatser.
              Det har lett till sämre vård, ökad dödlighet, längre vårdtid och
              naturligtvis högre kostnader.
            </seg>
            <seg n="9ae893bf">
              Fru talman! Jag menar att det är dags att återupprätta en tillgänglig
              svensk sjukvård i världsklass. För det krävs en rad åtgärder.
              I vår vårmotion presenterade vi ett krav på en vårdgaranti för
              akutpatienter. Det är oacceptabelt att man tvingas vänta uppåt
              åtta tio timmar på akuten innan man får vård. Målet måste vara
              att alla patienter som söker sig till akuten omedelbart ska få
              en kvalificerad diagnos och att ingen ska behöva vänta mer än
              fyra timmar. Med andra ord ska patienten inom fyra timmar ha blivit
              behandlad och hemskickad, inskriven på annan klinik eller hänvisad
              till annan vårdnivå.
            </seg>
            <seg n="1db8e2d0">
              Det finns också brister i tillgängligheten inom andra områden.
              Jag tänker till exempel på barn- och ungdomspsykiatrin. Varje
              år är det ungefär 100 000 ungdomar som söker inom den öppna vården.
              Den psykiska ohälsan bland unga och barn i detta land har nu nått
              sådana nivåer att vi utan problem kan betrakta det som ett av
              våra absolut största folkhälsoproblem. Det finns studier som visar
              att så många som var tionde pojke och var femte flicka i landet
              mår så psykiskt dåligt att man skär sig med knivar och rakblad
              för att lindra sitt psykiska lidande.
            </seg>
            <seg n="dcdf8dfa">
              Vi kan se i självmordsstatistiken att antalet självmord har gått
              ned i Sverige de senaste 30 åren, men det gäller inte för barn
              och ungdomar. Självmord är fortfarande den vanligaste dödsorsaken
              bland unga i Sverige. Nästan varje vecka året runt är det en ung
              människa i Sverige som väljer att ta sitt liv.
            </seg>
            <seg n="cafcb5f1">
              Samtidigt ser vi hur antalet vårdplatser har minskat med 60 procent
              sedan mitten av 90-talet. I dag finns knappt 160 platser över
              hela landet. Vissa landsting har inga platser alls. Det finns
              sju gånger fler psykiatriplatser till brottsdömda än till barn
              och ungdomar. Följden blir att barn vårdas tillsammans med vuxna
              trots att det är förbjudet enligt lag eller att man skjutsar barn
              många mil hemifrån till en kommun eller till ett landsting där
              det finns en vårdplats.
            </seg>
            <seg n="74c0c9ce">
              Fru talman! Det räcker inte med ökade resurser i detta avseende.
              Det krävs framför allt tydligare direktiv, tydligare styrning
              och tydligare krav på landsting och på kommuner för att de ska
              åtgärda dessa brister. Jag vill särskilt peka ut skolhälsovården
              som en viktig nyckel för att i ett tidigt skede komma åt det psykiska
              lidandet bland barn och ungdomar.
            </seg>
            <seg n="944be026">
              Fru talman! Den borgerliga regeringen fortsätter att sänka skatten
              trots stora hål i välfärden. Det är förvisso en konsekvent politik,
              men den är ologisk och ohållbar. För att vi ska kunna täppa till
              hålen i välfärden måste folk komma i jobb. För att vi ska kunna
              utveckla välfärden måste folk komma i jobb. Men för det räcker
              inte sänkta skatter och utbudspolitik. Det krävs aktiva åtgärder,
              det krävs matchning genom utbildning och trygg omställning, det
              krävs forskning och utveckling och det krävs satsning på entreprenörskap
              och företagande.
            </seg>
            <seg n="b2ef49d3">
              Vi har alla hört statsministerns oerhört optimistiska prognoser
              här i dag, men det är tyvärr fortfarande mycket långt kvar dit.
              Jag är rädd för att det inte räcker med sänkt krogmoms för att
              nå dit.
            </seg>
          </u>
          <note n="59581e17">
            I detta anförande instämde Kent Ekeroth, Josef Fransson och Tony
            Wiklander (alla SD).
          </note>
          <note type="speaker" n="4dcfb624">
            Anf. 96 Statsminister FREDRIK REINFELDT (M) replik:
          </note>
          <u who="fredrik_reinfeldt_minister_2006" xml:id="i-a7a331881bb9aac6-25" n="edc0ef3f">
            <seg n="4b95032c">
              Fru talman! Jag hoppas att det finns några som har varit kvar
              och lyssnat på Jimmie Åkessons anförande. Efter en dag då vi har
              lyssnat till rödgröna ledare som har talat om vad deras respektive
              partier vill, utan någon som helst ambition att framställa det
              som att de samarbetar med varandra, kom en person som talade om
              den samlade oppositionens framgångar. Då menade Jimmie Åkesson
              Socialdemokraterna, Sverigedemokraterna, Miljöpartiet och Vänsterpartiet
              allt de redan gjort tillsammans, allting de bör göra tillsammans
              framöver.
            </seg>
            <seg n="e7eacb5e">
              Och visst finns tecknen i skyn.
            </seg>
            <seg n="57e0e990">
              Jimmie Åkesson angriper mig varenda gång, precis som Håkan Juholt,
              för arbetslinjen denna upprördhet över att vanligt folk som jobbar
              ska få mer i plånboken och denna vilja att växla den politiken
              för att i stället ge mer i bidrag till dem som inte arbetar. Mer
              ersättningar till dem som inte arbetar, säger Jimmie Åkesson,
              och det tycker ju också Håkan Juholt.
            </seg>
            <seg n="885e3f18">
              Vårt skydd mot detta, mot att det här inte ska bli en riksdagsmajoritet
              som tar över Sverige, är det finanspolitiska ramverket. Jag ser
              att en del tycker att det är konstigt att detta diskuteras, men
              det beror på att det är kärnan i regeringsmakten i Sverige. För
              att undanröja möjligheter till kortsiktiga ansvarslösa majoriteter
              har vi ett finanspolitiskt ramverk till skydd mot det som Jimmie
              Åkesson nu försöker göra sig till tolk för.
            </seg>
            <seg n="482d33bd">
              Om ni inte är beredda att ta ansvar för Sverige gemensamt och
              långsiktigt ska ni inte heller kunna förstöra det kortsiktigt
              och ansvarslöst.
            </seg>
            <seg n="5ed8bdb9">
              Helt korrekt har därför Jimmie Åkesson i dag skrivit en debattartikel
              där han i grunden ifrågasätter det finanspolitiska ramverket.
              Han föreslår i realiteten en återgång till den ordning som gällde
              före mitten av 90-talet och innan vi fick detta på plats. Det
              är Jimmie Åkessons vägval för Sverige. Det kallar han makt åt
              riksdagen. Det kallar jag grunden för hur vi kommer bort från
              den stabila regeringsmakten, kommer bort från en ansvarsfull politik
              för jobb och för ett sammanhållet Sverige.
            </seg>
          </u>
          <note type="speaker" n="150b3eba">
            Anf. 97 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-7f9e99d92c574a66-9" n="fcfd150f">
            <seg n="053fd7ed">
              Fru talman! Det här regelverket är inte till för att regeringen
              ska kunna köra över majoriteten i riksdagen, folkets främsta företrädare.
              De här reglerna är till för att garantera stabilitet i statsfinanserna.
              Men det regeringen gör nu, och ser ut att göra vad gäller till
              exempel jobbskatteavdraget och en del andra frågor, är att sända
              ut tydliga signaler till riksdagsmajoriteten: Det spelar ingen
              roll vad ni beslutar här i riksdagen för det är bara tillkännagivanden,
              det är inte så skarpt, och vi behöver inte bry oss om det utan
              vi jobbar på och har vår arbetslinje.
            </seg>
            <seg n="f466ef8a">
              Det är inte avsikten med det här regelverket. Avsikten är inte
              att regeringen ska köra över riksdagen. Men det är det man är
              på väg att göra nu.
            </seg>
            <seg n="75d4aef8">
              Fru talman! Det här handlar i grunden om vilket samhälle vi vill
              ha. Vi pratar inte om att äventyra statsfinanserna. Vi pratar
              om prioriteringar. Statsministern prioriterar fortsatt sänkta
              skatter och jättedyr krogmoms för nästan inga jobb alls. Vi prioriterar
              att utveckla välfärden. Det är det som är skillnaden. Det handlar
              inte om att äventyra statsfinanserna.
            </seg>
            <seg n="28b83453">
              Det handlar om att motverka regeringens lönedumpningspolitik
              därav de arbetsmarknadspolitiska beslut som den samlade oppositionen
              här i kammaren har fattat. Med försämringar i trygghetssystemen
              ända sedan man tillträdde, drömmar om en framtida låglönemarknad
              i Sverige, är det ett tyst systemskifte som vi i alla fall till
              varje pris vill motverka.
            </seg>
            <seg n="f6749e5c">
              Vi vill stärka välfärden, vi vill stärka vården, vi vill stärka
              skolan och vi vill stärka omsorgen. Vi vill återupprätta a-kassan
              som en trygg omställningsförsäkring. Vi vill ha en rättvis beskattning
              för dem som är pensionärer, som har arbetat och slitit i hela
              sina liv men i dag orättvist beskattas högre än löntagare.
            </seg>
            <seg n="65a1f2f2">
              Det är det som är skillnaden. Den finns i prioriteringar, inte
              i huruvida vi vill vara rädda om statsfinanserna eller inte. Det
              är en ohederlig argumentation.
            </seg>
          </u>
          <note type="speaker" n="f335ebbe">
            Anf. 98 Statsminister FREDRIK REINFELDT (M) replik:
          </note>
          <u who="fredrik_reinfeldt_minister_2006" xml:id="i-a7a331881bb9aac6-26" n="edc0ef3f">
            <seg n="e4db6b9c">
              Fru talman! Titta i efterhand på en utskrift av det ni hörde
              Jimmie Åkesson säga nu och jämför det med vad ni har hört från
              socialdemokrater och andra vänsterföreträdare i dag. Gå igenom
              det punkt för punkt ska ni se hur svensk politik ser ut.
            </seg>
            <seg n="4497001a">
              Då säger jag det igen: Om ni är beredda att ta gemensamt ansvar
              för att avveckla arbetslinjen och öka bidragen till dem som inte
              jobbar, ta ned hela vår jobbpolitik, må så vara. Men framställ
              det inte som att ni kan ha kortsiktiga ansvarslösa majoriteter
              här och hävda att det finanspolitiska ramverket inte kom till
              för att skydda oss just precis från det. Riksdagen har alltid
              det ultimata vapnet i misstroendevotum om ni vill byta regering.
            </seg>
            <seg n="75bcca9d">
              Det finanspolitiska ramverket sade just detta: Sverige måste
              kunna regeras också av en minoritetsregering när den samlade oppositionen
              egentligen inte är överens om vart Sverige ska utan bara är överens
              i förstörelselusta eller i kortsiktiga ensidiga majoritetsomröstningar.
              Det är det som är vägvalet för Sverige. Ledaren för den samlade
              oppositionen, om jag har förstått Jimmie Åkesson i dag, är den
              ende som har talat öppet om alla segrar som har varit. Jag hoppas
              att vi ska slippa se fler sådana segrar i framtiden.
            </seg>
          </u>
          <note type="speaker" n="4a16cb14">
            Anf. 99 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-7f9e99d92c574a66-10" n="fcfd150f">
            <seg n="a8d18bf2">
              Fru talman! Jag hoppas att vi när vi kommer till höstbudgeten
              slipper se regeringen baka in kontroversiella förslag som man
              vet inte har stöd i riksdagen. Men man vet att det blir oerhört
              svårt för oppositionen att fälla förslagen om man bakar in dem
              i budgeten. Jag hoppas slippa se det, för det var inte syftet
              med detta regelverk. Syftet var inte att regeringen ska köra över
              riksdagsmajoriteten.
            </seg>
            <seg n="4708423a">
              Jag sade tidigare till statsministern att vi har ungefär en halv
              miljon människor i det outnyttjade arbetskraftsutbudet. Ändå fortsätter
              man med utbudspolitiken, att arbetsutbudet ska öka till varje
              pris genom olika åtgärder, försämringar i trygghetssystemen och
              ytterligare sänkta skatter.
            </seg>
            <seg n="3fc13c1e">
              Det är de ytterligare sänkta skatterna som är själva arbetslinjen.
              Statsministern säger att vi vill stoppa arbetslinjen. Det är inte
              fråga om det. Men vi tror inte längre att skattesänkningar är
              det enda som kan göra att arbetslinjen lever vidare, tvärtom.
              Människor ska arbeta. Vi tror att det behövs andra satsningar
              än fortsatta skattesänkningar för att upprätthålla just arbetslinjen.
            </seg>
          </u>
          <note type="speaker" n="78c19111">
            Anf. 100 Närings- och energiminister MAUD OLOFSSON (C) replik:
          </note>
          <u who="maud_olofsson_minister_2006" xml:id="i-df782ff9fb36a356-9" n="3ba768bf">
            <seg n="ca71a435">
              Fru talman! Jag ska säga några ord om det finanspolitiska ramverket.
              Jag vet nämligen varför det kom till. Centerpartiet och Socialdemokraterna
              gjorde upp i en krissituation på 90-talet. Det kom till därför
              att oppositionen inte skulle kunna plocka vissa godbitar ur en
              budget. Det är självklart att en regering ska lägga fram en hel
              budget som sedan går till riksdagen. Det är det som har skapat
              stabilitet. Det var Centerpartiet som föreslog de här reglerna,
              och vi är mycket stolta över det.
            </seg>
            <seg n="8495011d">
              Den andra frågan jag vill ta upp gäller att vi står inför ett
              historiskt generationsskifte på arbetsmarknaden. Det är 1,6 miljoner
              pensionsavgångar. Man säger från Arbetsförmedlingen att det är
              250 000 fler under den senaste 15-årsperioden, och det kommer
              att skapas luckor på arbetsmarknaden. Det kommer också att bli
              stora bekymmer i många av våra mindre kommuner. Många av våra
              yrkesgrupper finns i offentlig sektor där generationsskiftet blir
              tufft. 61 procent av distriktssköterskorna ska pensioneras under
              de närmaste 15 åren.
            </seg>
            <seg n="76c196db">
              Sanningen är att välfärdens problem skulle ha varit ännu större
              om vi inte hade haft invandring. En av sex undersköterskor, en
              av tre apotekare och en av fyra läkare har utländsk bakgrund i
              dag. Helt avgörande för den svenska välfärdens framtid är därför
              att vi har ett attraktivt mottagande och att vi väljer att ta
              emot många invandrare.
            </seg>
            <seg n="a1c864c5">
              Vi behöver också stärka företagandet, inrätta fler nystartskontor,
              ha fler mikrolån och införa nystartszoner. Vi behöver jobba vidare
              med etableringsreformen, där man överför ansvaret till arbetsförmedlingarna.
              Det handlar alltså om större fokus på jobb, bättre validering
              av utländsk utbildning, praktikplatser och mycket annat.
            </seg>
            <seg n="4ae30a35">
              När jag tittar på alla de här åtgärderna ser jag att Sverigedemokraterna
              är emot. Här står Jimmie Åkesson och pratar om att välfärden behöver
              bli bättre, men sanningen är att välfärden i mångt och mycket
              vilar på att vi har invandrare som har kommit hit och som jobbar
              i välfärden. Hur ska Jimmie Åkesson och Sverigedemokraterna klara
              välfärden framöver om vi inte har öppna gränser och välkomnar
              människor att komma hit?
            </seg>
          </u>
          <note type="speaker" n="6cc3ef84">
            Anf. 101 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-7f9e99d92c574a66-11" n="fcfd150f">
            <seg n="1c07edb1">
              Fru talman! Jag har medvetet inte pratat så mycket invandring
              i dag, för varenda gång vi har haft debatter i kammaren har jag
              fått det här motargumentet: Den där Åkesson och de där Sverigedemokraterna
              pratar bara om invandring. De är inte intresserade av någonting
              annat.
            </seg>
            <seg n="91640c5f">
              Det höll ganska länge, men nu är klockan ungefär 12.30. Vi har
              hållit på i tre och en halv timme. Nu fick jag den här repliken.
              Den var inte oväntad på något sätt, men så är det. Jag har ingenting
              emot debatten, men jag vill ändå göra en poäng av att det inte
              är jag som söker den här debatten i dag, utan det är i första
              hand regeringsföreträdare som gör det.
            </seg>
            <seg n="4fafe64e">
              Jag sade tidigare till statsministern att vi har ett outnyttjat
              arbetskraftsutbud i det här landet som innehåller ungefär 500
              000 människor. Maud Olofsson säger nu att vi behöver mer arbetskraft.
              Jag hävdar att det inte i första hand är så. Det kan naturligtvis
              hända att det uppstår brist inom vissa sektorer, men i första
              hand behöver vi ställa om den arbetskraft vi har, det outnyttjade
              arbetskraftsutbud som finns i det svenska samhället i dag. Det
              är de som måste matchas mot de behov som finns på arbetsmarknaden.
              Det är de som ska kunna ta de här jobben, som redan i dag finns
              i svenska företag. Företag skriker efter kompetens, men vi kan
              inte försörja dem med kompetens, för den här regeringen bedriver
              ingen matchningspolitik. Ni har fullständigt misslyckats att anpassa
              det här landets arbetskraft till de strukturella förändringar
              som har skett de senaste åren. Ni har komplett misslyckats.
            </seg>
            <seg n="dc0ed033">
              Det enda er politik syftar till är att öka arbetskraftsutbudet
              så mycket som möjligt för att på sikt hålla nere lönerna. Det
              är en traditionell borgerlig lönedumpningspolitik som ni ägnar
              er åt. Prata inte om ytterligare behov av arbetskraft! För det
              behovet finns inte, åtminstone inte om utgångspunkten är att vi
              ska bygga välfärd och att vi ska bygga ett land där man har trygga
              arbeten och trygga villkor på arbetsplatsen, där vi ser till svenska
              löntagares intressen. Då behövs inget ytterligare arbetskraftsutbud.
            </seg>
          </u>
          <note type="speaker" n="328404ae">
            Anf. 102 Närings- och energiminister MAUD OLOFSSON (C) replik:
          </note>
          <u who="maud_olofsson_minister_2006" xml:id="i-df782ff9fb36a356-10" n="3ba768bf">
            <seg n="31f98b40">
              Fru talman! Jag pratade välfärd därför att Jimmie Åkesson nämnde
              just det, men han glömde att tala om att en stor del av dem som
              jobbar i välfärden i dag har utländsk bakgrund. Det är klart att
              jag tar upp den debatten med Sverigedemokraterna.
            </seg>
            <seg n="0bdcab5b">
              Vi skulle inte klara dagens välfärd om vi inte hade alla som
              jobbade som sjuksköterskor, som läkare, inom apoteket och i övriga
              välfärdsområden.
            </seg>
            <seg n="8c1c442c">
              Sedan säger Jimmie Åkesson att vi har misslyckats med sysselsättningspolitiken.
              Det är 260 000 fler som jobbar i dag. Vad läser Jimmie Åkesson
              för statistik och fakta? Det är 260 000 fler än 2006.
            </seg>
            <seg n="a8a5a19d">
              En viktig del i detta är de människor som har kommit hit från
              andra länder. Dem vill Jimmie Åkesson slänga ut. De människorna
              vill inte Jimmie Åkesson ska finnas i den svenska välfärden. Min
              fråga till Jimmie Åkesson är: Hur ska vi klara arbetskraftsförsörjningen
              om vi ska slänga ut invandrarna och om vi ska stänga våra gränser?
              Välfärden kommer inte att fungera då. Tala om det för svenska
              folket!
            </seg>
            <seg n="63c8c99f">
              Jag tror att det är väldigt många som är glada över att de som
              kommer hit får jobba och vill jobba och göra rätt för sig. Vi
              ska se till att det också blir möjligt. Men du är svaret skyldig.
              Hur ska vi klara välfärden?
            </seg>
          </u>
          <note type="speaker" n="471d448e">
            Anf. 103 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-7f9e99d92c574a66-12" n="fcfd150f">
            <seg n="9346c890">
              Fru talman! Jag är övertygad om att välfärden hade sett ytterligare
              lite bättre ut om vi inte hade haft en arbetslöshet på 8 procent
              och hundratusentals människor i arbetslöshet. Hade vi kunnat få
              dem i jobb hade det sett betydligt bättre ut.
            </seg>
            <seg n="a55851e1">
              Jag vet inte vem som pratar om att slänga ut invandrarna. Sådana
              kategoriska utfall har jag hört från Maud Olofsson hela dagen
              i nästan alla replikskiften. Det är ingen som pratar om att göra
              det. Det är ingen som pratar om att invandrare inte ska få finnas
              i den svenska välfärden, ingen annan än Maud Olofsson, i den här
              kammaren.
            </seg>
            <seg n="671bd0ed">
              Jag pratar om något annat. Innan man fortsätter att prata om
              att ytterligare människor måste komma hit för att ingå i Maud
              Olofssons arbetskraftsutbud tycker åtminstone jag, som vill se
              ett Välfärdssverige, att vi ska se till att den halvmiljon människor
              som redan i dag är outnyttjad i arbetskraftsutbudet får en möjlighet
              att bli en del av det svenska samhället, en möjlighet att komma
              in på arbetsmarknaden. Men det är inte viktigt för den här regeringen.
              Det enda som är viktigt är att arbetskraftsutbudet ökar så mycket
              som möjligt så att lönerna i framtiden blir så låga som möjligt.
              Lönedumpning handlar det om.
            </seg>
          </u>
          <note n="9cea4fd8">
            I detta anförande instämde Tony Wiklander (SD).
          </note>
          <note type="speaker" n="5168e235">
            Anf. 104 Socialminister GÖRAN HÄGGLUND (KD) replik:
          </note>
          <u who="göran_hägglund_minister_2006" xml:id="i-9b45354548cf666e-4" n="da815d7e">
            <seg n="f6a10f41">
              Fru talman! Jag tycker att det finns en viktig sak som kanske
              borde sägas i den här debatten i och med att felaktigheter har
              upprepats ett par gånger. Det handlar om arbetslösheten.
            </seg>
            <seg n="3d41f975">
              Man får ett intryck och det har sagts flera gånger att arbetslösheten
              kommer att ligga kvar på en väldigt hög nivå. Varje person som
              är arbetslös, som inte har ett arbete att gå till, är naturligtvis
              ett nederlag. Men vi ska se framför oss att enligt de prognoser
              som finns kommer vi i slutet av mandatperioden att vara nere i
              en arbetslöshet på i storleksordningen 5 procentenheter. Med det
              gamla sättet att räkna, som de flesta av oss är vana vid, handlar
              det om en arbetslöshet på i storleksordningen 3 procent. Det är
              historiskt fantastiska siffror. Prognoser är prognoser, men det
              handlar om att vårda det här.
            </seg>
            <seg n="697d65b2">
              Jag har i tidigare partiledardebatter efterlyst besked från Jimmie
              Åkesson om vad Sverigedemokraterna vill på vårdpolitikens område.
              Nu tycks det som att de har skrivit av rubrikerna från budgetpropositionen
              och presenterar det som sin politik. Men att läsa Sverigedemokraternas
              vårdpolitiska program tar inte särskilt lång stund, ungefär lika
              lång tid som ett blixtnedslag, skulle jag bedöma det som.
            </seg>
            <seg n="8acd1d86">
              Men Jimmie Åkesson säger att tillgänglighet är viktigt. Ojämlikheten
              i vården måste bekämpas. Väntetiderna på akutmottagningarna måste
              kortas. Vi måste åtgärda platsbristen. Vi måste åstadkomma en
              bättre barn- och ungdomspsykiatri. Skolhälsovården ska stärkas.
              Då undrar jag: Vad vill ni göra utöver det som regeringen redan
              gör?
            </seg>
          </u>
          <note type="speaker" n="8cd642a0">
            Anf. 105 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-7f9e99d92c574a66-13" n="fcfd150f">
            <seg n="9c46bb47">
              Fru talman! Jag kan börja med barn- och ungdomspsykiatrin. Det
              har gjorts en del. Det har funnits ambitioner. Det har funnits
              löften, inte minst, från Göran Hägglund om satsningar. Tyvärr
              jag vill inbilla mig att jag har instämmande åtminstone delvis
              från Socialstyrelsen när det gäller det är man inte helt nöjd
              med de här satsningarna.
            </seg>
            <seg n="ef6f02bd">
              Det har nämligen i första hand handlat om resurser. Det har inte
              handlat om satsningar på fler slutenvårdsplatser för unga, utan
              det har handlat om andra saker.
            </seg>
            <seg n="88bbca94">
              Jag sade att vi i dag har en situation där det finns sju gånger
              fler psykiatriplatser till brottsdömda än till barn och ungdomar.
              Jag tycker att det låter fullständigt bisarrt att vi har det förhållandet
              samtidigt som 100 000 barn och ungdomar söker sig till den psykiatriska
              vården varje år. Det är en situation som borde rättas till. Det
              finns en högre efterfrågan på platser än vad som i dag erbjuds.
              Vissa landsting har inga platser över huvud taget.
            </seg>
            <seg n="92253226">
              Det måste man kunna åtgärda. Jag tror inte att det i första hand
              är ökade resurser som krävs för det. Det har visat sig att det
              inte är det, utan det är tydligare styrning och tydligare direktiv
              om att det här ska erbjudas. Det ska finnas i varje landsting,
              helst i varje kommun. Det är en viktig sak när det gäller det
              här.
            </seg>
            <seg n="b8ec3beb">
              Sedan har vi samhällsvården för unga, som är kopplad till det
              här, där tiotusentals unga hamnar varje år på olika sätt. Där
              finns det också enorma brister i tillgänglighet. Det handlar om
              möjligheter att upptäcka brister inom den här verksamheten och
              så vidare.
            </seg>
            <seg n="690ce2e7">
              Det jag efterlyser här är inte i första hand mer pengar, även
              om det är klart att det behövs, utan tydligare styrning, tydligare
              direktiv och tydligare regler för vad som förväntas av kommuner
              och landsting.
            </seg>
            <seg n="e02dc976">
              Som jag sade: En satsning på skolhälsovården är kanske det allra
              viktigaste för att komma åt den psykiska ohälsan bland barn och
              unga i ett så tidigt skede som möjligt.
            </seg>
            <seg n="f7867e83">
              (Applåder)
            </seg>
          </u>
          <note type="speaker" n="6002075b">
            Anf. 106 Socialminister GÖRAN HÄGGLUND (KD) replik:
          </note>
          <u who="göran_hägglund_minister_2006" xml:id="i-9b45354548cf666e-5" n="da815d7e">
            <seg n="4eb4ffe2">
              Fru talman! När det gäller skolhälsovården kommer vi inom kort
              att få en ny skollag. I den blir det väldigt tydligt vad som gäller
              för kommunernas ansvar för skolhälsovården.
            </seg>
            <seg n="368475fb">
              Men regeringen nöjer sig inte med det, utan vi ger också pengar
              till kommunerna för att kunna förstärka på det här området, just
              för att ha en första linjens sjukvård för barn och ungdomar på
              ett sätt som har saknats tidigare.
            </seg>
            <seg n="e0b437c7">
              När det gäller barn- och ungdomspsykiatrin har vi varje år satsat
              215 miljoner för att korta väntetiderna. Vi har nu dessutom en
              lagstiftning som gör att inget barn ska behöva vänta mer än en
              månad på att träffa BUP mot tidigare tre månaders tid. Det är
              en särskilt skarp vårdgaranti.
            </seg>
            <seg n="acba547a">
              När det gäller tillgängligheten har vi genom kömiljarden nått
              en situation, som jag visserligen ännu inte är nöjd med, men där
              nio av tio patienter får vård inom vårdgarantitiden.
            </seg>
            <seg n="7d9616c4">
              När det gäller ojämlikheter i vården arbetar vi oerhört metodiskt
              för att upptäcka och åtgärda skillnader. Det är inte acceptabelt
              att människor diskrimineras eller behandlas olika för att de är
              av olika kön, har utländsk bakgrund eller annat. Det ska vara
              lika.
            </seg>
            <seg n="30396468">
              Frågan kvarstår dock: Vad vill Sverigedemokraterna göra utöver
              det regeringen gör?
            </seg>
          </u>
          <note type="speaker" n="2c0f9437">
            Anf. 107 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-7f9e99d92c574a66-14" n="fcfd150f">
            <seg n="bff019e1">
              Fru talman! Jag har försökt beskriva vad vi vill göra utöver
              det regeringen gör, för jag upplever inte att regeringen gör särskilt
              mycket. Var det 214 miljoner Göran Hägglund sade att man skjutit
              till? Det räcker inte. Om det nu är så att man gör vad som krävs,
              varför har då antalet platser inom till exempel barn- och ungdomspsykiatrin
              minskat med 60 procent, tror jag, sedan mitten av 90-talet? Det
              finns bara ungefär 160 platser i dag i hela landet. Varför ser
              det ut så? Varför motsvaras inte de behov som finns om man nu
              gör de här satsningarna?
            </seg>
            <seg n="d3f720ae">
              Som jag sade inledningsvis har jag hört Göran Hägglund lova satsningar.
              Jag har hört Göran Hägglund lova att vidta de åtgärder som krävs.
              Men nu har det gått ett antal år med Göran Hägglund som socialminister,
              och tyvärr går utvecklingen åt fel håll. Därför behövs det starkare
              styrning, tydligare direktiv och tydligare regler för kommuner
              och landsting. Sedan behövs naturligtvis också mer resurser, och
              det skjuter vi till i våra budgetar och i vår budgetmotion.
            </seg>
          </u>
          <note type="speaker" n="3c4e598e">
            Anf. 108 LARS OHLY (V):
          </note>
          <u who="lars_ohly_b0c789" xml:id="i-874503114235147e-10" n="24fd9c41">
            <seg n="62cc1f38">
              Fru talman! Vården har kommit i centrum för den politiska debatten
              under våren. Det beror väl inte enbart på att Vänsterpartiet driver
              kampanjen för världens bästa vård utan privata vinster, men det
              har lett till att vi har varit ute och träffat mängder av företrädare
              för personal, anhörigföreningar, patientföreningar och människor
              som är beroende en god vård och som vill att vården ska fungera
              för alla.
            </seg>
            <seg n="42aab698">
              Vi har också stött på en hel del problem inom vården i dag. Några
              av dem var väl kända; några kanske var lite överraskande. Men
              det som är det genomgående temat är att det finns en oro, framför
              allt bland dem som arbetar i vården men också dem som utnyttjar
              vårdens resurser, för att vi är på väg åt fel håll. Vi har en
              vård i världsklass. Det ska man inte låtsas som att vi inte har.
              Vi ska inte svartmåla. Men vi har en vård som dess värre håller
              på att försämras.
            </seg>
            <seg n="f8d286d5">
              Förutsättningarna för den vården försämras också genom en del
              politiska beslut. En majoritet i denna kammare har tidigare beslutat
              om etableringsfrihet, vilket innebär att de stora riskkapitalbolagen
              när som helst kan öppna en vårdcentral och demokratiskt valda
              politiker kan inte motsätta sig det. En majoritet i denna kammare
              har beslutat om gräddfiler i vården. Även i den offentligt finansierade
              vården kan man numera ta sjukvårdsförsäkrade patienter snabbare
              än de patienter som inte har en privat försäkring utan som bara
              har betalat skatt och trodde att det räckte med det.
            </seg>
            <seg n="74bce341">
              Jag har varit runt till exempel i Vårby utanför Helsingfors och
              fått en hel del berättelser om hur det moderata skyltfönstret
              Helsingforss vårdval slår mot de områden som behöver resurserna
              allra bäst, hur man har fått rusta ned vårdcentralen i Vårby trots
              att behoven har ökat, hur man har tagit 13 miljoner kronor från
              vårdcentralen i Rinkeby och dragit ned antalet tjänster med 19
              samtidigt som antalet patienter är oförändrat.
            </seg>
            <seg n="efb97b93">
              Det finns också en jämförelse mellan två delar av Helsingfors
              län Östermalm och Botkyrka. Jag använde jämförelsen i en debatt
              som vi hade i torsdags om den ojämlika vården, och siffrorna är
              precis lika aktuella i dag. På Östermalm bor det ungefär 65 000
              personer. Där finns det tolv vårdcentraler. Där finns 194 privata
              specialister. Där har man registrerat 26 276 besök inom primärvården
              under 2010.
            </seg>
            <seg n="6096cf4a">
              I Botkyrka bor det något fler människor, ungefär 83 000. Där
              har man sex vårdcentraler. Det var tolv på Östermalm. I Botkyrka
              har man fem privata specialister. Det var 194 på Östermalm. I
              Botkyrka har man gjort 7 485 besök inom primärvården jämfört med
              drygt 26 000 på Östermalm.
            </seg>
            <seg n="59a4c296">
              Man måste gratulera Botkyrkaborna till att vara så friska att
              de inte behöver mer vård. Det är ju fantastiskt. Men så visar
              statistiken att det är precis tvärtom. Det är Botkyrkaborna som
              har de mest allvarliga kroniska sjukdomarna. De har det största
              vårdbehovet, men vårdvalet i Helsingforss utformning styr över
              resurser från dem som behöver vård till dem som efterfrågar vård,
              och det är något helt annat.
            </seg>
            <seg n="5e8c95cf">
              Det här är en ojämlik vård som vi ser effekterna av. Men det
              är också en ojämställd vård, där män får bättre vård och dyrare
              mediciner än vad kvinnor får. Det är en vård som i stället för
              att kompensera och ge dem som behöver vården mest allra bäst förutsättningar
              ökar skillnaderna mellan klasser och mellan könen.
            </seg>
            <seg n="1716e9ae">
              Vi har också fått in riskkapitalbolag som numera är de stora
              ägarna av de vårdföretag som finns i Sverige. Det är riskkapitalbolag
              som har placerat sig i skatteparadis. I ett tidigare replikskifte
              sade Jan Björklund att han var emot skattesmitning. Ja, men han
              gör ju ingenting åt det, för här är det riskkapitalbolag som äger
              skolor men också vård- och omsorgsföretag. De placerar sig i Guernsey,
              Jersey och Luxemburg i syfte att undgå att betala skatt. Det är
              nämligen hela deras affärsidé: att leva på skattepengar och ta
              ut vinster av skattepengar men inte bidra med en krona till de
              skatter som finansierar välfärden i Sverige.
            </seg>
            <seg n="ce3f6226">
              Jag menar att vi har en ansvarslös regering och en ansvarslös
              politik som tillåter att detta fortsätter.
            </seg>
            <seg n="20b22f41">
              Vad ska vi göra då? Någonting som de privata bolagen aldrig kommer
              att göra är att satsa på förebyggande vård och folkhälsa. Det
              är inte så lönsamt. Det är kortsiktigt väldigt svårt att få lönsamhet
              i folkhälsoarbete. Vi ser nu på vårdcentralerna hur just detta
              arbete rustas ned. Vi har fått mängder av reaktioner som går ut
              på det.
            </seg>
            <seg n="3d648b02">
              Vi behöver en handlingsplan för folkhälsoarbetet, och vi i Vänsterpartiet
              har också avsatt 1 miljard som vi kallar för en folkhälsomiljard
              till förebyggande arbete för att minska vårdbehovet i ett senare
              läge.
            </seg>
            <seg n="b5a45012">
              Vi måste satsa på vården och se till att sjuksköterskor kan utvidga
              sin kompetens på samma villkor som läkare kan. Så är det inte
              i dag. Sjuksköterskor får ta studielån för att vidareutbilda sig
              och få en specialistkompetens. De bekostar i stor utsträckning
              den utbildningen själva, och lönehöjningen som man eventuellt
              kan få när man sedan är klar är så liten att den knappt kompenserar
              för de ökade studieskulderna.
            </seg>
            <seg n="a368ee22">
              Vi måste se till att höja lönerna, och här tror en del företrädare
              i den här kammaren att bara man får fler arbetsgivare höjs lönerna
              automatiskt. Jag skulle bara vilja påpeka att de allra lägsta
              lönerna inom kvinnodominerade yrken på den svenska arbetsmarknaden
              finns inom handeln. Där är det ingen brist på arbetsgivare. De
              finns inom hotell och restaurang. Det är inte så att det finns
              få företag där. De finns inom städbranschen, och det är inte så
              att det är få som bedriver företag inom den branschen.
            </seg>
            <seg n="b9ed089b">
              Det är alltså inte privatiseringen som kommer att leda till ökade
              löner, utan det är politiska beslut som innebär att vi bekämpar
              de låga löner som kvinnor dras med i vården. Kvinnorna betalar
              i dag välfärden genom sina låga löner. Vi har haft utgångspunkten
              att vård inte ska ges efter plånbok utan efter behov, och det
              ser vi ett allt starkare behov av i framtiden med den politik
              som förs nu.
            </seg>
            <seg n="409d6611">
              Låt mig också säga någonting om den fattigdom bland barn som
              statsministern väljer att raljera över. Att vi har ett relativt
              fattigdomsbegrepp beror ju på att barn som lever i Sverige och
              som inte kan unna sig ens bråkdelen av det som deras kamrater
              kan får oerhört svårt att hävda sig socialt.
            </seg>
            <seg n="2c590e1f">
              De får oerhört svårt att leva ett värdigt liv, för det känns
              inpå bara skinnet om man inte kan följa med på en skolutflykt
              därför att det kostar en hundring. Det känns inpå bara skinnet
              om man tvingas sjukskriva sig från skolan när kompisarna gör något
              roligt. Det där kan man raljera över. Eller så kan man åka ned
              till Bryssel och föreslå att vi i stället ska införa ett absolut
              fattigdomsbegrepp som gör att man bara med ett penndrag avskaffar
              all barnfattigdom i Sverige samtidigt som samtliga 220 000 barn
              som är fattiga i dag kommer att finnas kvar och inte känna någon
              förbättring alls. Det är cyniskt.
            </seg>
            <seg n="74ee6e45">
              Vi kan avskaffa barnfattigdomen. Vi kan göra en hel del för att
              bekämpa de system som leder till att barn växer upp i fattigdom
              i dag. Dit hör att se till att barn får gratis glasögon, att vi
              har en avgiftsfri skola och att vi höjer underhållsbidraget som
              bara har höjts med en hundralapp på 15 år och då för övrigt tack
              vare Vänsterpartiet. Vi ska se till att sluta öka skillnaderna
              mellan vuxna, för barns fattigdom beror ofta på föräldrars fattigdom.
              Det är föräldrar som är ensamstående och föräldrar som ibland
              är sjuka eller arbetslösa och som därigenom får en raserad ekonomi.
            </seg>
            <seg n="4f963202">
              Vi kan avskaffa fattigdomen bland barn. Det handlar om politisk
              vilja. Det skulle enligt Rädda Barnens experter kosta 15 miljarder
              kronor. Det är drygt 10 procent av vad era skattesänkningar har
              kostat hittills. Det är möjligt, men det handlar om politiska
              val. Ni gör andra val. Ni sänker hellre skatter än bekämpar barnfattigdomen.
            </seg>
            <seg n="20cbccea">
              Dessutom vill jag ta upp ytterligare några cyniska system som
              drabbar människor. Fas 3 inom det som kallas jobb- och utvecklingsgarantin
              är ett sådant. Det är ovärdigt. Det är ansvarslöst. Det har lett
              till att företag har byggts upp med enda intresse att tjäna pengar
              på långtidsarbetslösa. Era system ger företagen 5 000 kronor i
              handen varje månad för varje arbetslös som de ger någon form av
              sysselsättning samtidigt som de inte får en krona i kostnad för
              dessa personers löner eller bidrag. Det är oerhört dåligt använda
              skattepengar. Ni kastar pengar efter företagen. Ni låser fast
              företag i bidragsberoende i stället för att se till att människor
              får möjligheten att utvecklas.
            </seg>
            <seg n="d6377f25">
              De utförsäkringar som görs inom sjukförsäkringen är precis lika
              ansvarslösa, för de drabbar människor på ett oerhört hårt sätt.
              Nu är det 50 000 människor som har utförsäkrats hittills.
            </seg>
            <seg n="2ee92ef9">
              Det är klart att ingen har råd med allt; det har statsministern
              helt rätt i. Men politik handlar om att välja, och jag säger:
              Skattesänkningarna kostar pengar som skulle kunna användas till
              välfärd efter behov i stället. Det är Vänsterpartiets alternativ.
            </seg>
          </u>
          <note n="ff8662bd">
            I detta anförande instämde Rossana Dinamarca och Lena Olsson
            (båda V).
          </note>
          <note type="speaker" n="60d17a79">
            Anf. 109 Socialminister GÖRAN HÄGGLUND (KD) replik:
          </note>
          <u who="göran_hägglund_minister_2006" xml:id="i-9b45354548cf666e-6" n="da815d7e">
            <seg n="212c8927">
              Fru talman! Grunden för den svenska hälso- och sjukvården och
              omsorgen är att vi har en gemensam finansiering. En annan grund
              handlar om att vi ger vård efter behov. Detta är basen för den
              svenska hälso- och sjukvården och äldreomsorgen, och så ska det
              fortsatt vara.
            </seg>
            <seg n="09096db5">
              Det den politiska diskussionen handlar om nu, när Lars Ohly talar,
              är vem som kan utföra vård och vem som får utföra vård och på
              vilka grunder. Medan vi andra, som ägnar oss åt hälso- och sjukvården,
              ägnar oss åt att utveckla den och göra den mer tillgänglig, förstärka
              kvaliteten och göra den mindre ojämlik ägnar Lars Ohly all sin
              uppmärksamhet åt att ställa sig på sidan och argumentera för att
              färre ska utföra vård.
            </seg>
            <seg n="e7779976">
              Jag har ett konkret exempel. Jag var med och invigde den andra
              vårdcentralen i Hedemora. Där har funnits en i evig tid. Jag kan
              inte berätta om den är särskilt bra eller särskilt dålig, men
              jag tror att det betyder någonting oerhört viktigt för Hedemoraborna
              att få en vårdcentral till. Varför? Jo, dels därför att man lägger
              mer makt hos den enskilda patienten att gå dit det passar bäst,
              dels därför att detta höjer den lägsta nivån. Det innebär att
              vårdcentralerna behöver anstränga sig för att ha ett gott bemötande,
              för att se till att leverera tider snabbt till patienter så att
              de kan komma till i vården och för att ge en vård och omsorg som
              människor är nöjda med.
            </seg>
            <seg n="29c4c6e3">
              Jag vill ha fler aktörer. Jag vill ha fler vårdcentraler. Lars
              Ohly vill ha kvar ett gammalt system där landstingspolitiker bestämmer
              sig för att stoppa nya utförare. Det är fel väg att gå.
            </seg>
          </u>
          <note type="speaker" n="88d33932">
            Anf. 110 LARS OHLY (V) replik:
          </note>
          <u who="lars_ohly_b0c789" xml:id="i-874503114235147e-11" n="24fd9c41">
            <seg n="a1572af7">
              Fru talman! Tyvärr talar Göran Hägglund inte riktigt sanning
              när han säger att alla är överens om att vården ska bekostas gemensamt.
              Det kan inte vara sant, eftersom ni på varje sätt nu underlättar
              för människor att få en bättre vård om de har råd med privata
              försäkringar. Ni har infört system med gräddfiler i vården. Ni
              har sett till att sjukvårdsförsäkringar tvärtemot vad en del borgerliga
              debattörer hävdar är den försäkringsform som ökar mest. Varför
              gör den det? Jo, därför att människor inte känner tilltro till
              den gemensamt finansierade vården. De som har råd kanske till
              och med väljer att köpa sig en privat försäkring därför att de
              vet att det ger dem vård snabbare.
            </seg>
            <seg n="3db8ca19">
              Förra året gick 4 miljarder av våra skattepengar till vinst i
              riskkapitalbolag placerade i skatteparadis. 4 miljarder kronor
              det är lika mycket som 10 000 sjuksköterskor kostar under ett
              år. Jag väljer hellre att använda pengarna till att anställa fler
              sjuksköterskor, undersköterskor och läkare än att kasta ut dem
              till riskkapitalbolag som har vinstintresset som grund.
            </seg>
            <seg n="5a149eb9">
              Det är detta som är problemet. När vinstintresset kommer in inom
              välfärden börjar fel frågor ställas. Då är inte frågan längre
              vem som har störst behov av vården. Då är frågan: Vem kan vi tjäna
              mest pengar på att vårda? Det är någonting helt annat.
            </seg>
            <seg n="c7467350">
              Som jag visade i jämförelsen mellan Östermalm och Botkyrka är
              det relativt friska, rika män på Östermalm som gynnas av både
              de vårdvalssystem som Helsingfors har infört och av de regler
              som regeringen är ansvarig för. De multisjuka, de kroniskt sjuka
              och de som är sjuka i områden där man har sämre sociala förhållanden
              drabbas däremot av nedskärningar.
            </seg>
            <seg n="df439ef8">
              Offentliga vårdcentraler läggs ned i dag. Vårdcentralen Väven
              i Norrköping läggs ned därför att ni inte vill ha en demokratisk
              styrning av vården. Ni vill ha en marknadsstyrning. Det är fel
              väg.
            </seg>
          </u>
          <note type="speaker" n="8ca20393">
            Anf. 111 Socialminister GÖRAN HÄGGLUND (KD) replik:
          </note>
          <u who="göran_hägglund_minister_2006" xml:id="i-9b45354548cf666e-7" n="da815d7e">
            <seg n="316f43c8">
              Fru talman! Det har gjorts en del utvärderingar av vårdvalssystemet.
              En av de viktiga sakerna att säga är att det har tillkommit i
              storleksordningen 230 nya vårdcentraler i Sverige. Det är en rejäl
              ökning en ökning med ungefär 25 procent. Det är något fenomenalt.
              Fler människor får närmare till sin vårdcentral, och vi får en
              konkurrens som handlar om att ha ett bra bemötande, att ge tider
              snabbt och annat som är viktigt för oss som patienter. 230 nya
              vårdcentraler har alltså tillkommit på kort tid.
            </seg>
            <seg n="3706838d">
              Tillgängligheten förbättras. Vårdköerna blir kortare. KI, Karolinska
              Institutet, som har tittat på effekterna säger att de viktigaste
              effekterna i Helsingforssområdet är att det kommer till nya vårdcentraler
              i områden som inte är de centrala. Det handlar i stället om ytterkantsområdena
              och områden där man tidigare sannolikt har haft en underefterfrågan,
              det vill säga att folk inte har fått vård i den utsträckning som
              de har behövt.
            </seg>
            <seg n="90fb7b18">
              Detta är ovedersägligt, Lars Ohly. Det är bara att läsa detta.
              Men bortser man från det och fastnar i ägandefrågorna kommer man
              inte längre.
            </seg>
          </u>
          <note type="speaker" n="8a9afe16">
            Anf. 112 LARS OHLY (V) replik:
          </note>
          <u who="lars_ohly_b0c789" xml:id="i-874503114235147e-12" n="24fd9c41">
            <seg n="e0cb8864">
              Fru talman! De siffror som jag redovisade var inte någonting
              som jag hade hittat på eller som jag bara bluffade fram. På Östermalm,
              med 65 000 invånare, finns det tolv vårdcentraler och 194 privata
              specialister. Man har oerhört många besök på de vårdcentraler
              som finns. I Botkyrka, med 83 000 invånare, har man sex vårdcentraler,
              fem privata specialister och oerhört mycket färre besök.
            </seg>
            <seg n="53c3a922">
              Min fråga är: Beror det på att Botkyrkaborna är mycket friskare?
              Nej, det beror på att ni med era modeller styr resurser från de
              områden där resurserna skulle behövas till de relativt rika, friska
              männen på Östermalm. Kanske beror det på att det är era väljare
              i större utsträckning vad vet jag? Men det är så era system fungerar.
              Ni vill gynna de redan rika.
            </seg>
            <seg n="85357753">
              Vi säger: Vård efter behov! Omsorg efter behov! Utbildning efter
              behov! Plånbokstjocklek ska inte spela någon roll. Men då krävs
              det en kursändring i svensk politik.
            </seg>
          </u>
          <note type="speaker" n="c2a6e6d3">
            Anf. 113 Socialminister GÖRAN HÄGGLUND (KD):
          </note>
          <u who="göran_hägglund_minister_2006" xml:id="i-9b45354548cf666e-8" n="da815d7e">
            <seg n="6432516c">
              Fru talman! Det har nu gått ett riksdagsår sedan valet. Denna
              debatt är väl något slags summering av året.
            </seg>
            <seg n="babaf8a2">
              Jag tror att vi alla kan vara överens om att konstatera att det
              mest dramatiska har skett utomlands. Den arabiska våren tog världen
              med överraskning. I land efter land i Nordafrika och Mellanöstern
              reste sig folket i ett rop på frihet. Tunisien blev fritt och
              Egypten blev fritt. Och vi har inte sett slutet på den processen.
              I Libyen, Jemen och Syrien är dramatiken fortsatt högt uppskruvad.
            </seg>
            <seg n="81eec8ab">
              Frihetens låga fladdrar mycket oroligt i flera länder, och vi
              kan inte alls räkna bort riskerna för än större blodsutgjutelse
              framöver. Men jag tror att vi alla här hoppas på en sak, nämligen
              att detta kommer att vara ett oåterkalleligt genombrott för demokratin
              och att våldet ska upphöra. Klockan ska inte kunna vridas tillbaka.
              Vägen till frihet kommer kanske att vara kantad av enskilda motgångar
              och besvikelser. Men till slut måste folkens vilja segra.
            </seg>
            <seg n="021750e2">
              Herr talman! Även här i Sverige gjorde folket sin röst hörd genom
              förra årets val. Man sade nej till det rödgröna alternativet med
              dess politik med köer, kvoteringar och bidrag. Man sade ja till
              arbetslinjen, ja till en bättre skola, till en bättre vård och
              äldreomsorg och till stabila statsfinanser ansvarsfullt förvaltande.
              Det är också precis en sådan politik som vi har fortsatt att driva
              sedan valet.
            </seg>
            <seg n="275cdcf5">
              Vårt bidrag till den arabiska vårens blomstring, Libyeninsatsen,
              har förvisso kantats av en del illustra inslag.
            </seg>
            <seg n="aec5aa3e">
              Håkan Juholt får lyssna nu. Jag vet inte varför jag kommer att
              tänka på en viss barnvisa. Ni vet den där med Vänsterns lilla
              Håkan förlåt, prästens lilla kråka där han slank än hit, än dit
              och till sist ned i diket. Nu har i alla fall kråkan förlåt, Håkan
              tagit sig upp ur diket, och vi har kunnat fatta beslut om en förlängd
              Libyeninsats. Det tycker jag är väldigt bra, och det tycker nog
              inte minst befolkningen i Libyen.
            </seg>
            <seg n="6a40f4bc">
              Annars kan vi konstatera att situationen efter valet har kommit
              att bli historisk i ett mycket beklämmande avseende. Det är inte
              bara det att vi har fått ett främlingsfientligt parti i Sveriges
              riksdag. Vi har också sett att de starka avståndstaganden som
              oppositionspartierna gjorde före valet successivt har mjukats
              upp.
            </seg>
            <seg n="2b6facf8">
              Riksdagen har i dag en opposition där Sverigedemokraterna utgör
              själva grundenergin. Det är med deras stöd man då och då når majoritet
              i enskilda sakfrågor. Till detta kommer den föga konstruktiva
              hållningen från oppositionen när man enbart säger nej till regeringens
              förslag men sällan eller aldrig kommer med ett eget samlat alternativ.
            </seg>
            <seg n="241b9427">
              Inget av detta är särskilt imponerande. Redan i dag, tre år före
              nästa val, kan vi konstatera att oppositionen inte riktigt gör
              sitt jobb.
            </seg>
            <seg n="82ef1f35">
              Herr talman! Vi kristdemokrater ser barns och ungdomars uppväxtvillkor
              som nyckeln till en bättre framtid, inte bara för dem utan för
              oss alla. Den frågan har svävat lite över debatten, och vi har
              kommit in på den några gånger hittills, men det finns ett antal
              viktiga saker att resonera om här.
            </seg>
            <seg n="4e32e201">
              Materiellt har barn och ungdomar i vårt land aldrig haft det
              så bra som nu. Mödra- och barnavård är i världsklass. Skolan och
              barnomsorgen är tillgänglig för alla, och möjligheten till fritidsaktiviteter
              är stor. Ändå är det någonting som saknas.
            </seg>
            <seg n="c8270ba7">
              Vi kan konstatera att den psykiska ohälsan ökar. Antalet barn
              och unga som får antidepressiva läkemedel har ökat med omkring
              hör och häpna 30 procent på några få år. Detta är allvarligt och
              bör mana alla till en del funderande om skälen till det.
            </seg>
            <seg n="7970fa69">
              Antalet barn och unga som får lugnande läkemedel har ökat med
              över 40 procent.
            </seg>
            <seg n="449ca279">
              Under 2000-talet har antalet självmordsförsök bland personer
              i åldern 1524 år ökat med drygt 40 procent. Det är förstås, om
              man tänker efter, en rätt hisnande siffra.
            </seg>
            <seg n="3f85942f">
              Vi vet också att 78 procent av skolbarnen är utsatta för mobbning.
              Det innebär i rena tal att vi har 50 000 barn som varje dag lever
              i skräck för sina plågoandar på skolgården eller i klassrummet.
            </seg>
            <seg n="ad46fd02">
              Enligt organisationen Friends skolstartsundersökning känner mer
              än en tredjedel av Sveriges skolungdomar i åldern 1417 år oro
              i samband med skolstarten.
            </seg>
            <seg n="fe0dcd76">
              I fråga om skolan vet vi att skolresultaten under lång tid kontinuerligt
              har försämrats. Nästan en fjärdedel av eleverna i årskurs 9 når
              inte slutbetyget Godkänd i alla ämnen.
            </seg>
            <seg n="d380e541">
              Unga med svaga skolresultat och utan gymnasieutbildning riskerar
              inte bara att slås ut och hamna i långvarigt utanförskap. De riskerar
              också försämrad hälsa och livskvalitet. Detta tillsammans med
              andra faktorer gör att ungdomsarbetslösheten blir alldeles för
              hög. Varje person som saknar jobb är naturligtvis ett nederlag.
            </seg>
            <seg n="f35ba4a4">
              Vi kan också se en utveckling där gäng som begår brott ständigt
              får nya och inte minst unga medlemmar. I frånvaron av fungerande
              familjegemenskaper erbjuder gängen samhörighet, bekräftelse och
              gemenskap.
            </seg>
            <seg n="deee5057">
              Rotlöshet, svag familjegemenskap, brist på närvarande vuxna,
              utsatthet och etableringssvårigheter är problem som drabbar många
              unga och som förtjänar högsta prioritet från det politiska hållet.
            </seg>
            <seg n="a42b1db2">
              I den debatt som förs om ekonomiskt utsatta barn lyfts det sällan
              fram att så många barn är fattiga på tillit och nära, stabila
              och kärleksfulla relationer.
            </seg>
            <seg n="852ce590">
              En sak är säker: Det går inte att tala om sociala och ekonomiska
              problem som berör barn och unga utan att samtidigt tala om familjen.
              Familjen är mer än en myspysig idyll. Det vet alla. Det är svårt
              att vara förälder, inte minst till tonårsbarn.
            </seg>
            <seg n="f2eca2ee">
              Samhället måste uppvärdera föräldraskapet. Den yttersta utsattheten
              för barn uppstår när föräldrar inte har förutsättningar att fylla
              sin roll och ta sitt ansvar gentemot barn och ungdomar. Det är
              det som gör familjen till den mest grundläggande välfärdsinstitutionen.
              Fungerar föräldraansvaret, om föräldrarna har de rätta förutsättningarna,
              grundas också en god välfärd. Och omvänt: När det spricker, spricker
              också välfärdens fundament.
            </seg>
            <seg n="50f1ee2b">
              Vi talar mycket, på väldigt goda grunder, om stabila offentliga
              finanser, ekonomisk tillväxt och arbetslinje. Det är helt centralt
              och naturligtvis nödvändigt för att vi ska kunna klara de utmaningar
              som vi har. Men det räcker inte för att långsiktigt kunna bygga
              ett gott samhälle. Vi måste också arbeta för goda uppväxtvillkor.
              Vi kristdemokrater har alltid envist slagits för det, och det
              kommer vi att fortsätta att göra och ägna denna fråga en särskild
              prioritet under de kommande åren.
            </seg>
            <seg n="3eb37154">
              Vi ser att när det går ekonomiskt för de allra flesta finns det
              de som riskerar att hamna efter. Dem måste vi tänka särskilt på.
              Regeringen gör mycket. Vi har många åtgärder för familjeekonomi,
              och vi gör särskilda insatser gentemot grupper som behöver det
              extra mycket.
            </seg>
            <seg n="4ec6a9e9">
              Politiken måste utformas så att föräldrarna får större utrymme
              för egna val för att kunna bestämma mer över sitt liv.
            </seg>
            <seg n="c2f776c7">
              Det finns naturligtvis många frågor att fundera på. Hur utformar
              vi en familjepolitik som innebär riktig valfrihet för föräldrarna
              och trygghet för barnen? Hur får vi en högkvalitativ skola som
              inte skickar unga ut i utanförskap? Hur får vi en arbetsmarknad
              som öppnar sig för unga personer som ännu inte har någon arbetslivserfarenhet?
              Hur hindrar vi ungdomsbrottslighet och gängkriminalitet från att
              växa och dra med sig allt fler av våra barn och unga? Alla dessa
              frågor hänger ihop. Det är de som verkligen handlar om Sveriges
              framtid om hur välfärden ska upprätthållas och om hur vi ska kunna
              hålla ihop samhällets värdegemenskap.
            </seg>
            <seg n="db70417d">
              Vi kristdemokrater ser detta som det mest prioriterade området.
              Det är just denna sorts utmaningar som vi kristdemokrater kommer
              att lägga ned mycket energi på från nu och framåt. Det handlar
              om att göra verklighet av det som så många av oss säger oss vilja
              göra för att Sverige ska vara världens bästa land att leva i för
              barn och unga.
            </seg>
          </u>
          <note n="beda3928">
            I detta anförande instämde Anders Andersson, Yvonne Andersson,
            Andreas Carlson, Annika Eclund, Lars Gustafsson, Tuve Skånberg
            och Roland Utbult (alla KD).
          </note>
          <note type="speaker" n="67a165c5">
            Anf. 114 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-19" n="3b4904ac">
            <seg n="59a4e65e">
              Herr talman! Jag tackar Göran Hägglund för ett viktigt anförande.
            </seg>
            <seg n="2a37a48b">
              Den arabiska våren då människor reser sig för att kräva den självklara
              rätten att styra över sina egna liv och sina egna länder ger också
              oss i Sverige anledning att dra slutsatser om vår utrikespolitik.
              Det är inte rimligt att tala om att det går mot demokrati samtidigt
              som svenska vapen beväpnar diktaturer.
            </seg>
            <seg n="bd92998f">
              De modiga människor som kräver demokrati och mänskliga rättigheter
              ska se på oss som goda grannar och bundsförvanter i deras kamp,
              inte som dem som förlängde förtrycket.
            </seg>
            <seg n="55388b9f">
              Sveriges smusslande med diktatorer var tidigare en sak som var
              pinsam i Sverige. I informationssamhället är det direkt skadligt
              på ett globalt plan. Vapenhandeln undergräver inte bara demokratisträvandena
              i de länder där vapnen hamnar utan riskerar också att undergräva
              tilltron till Sverige bland de människor, och de är numera väldigt
              många, som är inkopplade på de globala informationsmotorvägarna.
            </seg>
            <seg n="f39fcd17">
              Den 12 maj svängde därför Kristdemokraterna och enades i utrikesutskottet
              om att de svenska vapenexportreglerna skulle skärpas. Äntligen!
              Vi ska få ett demokratikriterium, utlovas det.
            </seg>
            <seg n="03484848">
              Än så länge vet vi dock lite om vad de nya reglerna i praktiken
              kommer att innebära, så låt mig använda den här debatten till
              att ställa en konkret fråga.
            </seg>
            <seg n="7e841602">
              Saudiarabien är ett land som saknar mänskliga fri- och rättigheter,
              som saknar demokrati, som saknar rättigheter för kvinnor, som
              saknar rättssäkerhet och som saknar pressfrihet. Det är en stat
              som nu hjälpt regimerna i sina grannländer med att blodigt slå
              ned demonstrationerna för demokrati och mänskliga rättigheter.
              Det är också ett land till vilket vi förra året sålde pansarvärn
              för 185 miljoner och ett land som vill köpa svenska militära radarsystem.
            </seg>
            <seg n="a3913956">
              Därför är det viktigt att förstå om den nya lagstiftningen blir
              på riktigt eller om det ännu en gång blir fina principer utan
              täckning i verkligheten.
            </seg>
            <seg n="c8e945b7">
              Göran Hägglund, kommer den skärpta lagstiftningen att fungera,
              och kommer Saudiarabien även fortsättningsvis att beväpnas med
              svenska vapen eller blir den vapenexporten nu stoppad?
            </seg>
          </u>
          <note type="speaker" n="2dcc36f7">
            Anf. 115 Socialminister GÖRAN HÄGGLUND (KD) replik:
          </note>
          <u who="göran_hägglund_minister_2006" xml:id="i-9b45354548cf666e-9" n="da815d7e">
            <seg n="62cb8828">
              Herr talman! Händelsutvecklingen under senare tid tror jag har
              skapat ett väldigt bra tillfälle till tillnyktring och reflexion
              över vad Sverige i ganska många år har medverkat till.
            </seg>
            <seg n="6723b6b9">
              När man tittar lite i backspegeln kan man se hur svenska tidigare
              regeringar till exempel i FN när FN skulle utse MR-rådet, ett
              råd för mänskliga fri- och rättigheter hur Sverige, genom att
              lägga ned sin röst medverkat till att Libyen blev ordförande för
              MR-rådet. Det känns som en paradox. Det där har jag tidigare reagerat
              mot.
            </seg>
            <seg n="06fd5be4">
              Det finns goda skäl att diskutera den svenska vapenexportlagstiftningen.
              Plötsligt har här ett fönster nu öppnats när flera är beredda
              att diskutera. För mitt partis del råder det ingen tvekan. Vi
              har ett demokratikriterium som vi i partiet har beslutat ska finnas
              i den här lagstiftningen.
            </seg>
            <seg n="f0100805">
              I Sverige har vi haft som tradition att ha breda överenskommelser
              om vapenexportlagstiftningen. Jag tror att det är viktigt att
              ha det, av många olika skäl. Det här är en verksamhet som till
              sin karaktär delvis är hemlig eftersom det gäller affärshemligheter.
              Men det måste finnas ett klart och tydligt regelverk.
            </seg>
            <seg n="8cedf006">
              Jag tror att det är viktigt att partier är med och har insyn
              i de beslut som fattas, och jag hoppas att vi kan komma dithän
              att vi från svensk sida kan säga: Demokratin är i högsätet. Vi
              exporterar vapen enbart till länder som uppfyller det här kriteriet.
            </seg>
          </u>
          <note type="speaker" n="4ebb9cae">
            Anf. 116 GUSTAV FRIDOLIN (MP) replik:
          </note>
          <u who="gustav_fridolin_43f438" xml:id="i-630750930c9e2916-20" n="3b4904ac">
            <seg n="70a974a0">
              Herr talman! Det finns anledning till tillnyktring. Även den
              nu sittande handelsministern har ju försökt göra affärer med Libyens
              diktator.
            </seg>
            <seg n="cd1ed04b">
              Jag ställde här en konkret fråga, för jag tycker att det är viktigt
              att man kan lita på att det som från riksdagen sägs ska göras
              också blir verklighet.
            </seg>
            <seg n="cc7764d6">
              På samma sätt som den svenska vapenhandeln i de stater där människor
              nu rest sig upp för demokrati och mänskliga rättigheter har undergrävt
              förtroendet för Sverige kan förtroendet för politiken i det här
              landet undergrävas om vi säger att vi ska införa ett demokratikriterium
              men sedan fortsätter att beväpna en totalitär stat som Saudiarabien
              som dessutom använder sin makt till att slå ned demokratisträvanden
              inte bara i sitt eget land utan också i grannländerna.
            </seg>
            <seg n="8c1a5759">
              Jag fick tyvärr inget svar på min konkreta fråga men hoppas att
              jag senare kan få det.
            </seg>
            <seg n="3c775a2b">
              Låt mig använda denna sista replik i dagens partiledardebatt
              till att tacka för välkomnandet från de olika kollegerna och till
              att bjuda in till Vittsjödagen på lördag då Vittsjö GIK spelar
              en mycket viktig match och det dessutom hålls ett sommartal av
              en icke obekant partiledare och språkrör, en Vittsjöbo.
            </seg>
          </u>
          <note type="speaker" n="9382683d">
            Anf. 117 Socialminister GÖRAN HÄGGLUND (KD) replik:
          </note>
          <u who="göran_hägglund_minister_2006" xml:id="i-9b45354548cf666e-10" n="da815d7e">
            <seg n="bd2f8d19">
              Herr talman! Beträffande det sistnämnda vill jag säga att jag
              tror att jag talar för alla partiledarkolleger när jag säger att
              vi förstås helt står bakom Vittsjö GIK inför den viktiga matchen
              på lördag.
            </seg>
            <seg n="77bdec54">
              Den fråga som vi egentligen diskuterar handlar om någonting väldigt
              allvarligt och betydelsefullt. Detta får betydelse i politiska
              skeden och väldigt konkret för människor.
            </seg>
            <seg n="45098862">
              Frågan kräver en grundlig reflexion och, gärna, samtal över partigränser
              när det gäller att åstadkomma ett regelverk som är bra, vilket
              naturligtvis är det viktigaste ett regelverk som också står sig
              över tid, som kan skapa den tydlighet som krävs gentemot industrin
              och gentemot omvärlden och som självklart kan bygga politisk konsensus
              eller nå så långt det går att komma kring detta.
            </seg>
            <seg n="bc7f0300">
              Mitt partis besked är klart och tydligt: Vi vill ha ett demokratikriterium
              i den svenska vapenexportlagstiftningen.
            </seg>
          </u>
          <note n="e27f2c7f">
            Partiledardebatten var härmed avslutad.
          </note>
          <note n="3327e58c">
            2 § Justering av protokoll
          </note>
          <note n="2d3cd8fd">
            Justerades protokollet för den 9 juni.
          </note>
          <note n="a548c484">
            3 § Anmälan om återtagande av plats i riksdagen
          </note>
          <note n="5b360cd5">
            Andre vice talmannen meddelade att Morgan Johansson (S) skulle
            återta sin plats i riksdagen från och med den 18 juni, varigenom
            uppdraget som ersättare skulle upphöra för Laila Olsen (S).
          </note>
          <note n="46a544dc">
            4 § Avsägelser
          </note>
          <note n="f5aa34c1">
            Andre vice talmannen meddelade
          </note>
          <note n="c536040d">
            att Gustav Fridolin (MP) avsagt sig uppdraget som ledamot i EU-nämnden
            från och med den 16 juni och
          </note>
          <note n="1f4bb672">
            att Ulf Holm (MP) avsagt sig uppdraget som suppleant i EU-nämnden
            från och med den 16 juni.
          </note>
          <note n="ebc211a4">
            Kammaren biföll dessa avsägelser.
          </note>
          <note n="09f846b5">
            5 § Anmälan om kompletteringsval till EU-nämnden
          </note>
          <note n="b648e7b1">
            Andre vice talmannen meddelade att Miljöpartiets riksdagsgrupp
            på grund av uppkomna vakanser anmält Ulf Holm som ledamot i EU-nämnden
            och Gustav Fridolin som suppleant i EU-nämnden.
          </note>
          <note n="8ac42841">
            Andre vice talmannen förklarade valda från och med den 16 juni
            till
          </note>
          <note n="1e565da8">
            ledamot i EU-nämnden
          </note>
          <note n="0016c132">
            suppleant i EU-nämnden
          </note>
          <note n="e3996686">
            6 § Anmälan om inkomna uppteckningar från EU-nämnds-sammanträde
          </note>
          <note n="c9832fb9">
            Andre vice talmannen anmälde att uppteckningar från EU-nämndens
            sammanträde fredagen den 27 maj inkommit.
          </note>
          <note n="4292ed61">
            7 § Hänvisning av ärende till utskott
          </note>
          <note n="2f12be7b">
            Föredrogs och hänvisades
          </note>
          <note n="415bfa75">
            den 9 september.
          </note>
          <note n="9ab6eabc">
            8 § Förnyad bordläggning
          </note>
          <note n="5a09f93e">
            Föredrogs och bordlades åter
          </note>
          <note n="01b2fae4">
            9 § Ändringar i insättningsgarantin
          </note>
          <note n="c0d42313">
            Föredrogs
          </note>
          <note n="c9a85c96">
            Andre vice talmannen konstaterade att ingen talare var anmäld.
          </note>
          <note n="77faeb5c">
            (Beslut fattades under 16 §.)
          </note>
          <note n="4e5eba18">
            10 § Vissa förändringar av trängselskatten i Göteborg
          </note>
          <note n="c0d42313">
            Föredrogs
          </note>
          <note type="speaker" n="23ac082e">
            Anf. 118 DAVID LÅNG (SD):
          </note>
          <note n="e68fe48d">
            Herr talman! Jag yrkar bifall till Sverigedemokraternas reservation.
          </note>
          <u who="david_lang_e2a9da" xml:id="i-08ba90cbe9afaee7-0" n="348137c2">
            <seg n="ea9a0595">
              I motionen utgår vi från antagandet att beslut bör tas på lägsta
              möjliga, ändamålsenliga nivå så nära medborgarna som möjligt.
              Det är viktigt att de medborgare som berörs av ett beslut också
              får vara med och besluta.
            </seg>
            <seg n="62d86565">
              Personligen har jag valt att driva frågan med anledning av det
              principiella ställningstagandet att ett beslut om trängselskatt
              är ett beslut som bäst fattas av berörda medborgare.
            </seg>
            <seg n="68618bd5">
              Min partikollega Mikael Jansson, som också kommer att delta i
              denna debatt, representerade Sverigedemokraterna i Göteborgs kommunfullmäktige
              under förra mandatperioden och var då ensam om att verka mot ett
              införande av trängselskatt i Göteborg. Hans bidrag till denna
              debatt kommer därför att i alla fall i viss mån handla om ärendet
              i sak, medan jag personligen nöjer mig med att förespråka just
              folkomröstningen.
            </seg>
            <seg n="fb995a6e">
              Det är uppenbart att det finns olika uppfattningar om huruvida
              trängselskatter är det bästa för Göteborg eller inte, och det
              finns ett mycket stort folkligt engagemang i frågan. Över 20 000
              namnunderskrifter har samlats in till stöd för en folkomröstning.
              Ett helt nytt enfrågeparti har bildats, som också tog sig in med
              fem mandat i kommunfullmäktige i Göteborg i valet i höstas. Det
              innebär att de kritiska rösterna i Göteborgs kommunfullmäktige
              har ökat från ett mandat till åtta mandat.
            </seg>
            <seg n="0592dfce">
              Dessutom fick de partier som har en kritisk syn på trängselskatten
              stärkt stöd i omvalet i Västra Götalandsregionen. Huruvida trängselskatt
              i Göteborg är något önskvärt eller ej menar jag är upp till medborgarna
              att ta ställning till lokalt och regionalt. Det tar inte jag personligen
              ställning till. Däremot tar jag ställning för principen om ett
              ökat medborgarinflytande. Mikael Jansson kommer senare också att
              visa att det inte är någon självklarhet eller naturlag som säger
              att trängselskatt är att föredra i detta fall.
            </seg>
            <seg n="9fa988a6">
              De som bor i Göteborg och dess närhet är fullt medvetna om hur
              ett införande av trängselskatt ska finansieras. De är fullt medvetna
              om vad skattepengarna ska gå till. De är fullt medvetna om vilka
              alternativ till trängselskatter och vilka alternativ till finansiering
              som finns, och de är fullt kapabla att själva avgöra om trängselskatten
              är något de vill ha. Därmed är de fullt kapabla att själva ta
              beslutet genom en lokal folkomröstning.
            </seg>
            <seg n="3f0a4ccf">
              Det var precis det som skedde här i Helsingfors i valrörelsen
              2006. Vi som bodde i Helsingfors fick möjlighet att rösta. En
              viktig poäng med en sådan folkomröstning är att beslutet blir
              lättare för befolkningen att acceptera. Även den som kampanjar
              på nejsidan i en folkomröstningskampanj får lättare att acceptera
              ett beslut om en majoritet av medborgarna visar sig vara för beslutet
              och att de investeringar som behövs därefter genomförs.
            </seg>
            <seg n="a99eaafa">
              Det hölls, som jag nämnde tidigare, nyligen ett omval i Västra
              Götalandsregionen. Alla de gamla partierna är för trängselskatter,
              men Sverigedemokraterna kandiderade till regionfullmäktige med
              budskapet att vi vill stoppa alla fortsatta steg i riktning mot
              ett införande av trängselskatter i Göteborg till dess att en lokal
              folkomröstning har hållits. Varför skulle inte göteborgarna få
              samma möjlighet som vi fick här i Helsingfors? Vad är de gamla
              partiernas företrädare rädda för? Vill man som politiker ha väljarnas
              förtroende bör man också visa väljarna förtroende genom att lita
              på att väljarna tar det beslut som bäst tillgodoser deras behov
              och önskemål och som bäst gynnar den egna kommunen och egna regionen.
            </seg>
            <seg n="5ec6d312">
              Herr talman! Det finns all anledning att lyssna till opinionen,
              glädjas åt det folkliga engagemanget i denna fråga och visa förtroende
              för att medborgarna faktiskt kan besluta i en sådan här fråga.
              Med anledning av det borde en folkomröstning betraktas som det
              enda rimliga alternativet, och alla investeringar, alla fortsatta
              planer, alla lagändringar och andra åtgärder borde stoppas till
              dess att en folkomröstning har hållits. Med anledning av det vill
              Sverigedemokraterna avslå propositionen, och jag yrkar därmed
              bifall till Sverigedemokraternas reservation.
            </seg>
          </u>
          <note n="6d2bd617">
            I detta anförande instämde Mikael Jansson (SD).
          </note>
          <note type="speaker" n="c7193d87">
            Anf. 119 HANS OLSSON (S):
          </note>
          <u who="hans_olsson_4b5b08" xml:id="i-17286e63c6b7296e-0" n="a9307b10">
            <seg n="9941066f">
              Herr talman! Jag tror att den fråga vi nu ska diskutera är en
              av de stora. Detta är egentligen bara en detaljfråga i det stora
              hela, men den stora diskussionen hade vi för ungefär ett år sedan
              när vi talade om införande av trängselskatter i Göteborg. Detta
              är bara en liten teknikalitet på det beslutet.
            </seg>
            <seg n="a0b0c13c">
              Just dessa debatter tror jag dock att vi kommer att få se mer
              av. Jag tror också att vi kommer att behöva mer av denna typ av
              debatter, för vi kan inte sticka huvudet i sanden eller var man
              nu sticker det någonstans när man inte vill göra någonting. Inte
              bara Sverige utan vårt lilla jordklot står inför stora utmaningar
              vi inte kan bortse ifrån.
            </seg>
            <seg n="09357ccd">
              Jag tror att vi om vi ska lösa detta måste ha killar och tjejer
              som är engagerade politiskt, som vågar ta stora och viktiga beslut
              inte för att det är kul att ta stora, viktiga beslut, och inte
              för att det är lätt att ta stora, viktiga beslut utan för att
              framtiden kräver det. Framtiden, som vi ska lämna över till kommande
              generationer, kräver att vi vågar ta stora politiska beslut som
              gör att jorden blir något lättare att leva på eller framför allt
              går att leva på.
            </seg>
            <seg n="50ab51df">
              Det kommer att ske överallt; över hela jorden måste man ta sådana
              här beslut. Detta är ett av de beslut vi måste ta som handlar
              om att vi ska få en bra miljö och en bra värld att leva i.
            </seg>
            <seg n="47d0fed7">
              Nu är det så unikt att samtliga partier var helt överens när
              vi tog detta beslut här. Vi socialdemokrater hade två synpunkter
              som jag ska återkomma till, men beslutet togs i full enighet.
              Det intressanta är att det som har förberetts, beslutet nere i
              Västra Götaland och Göteborg, var också alla i princip överens
              om när vi tog beslutet för ett år sedan.
            </seg>
            <seg n="ac50a643">
              Det mest intressanta tycker jag är att Svenskt Näringsliv med
              Västsvenska Handelskammaren i spetsen har sagt att detta är bra.
              Det är en unik situation där man förstår att vi måste göra någonting
              åt Göteborgs situation, dels på järnvägssidan och dels på vägsidan
              och i kollektivtrafiken. Människorna som bor där känner nämligen
              problemen.
            </seg>
            <seg n="4d0d48cb">
              Vi som pendlar eller åker mycket tåg vet att Centralen i Göteborg
              är rent bedrövlig. Det är nämligen en gammal säckstation, som
              det heter; tågen kan inte köra igenom utan måste in och vända.
              En ombyggnad och att få göra den så kallade Västlänken skulle
              göra hur mycket som helst för tågtrafiken och pendlingen i Västra
              Götaland.
            </seg>
            <seg n="3d956b75">
              Nu är det så att vi måste stå emot tillfälliga opinioner. Vi
              måste stå upp, och vi måste våga ta beslut som några kanske lite
              populistiskt kan säga att vi inte ska ta. David Lång representerar
              Sverigedemokraterna. Han sade att det var det parti som gick fram
              i omvalet i Västra Götaland, därför att de tycker att det ska
              vara en folkomröstning.
            </seg>
            <seg n="bef1a789">
              Jag kollade siffrorna, och det är faktiskt så att Sverigedemokraterna
              gick fram lite grann i Göteborg i det omval vi hade. Det kan man
              kanske säga beror på att partiet står upp för att man ska ha en
              folkomröstning. Mitt parti, Socialdemokraterna, som skulle ha
              stått i den andra ringhörnan, gick dock också fram dubbelt så
              mycket som Sverigedemokraterna. Vi ökade med 3 procent. Om omvalet
              var en folkomröstning om huruvida det ska hållas en folkomröstning
              vann alltså Socialdemokraterna.
            </seg>
            <seg n="73dd6fe2">
              Herr talman! Detta är alltså en teknisk uppföljning av det stora
              beslut vi tog. Vi socialdemokrater hade då två synpunkter. Det
              ena var att vi skulle lösa detta med flerpassagerarregeln, och
              det andra var att skattskyldigheten för utlandsregistrerade fordon
              måste lösas. Nu har vi svart på vitt att den första frågan är
              löst, och vi utgår från att den andra också kommer att lösas.
              Därför, herr talman, yrkar jag bifall till förslaget i betänkandet.
            </seg>
          </u>
          <note type="speaker" n="8a3c15ef">
            Anf. 120 HELENA LEANDER (MP):
          </note>
          <u who="helena_leander_3aadf2" xml:id="i-0d8404efaf760d9e-0" n="0fa3e2bf" next="i-f1a375fe0bc89acd-0">
            <seg n="ed7db341">
              Herr talman! Trängselskatter är ett riktigt smart sätt att lösa
              trängselproblem. Köer och trängsel nu ska jag erkänna att jag
              är lite influerad av ekonomi uppstår enkelt uttryckt när utbudet
              på vägutrymme inte motsvarar efterfrågan. Det är helt enkelt fler
              människor som vill åka bil än vad det finns vägar. Det finns ett
              planekonomiskt sätt att lösa detta, och det är att bygga nya vägar.
              Det funkar ett tag, men om man bygger ett samhälle som underlättar
              för bilismen får man ett mer bilberoende samhälle. Väldigt snart
              är de nya vägarna igenkorkade med bilar.
            </seg>
            <seg n="ec172c1d">
              Så har vi det lite mer marknadsekonomiska sättet att lösa problemet.
              Det är att sätta ett pris på det begränsade vägutrymmet som matchar
              utbud och efterfrågan och därmed undanröjer trängseln. Det är
              en lite mer långsiktig lösning.
            </seg>
            <seg n="918fd7b5">
              När Helsingfors införde trängselskatt på försök minskade biltrafiken
              till och från innerstaden med mellan 20 och 25 procent. Det i
              sin tur innebar naturligtvis att kötiderna minskade, med en tredjedel
              i morgonrusningen och nära på hälften i eftermiddagsrusningen.
              Den ökade framkomligheten innebar att förseningarna med bussar
              minskade, till stor glädje för alla som åker buss. Minskad trafik
              leder förstås till minskade utsläpp. Koldioxidutsläppen minskade
              med 14 procent, och de hälsofarliga utsläppen minskade med mellan
              8 och 14 procent i innerstaden.
            </seg>
            <seg n="c1ad7b68">
              Sedan dess har trafiken ökat en aning eftersom man inte räknat
              upp nivåerna på trängselskatt i takt med pris- och inkomstutvecklingen
              i samhället. Trots detta får trängselskatten fortfarande sägas
              vara en framgångssaga. Det är alltså inte konstigt att även göteborgarna
              vill ha trängselskatt. Beslutet att införa trängselskatt i Göteborg
              2013 är redan fattat.
            </seg>
            <seg n="4c9e4ebc">
              Det vi pratar om nu handlar snarare om några detaljer, om att
              flytta några betalstationer och sådant. Det är alltså det som
              vi i Sveriges riksdag ska ta ställning till. Det är vi som ska
              fundera på om det är smart att flytta några betalstationer lite
              längre söderut till Sankt Sigfridsgatan i Göteborg. Jag som representerar
              Uppsala län kan säga med en gång att jag har ganska dålig koll
              på Sankt Sigfridsgatan i Göteborg. Jag har lite svårt att bedöma
              om det är smart att ha betalstationerna just där. Jag tror att
              det är många i utskottet som delar detta lilla bekymmer som jag
              har.
            </seg>
            <seg n="b82f83e2">
              Den här frågan borde de lokala politikerna kunna besluta om själva
              i stället för att de ska behöva skicka förslagen hit för godkännande
              med ett antal månaders fördröjning som följd. Egentligen är det
              inte bara det här med några betalstationer hit eller dit eller
              några kronor hit eller dit upp och ned på nivån som de borde besluta
              om, utan även makten över vart intäkterna ska gå borde ligga närmare
              de människor som berörs.
            </seg>
            <seg n="58c62562">
              Det är någonting som vi i Miljöpartiet länge har efterlyst, men
              tidigare gick det inte såsom vår grundlag såg ut. Sedan årsskiftet
              är det däremot fritt fram. Det enda vi har väntat på är att regeringen
              ska få ändan ur vagnen och utreda hur en sådan reglering ska kunna
              se ut. Och faktiskt, väldigt vältajmat tillsattes en utredning
              förra veckan, så vi behöver inte bråka om den saken i dag utan
              kan glatt se fram emot att vi framöver kommer att slippa att i
              riksdagen diskutera betalningsstationerna på Sankt Sigfridsgatan.
            </seg>
            <seg n="602d76f1">
              Det enda vi har kvar att bråka om i riksdagen handlar om Sverigedemokraternas
              förslag att vi inte ska göra något mer för att införa trängselskatt
              innan man har haft en lokal folkomröstning i Göteborg. Att vilja
              ha lokala folkomröstningar i sig är en högst respektabel åsikt
              som även Miljöpartiet ofta hyser, men frågan är vem som ska besluta
              om att ha en lokal folkomröstning.
            </seg>
            <seg n="42b3ecd2">
              David Lång sade någonting om att man skulle ta de här besluten
              så nära som möjligt de människor som berörs. Det här är en lokal
              fråga. Är det då inte rimligt att det är kommunfullmäktige i Göteborg
              som ska besluta om man ska ha en lokal folkomröstning eller inte?
              De har haft frågan uppe och beslutat och sagt: Nej, vi behöver
              inte ha en lokal folkomröstning. Det kan man tycka olika saker
              om, men det är i alla fall den lägsta nivån som har beslutat om
              det. Ska vi då från Sveriges riksdag komma och säga att det de
              beslutade är fel och de ska ha en lokal folkomröstning? Det tycker
              jag är orimligt, så jag ställer mig i stället bakom förslaget
              i betänkandet.
            </seg>
          </u>
          <note n="60a17b3d">
            Anf. 121 GUNNAR ANDRÉN (FP):
          </note>
          <u who="helena_leander_3aadf2" xml:id="i-f1a375fe0bc89acd-0" n="0fa3e2bf" prev="i-0d8404efaf760d9e-0">
            <seg n="188f9290">
              Herr talman! Om detta hade varit ett radioprogram skulle rubriken
              absolut ha varit Favorit i repris. Vi har under mycket lång tid
              i olika sammanhang debatterat detta. Jag tog mig för att gå tillbaka
              till riksdagens utmärkta protokoll och noterade att min första
              debatt ägde rum den 2 mars 2003 och att beslutet gällande Helsingfors
              togs nära nog på dagen sju år tillbaka i tiden, nämligen den 16
              juni 2004. Ett par tre av oss var med redan på den tiden.
            </seg>
            <seg n="600e76b0">
              Catharina Bråkenhielm, som inledde debatten, hade en mycket klok
              synpunkt som jag noterade. Hon sade att debatten då handlade om
              Helsingfors men att det nog skulle kunna tänkas utsträckas till
              att gälla andra områden i Sverige. Hon nämnde inte vilka. Men
              det var en mycket klok synpunkt; hon visade framsynthet på den
              punkten. Lars Gustafsson från Kristdemokraterna var med i den
              debatten, och Socialdemokraternas Börje Vestlund hade invalts
              till skatteutskottet för just detta ändamål.
            </seg>
            <seg n="b3305267">
              Vägskatter eller vägavgifter är ett mycket effektivt medel för
              att styra trafiken. Det tror jag att alla är medvetna om. När
              vi 2004 beslutade om trängselskatten var det, särskilt från Miljöpartiet
              och Vänsterpartiet, helt och hållet miljöaspekten som dominerade.
              Man skulle minska trafiken och utsläppen. Det har, som Helena
              Leander sade, fungerat väl om man räknar på bara trafiken.
            </seg>
            <seg n="9d34878d">
              Man hade gjort det i London tidigare, även om man där räknade
              lite annorlunda. Skatteutskottet gjorde klokt nog ett besök i
              London. Det visade sig att antalet bilar visserligen minskade,
              och London Transport Authority berättade att också bensinförbrukningen
              minskade mellan 4 och 10 procent. Det är viktigt att bensinförbrukningen
              går ned, för det är bensinen som genererar avgaserna. Strax utanför
              den stora ringen gick bensinförbrukningen ned med ungefär 20 procent.
              Problemet var att människor betedde sig på ett sätt som politiker
              inte vill att de ska göra. De tog långa omvägar, och bensinförbrukningen
              på de stora motorvägarna utanför hade ökat med 20 procent.
            </seg>
            <seg n="8dead283">
              Det här är något av det problem som nu ska lösas i Göteborg genom
              trängselskatter eller trängselavgifter. Jag har som Helena Leander
              ganska få synpunkter på hur man placerar ut betalstationerna.
              Jag noterar att det är samma problem som man hade i Helsingfors.
              Detta är den åttonde propositionen om detta som jag är med och
              debatterar. Det har varit lite oenighet om orden med mera i rubriken,
              för det gick inte med någonting annat. Men det är själva betalsystemet
              och den åttonde propositionen som vi diskuterar.
            </seg>
            <seg n="85183c4d">
              I huvudsak är trängselavgifterna en stor framgång. Man ska dock
              inte bortse från att det här i ett avseende, enligt mitt sätt
              att se, har avlyft de mest entusiastiska miljöförespråkarna från
              att vilja vidta andra åtgärder för att minska just bensinförbrukningen,
              nämligen att satsa på kollektivtrafiken. Det är ett problem, som
              jag ser det. Även om man vill höja avgifterna finns här en förnöjsamhet
              med att ha gjort vad som kan göras. Jag menar att till exempel
              här i Helsingfors, förmodligen också i Göteborg och på andra ställen,
              är det en absolut förutsättning för att minska den samlade trafiken.
              Då måste man se till att bygga ut kollektivtrafiken. Jag hoppas
              att kommande riksdagar ska lyckas med det.
            </seg>
            <seg n="b41aebd8">
              Förbifarter är alldeles utmärkta, och dem kan man folkomrösta
              om. Det gjorde man till exempel inte i Uppsala; där byggde man
              Förbifart Uppsala. Det tycker jag var klokt Helena Leander kommer
              just därifrån. Där har man inte några avgifter inne i staden,
              men förbifarten avlastar trafiken.
            </seg>
            <seg n="2e68c6f7">
              När det gäller reservationen från Sverigedemokraterna måste man
              i detta sammanhang notera att det har varit en väldig röra beträffande
              vem som ska få rösta om vad. Här har partierna intagit olika positioner
              vid olika tillfällen. Så sent som i den förra valrörelsen föreslog
              Miljöpartiet, Socialdemokraterna och Vänsterpartiet att man, om
              de partierna fick majoritet i riksdagen, skulle ha en omröstning
              om huruvida Förbifart Helsingfors skulle fullföljas eller inte.
            </seg>
            <seg n="e4133873">
              När det gäller den reservation som Sverigedemokraterna har avgett
              håller jag helt med Hans Olsson om att man kan tolka valresultatet
              i Göteborg på just det sätt som Hans Olsson gör i stället, att
              det var ett starkt nej till en eventuell folkomröstning.
            </seg>
            <seg n="fc8be878">
              När man ska anordna folkomröstningar det är som jag ser det en
              brist i reservationen från Sverigedemokraterna talar man inte
              om exakt vad man ska rösta om, och man talar inte heller om vem
              som ska få rösta. Det är väldigt stor skillnad om det är bara
              de som är bosatta i Göteborg eller om också människorna i Partille,
              Mölndal och till och med uppe i Töreboda, som tillhör Västra Götaland,
              ska få vara med och rösta.
            </seg>
            <seg n="0ad9d05b">
              Jag yrkar bestämt avslag på reservationen, för det skulle ställa
              till ett elände om den vann bifall. Jag vill gärna instämma med
              mina övriga företrädare och yrka bifall till den lilla men marginella
              förändringen.
            </seg>
            <seg n="3de3902b">
              Allra sist, herr talman: Som jag tidigare var inne på var det
              från början fråga om att ta in pengar av trängselorsak, och här
              har jag en invändning mot Hans Olsson. Det finns en principiell
              skillnad i denna lilla proposition, och det är att man ska höja
              avgiften beroende på ett annat bortfall av intäkter. Det är helt
              enkelt inte en miljöåtgärd utan en ren finansieringsåtgärd som
              används när höjningar av avgifter fastställs. Jag tycker i och
              för sig att det är rimligt att göra på det sättet, så jag har
              ingen invändning.
            </seg>
          </u>
          <note type="speaker" n="fc0b1236">
            Anf. 122 MIKAEL JANSSON (SD):
          </note>
          <note n="a90db08e">
            Herr talman! Jag yrkar bifall till reservationen.
          </note>
          <u who="mikael_jansson_9fa8c8" xml:id="i-a606efdff1f8ec9d-0" n="2cf3e3b9">
            <seg n="fbe40e89">
              Liksom David Lång, min partikollega, vill jag framhålla vikten
              av att frågan om trängselskatt i Göteborg får en demokratisk prövning
              genom en folkomröstning. Göteborgarna har starka och viktiga åsikter
              om både trängselskatt och Göteborgs trafiksystem, såväl det kollektiva
              som bilvägarna.
            </seg>
            <seg n="85f0407b">
              Socialdemokraterna i Göteborg lovade tidigt en folkomröstning
              om trängselskatten men ändrade sig.
            </seg>
            <seg n="4cbc6be2">
              Alternativet till trängselskatt är att investeringarna möjliggörs
              genom vanlig skatt. En lösning utan trängselskatt innebär att
              de dyra betalstationerna inte behövs och att dessa pengar kan
              läggas på rena trafiksatsningar i stället.
            </seg>
            <seg n="9b608e57">
              Betalstationerna kostar nästan 1 miljard kronor initialt och
              sedan runt 200 miljoner kronor per år. Detta är rent slöseri.
              Vårt partidistrikt i Göteborg har verkat för att dessa pengar
              i stället ska användas i rena satsningar på infrastruktur.
            </seg>
            <seg n="f79f39db">
              Trängselskatten är en del av det västsvenska infrastrukturpaketet.
              Det västsvenska infrastrukturpaketet är en politisk överenskommelse
              mellan sju partier där väljarna inte fått ta ställning till sakfrågorna.
            </seg>
            <seg n="d31977b9">
              Det är ingen hemlighet att Moderaterna tvingades acceptera trängselskatten,
              som man såg som ett onödigt system, eller att miljöpartisterna
              tvingades acceptera Marieholmstunneln, som de såg som gynnande
              av biltrafiken.
            </seg>
            <seg n="cb9aa9c4">
              I det västsvenska infrastrukturpaketet fick alla sju partier
              med en godbit men fick samtidigt acceptera sura karameller. Men
              vad fick medborgarna i Göteborg? Marieholmstunneln som ska avlasta
              Tingstadstunneln är med i paketet, och det är en god sak. Kostnaden
              för Marieholmstunneln beräknas till 3,5 miljarder kronor.
            </seg>
            <seg n="abad287e">
              Med i det västsvenska infrastrukturpaketet finns också en delfinansiering
              av Göta Älvbron som sjunger på sista versen. Även det är en god
              sak. Ett batteri med små förändringar av kollektivtrafiken främst
              i Göteborg, Mölndal och Partille är även det med i paketet. De
              flesta av dessa förändringar pekar i rätt riktning.
            </seg>
            <seg n="78a4d124">
              Det är rätt tänkt så långt. Men ser man till den stora bilden
              och de största pengarna tornar moln upp sig, i alla fall på min
              himmel.
            </seg>
            <seg n="94f334da">
              Den övervägande delen av det västsvenska infrastrukturpaketet
              är Västlänken, som beräknas kosta 20 miljarder och är en tågtunnel
              under centrala Göteborg med två nya stationer som ska öka kapaciteten
              för pendeltågstrafiken in till centrala Göteborg.
            </seg>
            <seg n="7196c0a9">
              Redan i dag är det väldigt många som pendlar in till centrala
              Göteborg för att jobba. Tanken bakom det västsvenska infrastrukturpaketet
              är att planeringen ska leda till att antalet som pendlar in till
              centrala Göteborg ska drastiskt öka. Förhoppningen är att andelen
              som reser kollektivt ska öka radikalt.
            </seg>
            <seg n="10999d01">
              Här är det tillfälle att återknyta till Göteborg och trängseln.
              Den rådande planeringen för Göteborg är alltså att ytterligare
              förtäta i centrum med arbetsplatser och boende. Förtätningen ska
              ske på mark som i många fall inte ligger högt över havsytan.
            </seg>
            <seg n="a87d3d5f">
              Den romantiserade bilden av varför Göteborg ska förtätas i centrum
              är att en mycket hög andel ska åka kollektivt eftersom kollektivtrafiken
              ska bli närmare. Men jag ser två problem med att förtäta Göteborg
              i centrum.
            </seg>
            <seg n="fec74437">
              Avrinningen från Vänern är ett känt problem. Den måste öka för
              att motsvara tillrinningen, men den kan inte öka utan hot om skred
              i Götaälvdalen. Det utreds om en tunnel kan byggas för att tappa
              Vänern rakt ut i Skagerrak med en kapacitet på runt 500 kubikmeter
              vatten i sekunden.
            </seg>
            <seg n="e1fbfb87">
              För att komma till rätta med Göteborgs trafikproblem krävs fler
              och andra åtgärder än de som ryms i det västsvenska paketet.
            </seg>
            <seg n="09a614c4">
              I stället för att förtäta Göteborg i centrum och samtidigt införa
              trängselavgifter just vid inpassage dit bör Göteborg förses med
              en modern kollektivtrafik med hög medelfart och planfrihet. Förtätningen
              av Göteborg när Göteborg växer bör också göras i fler kärnor i
              en ring runt centrum och på mer höglänt mark.
            </seg>
            <seg n="525801bb">
              När i en framtid enorma investeringar har gjorts i K2020 och
              Västlänken kommer Göteborg fortfarande att lida av dålig kollektivtrafik.
              Spårvagnar ska fortsätta att brottas med personbilar, och Göteborgs
              central kommer fortfarande att vara en säckstation etcetera.
            </seg>
            <seg n="716ad0eb">
              Andelen kollektivtrafikresande i Göteborg är lägre än i Helsingfors
              och Oslo. På många sträckor går det lika långsamt att åka kollektivt
              i Göteborg som det gjorde för 20 år sedan ingen skillnad. Andelen
              kollektivtrafikåkande kommer inte att öka om inte medelfarten
              i kollektivtrafiken ökar generellt. Naturligtvis är en långsiktig
              planering avgörande eftersom Göteborgsregionen växer. Trafiken
              ska planeras för framtiden.
            </seg>
            <seg n="d7f2405f">
              Redan 1934 fanns det utredningar om planfri kollektivtrafik i
              Göteborg, men alla utredningar av detta slag har gått rakt ned
              i malpåsen. I stället har Göteborg manövrerat sig in i en återvändsgränd
              trafikmässigt. Sverigedemokraterna i Göteborg har begärt en ny
              utredning om planfri kollektivtrafik med hög medelhastighet, men
              utan framgång.
            </seg>
            <seg n="f47840ea">
              Angående finansieringen av infrastruktur av nationellt intresse
              säger nog alla att den är ett statligt ansvar. Men trenden är
              nu att staten kräver motprestationer från kommuner och regioner.
              Det är också ett skäl till att vi har förslaget om trängselskatter
              i Göteborg.
            </seg>
            <seg n="e68736e1">
              Infrastruktursatsningarna i Göteborg med omnejd är av största
              vikt för hela landet eftersom Göteborg är vår största export-
              och importhamn.
            </seg>
            <seg n="126b1638">
              Slutligen vill jag säga att trängselskatten dessutom har en mycket
              svag arbetslinjeprofil. Många i Göteborg som måste ha bil för
              att ta sig till och från jobb och förskolor, och som inte har
              någon som helst möjlighet att åka kollektivt på grund av de dåliga
              allmänna trafiksystemen, kommer att få betala stora avgifter,
              över tusen kronor per månad eller, enligt det nya förslaget, strax
              under tusen kronor per månad. Det är en mycket kostsam pålaga
              för låg- och medelinkomsttagare.
            </seg>
            <seg n="7488219f">
              Frågan om trängselskatten är sällsynt lämplig att avgöra i en
              folkomröstning.
            </seg>
            <seg n="232ad37b">
              Herr talman! Jag tycker att vi ska låta göteborgarna bestämma
              i denna fråga.
            </seg>
            <seg n="fdf2a986">
              Herr talman! Det är ännu långt till julafton. Ändock fick vi
              höra en version av julklappsönskelista från Göteborg. Det finns
              inte någon som helst finansiering. Staten ska klara detta. Men,
              Mikael Jansson, trängselskatten i Göteborg det kan du läsa i propositionen
              beräknas under en 25-årsperiod inbringa, tro det eller ej, 14
              miljarder kronor.
            </seg>
            <seg n="09138717">
              Du står här och ska finansiera en annan jättelång lista med trafikinvesteringar
              och allt vad du har, och du avstår från de första 14 miljarder
              kronorna. Vem ska betala dem? Det är den första frågan jag har.
            </seg>
            <seg n="7abd993f">
              Sedan ska jag ställa den andra frågan. Vem ska folkomrösta? Är
              det de som bor i Mölndal och Göteborg som ska folkomrösta? Vi
              måste veta exakt vilka det är som ska folkomrösta. Ska människorna
              i Töreboda också få folkomrösta? Det är en väldigt intressant
              fråga.
            </seg>
            <seg n="b482748a">
              Den tredje frågan är: Hur ska frågan formuleras? En av bristerna
              som jag ser det är att det var väldigt oklart vem som skulle få
              folkomrösta i det förslag som Socialdemokraterna, Vänsterpartiet
              och Miljöpartiet lade fram. Det var väldigt klart när det gällde
              själva frågan om man skulle bygga Förbifart Helsingfors eller
              inte. På den punkten var det klart. Men det var väldigt oklart
              vem som skulle få folkomrösta.
            </seg>
            <seg n="55d37d4b">
              Ni har i er reservation inte presenterat det på någon punkt.
              Vad är det man ska folkomrösta om i Göteborg? Man kan inte folkomrösta
              och både säga nej till pengarna och bygga ut kollektivtrafiken
              för en fruktansvärd massa miljarder.
            </seg>
          </u>
          <note n="0bb94c0e">
            Anf. 123 GUNNAR ANDRÉN (FP) replik:
          </note>
          <note type="speaker" n="f199b99b">
            Anf. 124 MIKAEL JANSSON (SD) replik:
          </note>
          <u who="mikael_jansson_9fa8c8" xml:id="i-c1184814065c7d9e-1" n="2cf3e3b9" next="i-a606efdff1f8ec9d-1">
            <seg n="f582614d">
              Herr talman! Intäkterna för att bygga ut infrastruktur tas i
              huvudsak upp via skatt. De 6 miljarder som kamerorna kommer att
              kosta under den här perioden tycker vi är slöseri. Det vore bättre
              att planera trafiken på ett sådant sätt att man inte behöver trängselskatt.
              Då kan man spara 6 miljarder att lägga på infrastruktur. I övrigt
              har man skatteintäkterna att luta sig på generellt.
            </seg>
            <seg n="0b3f2109">
              När det gäller vem som ska folkomrösta har vi i det här fallet
              nämnt Göteborgs kommun. Men det finns också flera andra kommuner
              som är pendlingskommuner till Göteborg. I huvudsak är det kommunernas
              ansvar att själva resa frågan. Det är väldigt turbulent i Göteborgsområdet.
              Många har lovat folkomröstningar och sedan ändrat sig fram och
              tillbaka. Vi ville visa vad vi i riksdagen tycker om frågan. Det
              är därför som vi har väckt följdmotionen.
            </seg>
            <seg n="4a699041">
              När det gäller hur frågan ska formuleras är det inte så anmärkningsvärt.
              Det har folkomröstats i Helsingfors, och vi har motionerat i Göteborg
              om det tidigare. Det finns färdiga mönster att följa.
            </seg>
          </u>
          <note n="b153e142">
            Anf. 125 GUNNAR ANDRÉN (FP) replik:
          </note>
          <u who="mikael_jansson_9fa8c8" xml:id="i-a606efdff1f8ec9d-1" n="2cf3e3b9" prev="i-c1184814065c7d9e-1">
            <seg n="90b4112a">
              Herr talman! Om det var en julklappslista i huvudanförandet är
              det rena trolleriet med finansieringen här. På vad ska ni spara
              6 miljarder kronor? Har ni sedan de pengarna kvar till någonting
              annat? De finns ju inte.
            </seg>
            <seg n="e00af444">
              Det är staten som ska betala. Det är de i Sollefteå som ska betala
              till göteborgarna. Vi har slagit fast en annan princip. Helsingforsarna,
              som jag råkar höra till, ska minsann betala tunnelbanan själva
              och Förbifart Helsingfors själva. Man tar upp trängselskatten
              för att det ska finansieras.
            </seg>
            <seg n="4cf786e4">
              Mikael Jansson får vara hur populistisk han vill i Göteborg.
              Men här i Sveriges riksdag kan man inte säga att det ska finnas
              olika principer för Helsingfors och Göteborg. Det går inte.
            </seg>
            <seg n="d38c4241">
              Jag har en fråga till. Det gäller detta med vem som ska folkomrösta.
              Det är inte ointressant. Vi har haft ett sammelsurium av folkomröstningar.
              Helsingforss stad röstade så sent som för något år sedan för att
              vi skulle ha trängselskatterna. Alla de omkringliggande kommunerna
              som hade icke-socialdemokratisk majoritet samt Nynäshamn röstade
              emot.
            </seg>
            <seg n="422d1965">
              Därför måste nu Sverigedemokraterna tala om: Vem ska rösta? Hur
              ska folkomröstningsresultatet tolkas om det blir olika resultat
              i Göteborg och Töreboda? Vad ska då gälla? Ska det bli nej eller
              ja? Ni måste bestämma er på den här punkten. Ni kan inte bara
              säga att man ska folkomrösta. Ni måste tala om vad man ska folkomrösta
              om och vem som ska folkomrösta!
            </seg>
          </u>
          <note type="speaker" n="af19e23f">
            Anf. 126 MIKAEL JANSSON (SD) replik:
          </note>
          <u who="mikael_jansson_9fa8c8" xml:id="i-9460481ab5ab0049-0" n="2cf3e3b9">
            <seg n="c5b4a906">
              Herr talman! När det gäller vem som ska folkomrösta är det Göteborgs
              stad med pendlingskommuner. Det är upp till kommunerna själva
              att väcka frågan.
            </seg>
            <seg n="14ba6f77">
              När det gäller vem som ska betala säger alla att infrastruktur
              av nationellt intresse ska staten betala. Det är vad alla säger
              i alla debatter som jag hittills har hört. Det som skedde i Helsingfors
              var ett undantag. Det var inte staten som tryckte på. Det var
              Helsingforss kommun som tryckte på och ville medfinansiera för
              att få satsningen här. Det har blivit en trend där Västsverige
              har följt efter med medfinansiering. Men de debattörer som jag
              har hört hittills har alla sagt att det ska vara statlig finansiering
              av satsningar av det här slaget. Detta är egentligen av engångskaraktär.
            </seg>
            <seg n="b2b176e4">
              Något trolleri med medel finns inte. Tar man 14 miljarder i trängselavgifter
              från västsvenskarna varav 6 miljarder förbrukas till de onödiga
              kamerorna är det slöseri. Det är ganska enkel matematik. Det finns
              mycket bättre sätt att undvika trängsel i Göteborg.
            </seg>
          </u>
          <note n="bb6dc55b">
            Överläggningen var härmed avslutad.
          </note>
          <note n="40a4d5a8">
            11 § Utökat konsumentskydd vid tidsdelat boende
          </note>
          <note n="c0d42313">
            Föredrogs
          </note>
          <note n="c9a85c96">
            Andre vice talmannen konstaterade att ingen talare var anmäld.
          </note>
          <note n="31432812">
            12 § En EU-ram för bolagsstyrning
          </note>
          <note n="c0d42313">
            Föredrogs
          </note>
          <note type="speaker" n="fd48b946">
            Anf. 127 JONAS GUNNARSSON (S):
          </note>
          <u who="jonas_gunnarsson_287854" xml:id="i-d35287c12063e0c0-0" n="0da891ad">
            <seg n="8510d744">
              Herr talman! Vi ska i dag diskutera civilutskottets utlåtande
              över kommissionens grönbok En EU-ram för bolagsstyrning . I utlåtandet
              finns en motivreservation från Socialdemokraterna som jag vill
              börja med att yrka bifall till.
            </seg>
            <seg n="dcce0144">
              Vi socialdemokrater delar i stort utskottets ställningstaganden.
              Bolagsstyrningens roll är viktig för den inre marknaden, och även
              vi tycker att det är bra att vi får en diskussion om de här frågorna.
              Näringslivets självreglering har i stort sett visat sig fungera
              ganska bra. Det vore oklokt att i alltför stor utsträckning försöka
              reglera de här frågorna på överstatlig nivå.
            </seg>
            <seg n="8a0e94f2">
              Jag vill markera att vi delar den hållning utskottet, regeringen
              och flertalet remissinstanser har, nämligen att många av förslagen
              kan komma att hämma konkurrenskraft och samtidigt öka kostnaderna
              för bolagens administration. En utgångspunkt för arbetet på det
              här området måste vara att minska kostnaderna för regelkrångel
              och administration. På två områden vill vi dock klargöra vår inställning.
            </seg>
            <seg n="5d8b3d85">
              Landsorganisationen, LO, har i sitt remissvar lyft fram frågorna
              om bindande regler för företagens sociala ansvar. Det är orimligt
              att vi har en situation där man kan konkurrera med social dumpning.
              Steg måste tas mot att vi på bolagen ställer de minimikrav som
              finns i konventioner på arbetsrättens område.
            </seg>
            <seg n="21356323">
              Det andra området där jag vill markera en avvikande åsikt är
              jämn könsfördelning i bolagens styrelser. Vid en snabb sökning
              på nätet får man reda på att 2010 innehas enbart dryga 10 procent
              av styrelseplatserna i EU av kvinnor. Det är inte för någon i
              den här kammaren ett okänt faktum att det är på det här viset.
            </seg>
            <seg n="a201852d">
              Jag måste säga att jag tycker att det är anmärkningsvärt att
              utskottsmajoriteten väljer att låta detta faktum gå obemärkt förbi
              när vi diskuterar och yttrar oss i de här frågorna. Till och med
              EU-kommissionens Viviane Reding, som för övrigt tillhör ett systerparti
              till två av Alliansens partier, har ju sett problemen och funderar
              offentligt över att vidta åtgärder för att öka kvinnors inflytande
              i de stora bolagen.
            </seg>
            <seg n="0fc24392">
              Jag sade tidigare att jag tycker att självregleringen fungerar
              ganska bra. På de här två områdena har det dock visat sig att
              det inte fungerar. För mig är det politikens och det gemensamma
              beslutsfattandets roll att faktiskt diskutera och föra fram förslag
              till lösningar på de problem vi ser. Med den hållningen och den
              filosofin blir det lite underligt att utskottsmajoriteten väljer
              att inte med en enda mening ta upp de här frågorna i sitt ställningstagande.
            </seg>
          </u>
          <note type="speaker" n="0bc36ada">
            Anf. 128 MARIANNE BERG (V):
          </note>
          <u who="marianne_berg_455b30" xml:id="i-7cf5232e9277a522-0" n="a9fb5a79">
            <seg n="09498a0d">
              Herr talman! Det finns en hel del bra i det här utlåtandet gällande
              grönboken, men det finns två skrämmande saker som jag vill ta
              upp.
            </seg>
            <seg n="04e46afd">
              Den första är att grönboken över huvud taget inte tar upp jämställdheten
              på ett tillfredsställande sätt. Det är inget ovanligt vad det
              än må gälla, herr talman. Jag tycker att det är trist att åter
              och återigen repetera detta när det gäller jämställdheten. Men
              så länge det inte finns någon verklig jämställdhet kommer jag
              och Vänsterpartiet att bedriva den kampen.
            </seg>
            <seg n="7ccb69e4">
              Herr talman! Kvinnor beskrivs lite si och så beroende på vilken
              skrift man läser. I grönboken står det att det är skillnad på
              kvinnors och mäns ledarskapsstilar. Jag undrar hur Alliansen bara
              kan köpa detta rakt av. Då står man för att det är biologiska
              skillnader mellan kvinnor och män, och det kan jag inte skriva
              under på.
            </seg>
            <seg n="ea2df867">
              Jag tycker att honnörsorden i sådana här sammanhang ska var mångfald
              i styrelserna. Det är A och O. Det är jätteviktigt ur såväl ett
              jämställdhetsperspektiv som ett makt- och rättviseperspektiv.
              De principerna borde vara vägledande.
            </seg>
            <seg n="d7c9d764">
              Herr talman! Därför har Vänsterpartiet en motivreservation i
              det här utlåtandet. Jag yrkar bifall till reservation 2.
            </seg>
          </u>
          <note type="speaker" n="43d577e2">
            Anf. 129 MARGARETA CEDERFELT (M):
          </note>
          <u who="unknown" xml:id="i-a7a331881bb9aac6-27" n="865f09f1">
            <seg n="a693cdd6">
              Herr talman! Det finns en hel del att säga om den grönbok om
              bolagsstyrning som vi nu debatterar. När det gäller själva grönboken
              tycker vi i majoriteten och det är glädjande att också oppositionspartierna
              instämmer i det att det är positivt att frågan om bolagsstyrning
              diskuteras på EU-nivå. Det är positivt att det lyfts upp som en
              grönbok. Det innebär att vi i de nationella parlamenten har möjlighet
              att bli involverade i arbetet i ett tidigt skede.
            </seg>
            <seg n="0a7927d6">
              Den grönbok som vi debatterar måste betraktas som en enda sak,
              nämligen prematur. Vi befinner oss i ett väldigt tidigt skede.
              Därför är våra svenska synpunkter viktiga. Vi tycker att det är
              viktigt att gå vidare med en ordentlig analys av problemen. Även
              de åtgärder och förslag som kommer måste förstås inkludera en
              konsekvensanalys.
            </seg>
            <seg n="8acddcd1">
              I den grönbok som vi debatterar nu är det en blandning mellan
              stort och smått, mellan väldigt viktiga, övergripande frågor och
              små frågor, mellan frågor som intresserar ett land men inte intresserar
              ett annat och mellan frågor som är lösta i ett land men inte i
              ett annat. Det är naturligtvis inte hanterbart. Målsättningen
              måste vara att EU ska koka ned den grönbok som vi nu debatterar
              till ett mindre och mer koncist ärende som kan leda vidare.
            </seg>
            <seg n="37fa8308">
              Det är viktigt och det vi har tagit upp i ställningstagandet
              att de frågor som ska lagstiftas om på en övergripande nivå finns
              med där, men det som passar på nationell nivå ska så klart avgöras
              på nationell nivå, och där ligger, som ett exempel, regelstyrningen.
              I Sverige har vi en alldeles utmärkt modell. Svensk kod för bolagsstyrning
              förvaltas av Kollegiet för svensk bolagsstyrning. Det visar att
              det går att låta parterna, näringslivet, ta ansvar och driva frågorna
              vidare. Jag tycker att det är viktigt att slå vakt om det. Det
              kan också lyftas upp som en god bild på EU-nivå.
            </seg>
            <seg n="268a008c">
              Herr talman! En fråga som är viktig att beakta i de här sammanhangen
              är konkurrenssituationen. EU får inte, i sin iver att hitta och
              utöka den gemensamma marknaden, lägga på företagen en regelbörda
              som är totalt omöjlig att leva upp till och som gör att konkurrenskraften
              sätts ur spel. Konkurrenskraften måste finnas med.
            </seg>
            <seg n="fb5714e2">
              Flera remissinstanser har yttrat sig, och de flesta ställer sig
              positiva till att EU tittar över regelverket för bolagsstyrning,
              men de betonar också att det nationella självbestämmandet är centralt
              och tar upp risken för administrativa kostnader.
            </seg>
            <seg n="9802b5f4">
              Med dessa övergripande ord vill jag yrka bifall till förslaget
              i utskottets utlåtande och föreslå att detta läggs till handlingarna.
            </seg>
          </u>
          <note type="speaker" n="ad99b92e">
            Anf. 130 MARIANNE BERG (V) replik:
          </note>
          <u who="marianne_berg_455b30" xml:id="i-7cf5232e9277a522-1" n="a9fb5a79">
            <seg n="4dbe3344">
              Herr talman! Jag tog upp två saker i mitt anförande som majoriteten
              har struntat i att över huvud taget ta upp i sitt utlåtande. Det
              var jämställdhet och skillnader mellan manligt och kvinnligt ledarskap.
              Margareta Cederfelt säger att den här grönboken innehåller stort
              och smått. Då borde jämställdheten ingå i det lilla, det småttiga,
              enligt Alliansen. Den berörs inte med ett enda ord i ert utlåtande.
              Är jämställdhet en så liten fråga, Margareta Cederfelt?
            </seg>
          </u>
          <note type="speaker" n="5ea13e7d">
            Anf. 131 MARGARETA CEDERFELT (M) replik:
          </note>
          <u who="unknown" xml:id="i-a7a331881bb9aac6-28" n="865f09f1">
            <seg n="53d3ac06">
              Herr talman! Marianne Berg utgår från sina värderingar när hon
              tar upp vad jag har sagt respektive inte sagt. Om Marianne Berg
              hade lyssnat ordentligt hade hon hört att det framgick tydligt
              att jag inte har tagit upp några av de specifika punkter och förslag
              som finns i själva grönboken. Jag skulle ha kunnat ta upp punkt
              efter punkt, men jag valde i stället att ur ett övergripande perspektiv
              lyfta upp några av de punkter som vi anser viktiga.
            </seg>
            <seg n="bf81885f">
              Jag ställer mig inte bakom att man talar om kvinnliga och manliga
              ledarstilar på det sätt som görs i grönboken. När vi talar om
              hur styrelser ska utses med mera tycker jag däremot att det är
              viktigt att komma ihåg att det finns ett ägaransvar i dessa frågor.
              Det är också viktigt att komma ihåg att det finns flera nivåer
              än styrelser att beakta. Nu ser vi att det blir allt fler kvinnor
              på ledande strategiska positioner i näringslivet. Då ökar också
              rekryteringsgrunden för styrelserna.
            </seg>
            <seg n="42a7b378">
              Sedan finns det en sak till. Jag anar vad Marianne Berg kommer
              att säga nu. Jag ser det framför mig. Det är också viktigt att
              ägaren ser möjligheter med en bred representation i styrelserna.
              Det är viktigt att ägarna uppfattar att den styrelse som ägarna
              nominerar också är den mest kompetenta. Jag ser framför mig att
              det finns åtskilliga kvinnor som kan inta de positionerna.
            </seg>
          </u>
          <note type="speaker" n="bea874dc">
            Anf. 132 MARIANNE BERG (V) replik:
          </note>
          <u who="marianne_berg_455b30" xml:id="i-7cf5232e9277a522-2" n="a9fb5a79">
            <seg n="5d4d9bfb">
              Herr talman! Margareta Cederfelt sade att jag inte hade lyssnat
              tillräckligt. Jag orkar faktiskt lyssna i 3 minuter och 40 sekunder.
              Det har jag gjort. Margareta Cederfelt började med att tala om
              stort och smått. Jag har inte sagt att Margareta Cederfelt har
              punktat upp någonting. Men eftersom det inte finns någonting i
              majoritetens uttalande om jämställdhet tolkar jag det så att ni
              tycker att det är smått.
            </seg>
            <seg n="757a6d5e">
              Margareta Cederfelt säger att hon inte ställer sig bakom de skrivningar
              som finns i grönboken angående manlig eller kvinnlig ledarskapsstil.
              Varför inte slå näven i bordet och poängtera att man inte ställer
              sig bakom det? Jag har inte hört ett ord om det.
            </seg>
            <seg n="d2c48b58">
              Sedan ser det ofta ut så, många gånger både i Sverige och i EU,
              att styrelserna består till 90 procent av män. Margareta Cederfelt
              säger att ägarna letar efter de mest kompetenta och mest dugliga
              ledamöterna.
            </seg>
            <seg n="bfbf6c5c">
              Det betyder alltså att eftersom styrelserna i EU till 90 procent
              består av män är de därmed de mest kompetenta. Nej, lite annat
              arbete får vi nog dra i gång i riksdagen om det ska bli någon
              ändring, inte bara tycka att det är upp till ägarna att se till
              vilka som är de mest kompetenta.
            </seg>
          </u>
          <note type="speaker" n="f82165c4">
            Anf. 133 MARGARETA CEDERFELT (M) replik:
          </note>
          <u who="unknown" xml:id="i-a7a331881bb9aac6-29" n="865f09f1">
            <seg n="fb447de7">
              Herr talman! Jag har inte talat om revisionsplikten, Marianne
              Berg, jag har inte talat om styrelsernas valberedningar, jag har
              inte talat om ägaransvaret i övrigt för att nämna några av de
              frågor som fanns med i grönboken. Därav följer att jag inte heller
              har tagit upp andra frågor. Jag har tagit upp de frågor som är
              viktiga i sammanhanget, analys och konsekvensanalys, för att kunna
              gå vidare i arbetet.
            </seg>
            <seg n="a3e291cd">
              När det gäller kvotering är Marianne Berg säkert medveten om
              att vi i Sverige har världens mest jämställda riksdag utan att
              ha tillämpat kvotering. Vi har en regering med mycket hög kvinnorepresentation
              utan någon form av kvotering. Naturligtvis kan man uppnå ett jämställt
              näringsliv, jämställda styrelser, utan kvotering. Det är det vi
              måste arbeta för.
            </seg>
          </u>
          <note type="speaker" n="0cb57539">
            Anf. 134 JONAS GUNNARSSON (S) replik:
          </note>
          <u who="jonas_gunnarsson_287854" xml:id="i-d35287c12063e0c0-1" n="0da891ad">
            <seg n="b513624d">
              Herr talman! Margareta Cederfelt säger i sitt anförande att vi
              är i ett tidigt skede, att det här är ett prematurt förslag. Det
              är sant. Det är nu vi har chansen att vara med och påverka.
            </seg>
            <seg n="86877738">
              Därför tycker jag att det är underligt att man väljer att avstå
              från att yttra sig i de frågor som vi nu diskuterar. De rör jämställdheten.
              Jag blir förvånad över att man inte kan ta med åtminstone en rad
              om det i sitt yttrande. Det behöver inte per automatik handla
              om kvotering, utan det kan handla om att man ser problemet och
              visar någon form av vilja att göra något åt det. Man väljer dock
              att inte med ett ord nämna jämställdheten i sitt yttrande. Det
              tycker jag är ganska anmärkningsvärt, särskilt som vi vet hur
              det ser ut i EU. I EU är situationen värre än i Sverige, men de
              har börjat att på överstatlig nivå tala om regleringar. Ändå väljer
              Alliansen att inte ens ha en inställning till det. Det är ganska
              konstigt.
            </seg>
            <seg n="56b409ac">
              Vi har också frågan om social dumpning. Även här vill jag veta
              vad Alliansen tycker. Är det vettigt att vi konkurrerar på olika
              sociala villkor? Är det sjyst att inte ta hänsyn till arbetstagares
              rättigheter? Ska vi inte bry oss om det när vi talar om reglering
              av företagen? Är det inte en intressant fråga?
            </seg>
          </u>
          <note type="speaker" n="02229479">
            Anf. 135 MARGARETA CEDERFELT (M) replik:
          </note>
          <u who="unknown" xml:id="i-a7a331881bb9aac6-30" n="865f09f1">
            <seg n="9f32150c">
              Herr talman! Jag blir något konfunderad över de frågor som ställs.
              Som jag sade har vi tagit upp detta på ett övergripande plan.
              Jag nämnde tidigare att vi inte har gått in på de punkter som
              finns, de som gäller social dumpning, revisionsplikt, styrelsers
              valberedningar, jämställdhet med mera. Vi har inte nämnt dem eftersom
              vi anser att det är viktigt att börja med grunden. Analysen måste
              ligga till grund. Utan en ordentlig analys går det aldrig att
              dra några som helst slutsatser eller komma med adekvata resultat.
            </seg>
            <seg n="d0d82626">
              För att vi ska kunna ha ett fungerande näringsliv och en bra
              arbetsmiljö krävs konkurrenskraft. Det måste finnas ett företagande
              i Europa som kan klara sig på den internationella marknaden, annars
              finns det ingenting som vi kan driva i Europa, vare sig det gäller
              miljön eller ett socialt ansvarstagande. Därför är det viktigt
              att vi har konkurrenskraft i näringslivet.
            </seg>
          </u>
          <note type="speaker" n="492dc60b">
            Anf. 136 JONAS GUNNARSSON (S) replik:
          </note>
          <u who="jonas_gunnarsson_287854" xml:id="i-d35287c12063e0c0-2" n="0da891ad">
            <seg n="63404f69">
              Herr talman! Nu är det jag som blir fundersam. Uppnår vi konkurrenskraft
              genom att se till att bara män är med i aktiebolagens styrelser?
              Är det bara män som klarar av att se till att företag går med
              vinst och producerar varor som är intressanta på en internationell
              marknad? Jag tror inte att det är så. Jag tror att det är andra
              motiv som gör att kvinnor inte är representerade i bolagens styrelser.
            </seg>
            <seg n="26d42cee">
              Jag tycker fortfarande att det är underligt att man inte med
              ett ord tar upp det som är ett stort problem. Analysen får man
              enkelt fram genom att googla. Då får man fram siffror som visar
              att det bara är ungefär 10 procents kvinnlig representation i
              de stora bolagens styrelser i EU. Det tycker jag är ett problem
              och något som jag vill nämna. Det är underligt att inte Alliansen
              vill göra det.
            </seg>
            <seg n="1bc68658">
              Samma sak gäller social dumpning. Ska vi uppnå konkurrenskraft
              genom att ha osjysta villkor för arbetstagare? Är det så vi ska
              nå ut på världsmarknaden och klara av att sälja våra varor? Eller
              är det på andra sätt, kanske genom välutbildad arbetskraft, genom
              att ha riktigt bra innovatörer och entreprenörer som kan skapa
              produkter och tjänster som vi kan sälja på världsmarknaden? Jag
              väljer hellre den linjen än att människor ska fara illa.
            </seg>
          </u>
          <note type="speaker" n="07ca4a57">
            Anf. 137 MARGARETA CEDERFELT (M) replik:
          </note>
          <u who="unknown" xml:id="i-a7a331881bb9aac6-31" n="865f09f1">
            <seg n="6ea62bab">
              Herr talman! Jag uppfattar inlägget som ett brandtal för marknadsekonomin.
              Ska det finnas fungerande företag, ett fungerande socialt system,
              krävs ett näringsliv som är verksamt. Det är just det som vi har
              tagit upp i vårt remissvar.
            </seg>
            <seg n="d88c3e9e">
              När det gäller jämställdhetsfrågan hörde Jonas Gunnarsson säkert
              att jag sade att Sveriges riksdag är ett utmärkt exempel på att
              det går att få hög kvinnlig representation, med reellt inflytande,
              utan kvotering. Det handlar om att ta vara på kvinnors erfarenhet
              och kunskap och inse att kvinnor tillför någonting som är mycket
              värdefullt. Det kan ingen kvotering tvinga fram. Kvotering kan
              tvinga fram andra, informella, strukturer som förflyttar makten
              från en styrelse. Det är vad som kan inträffa om det blir fråga
              om kvotering som inte har landat i ländernas system.
            </seg>
            <seg n="130cf56f">
              Jag ser framför mig ett Europa som ska fortsätta som en ledande
              aktör på världsmarknaden, ett Europa där det finns företag som
              har möjlighet att ta ansvar. Det kan endast ske med framgångsrika
              företag. Därför ska bolagsstyrningsfrågan diskuteras och analyseras
              innan det fattas beslut.
            </seg>
          </u>
          <note n="bb6dc55b">
            Överläggningen var härmed avslutad.
          </note>
          <note n="3db5dc40">
            13 § Arbetsrätt
          </note>
          <note n="c0d42313">
            Föredrogs
          </note>
          <note type="speaker" n="9f8e4641">
            Anf. 138 JENNY PETERSSON (M):
          </note>
          <note n="9497f00f">
            Herr talman! I detta ärende behandlas ett 90-tal motionsyrkanden
            från den allmänna motionstiden hösten 2010. I betänkandet behandlas
            frågor om en översyn av det arbetsrättsliga regelverket, den så
            kallade lex Laval, om en ändring av EU:s utstationeringsdirektiv
            och om ratificering av ILO-konvention 94. I betänkandet behandlas
            också frågor om att avskaffa de allmänna turordningsreglerna i
            lagen om anställningsskydd respektive tvåpersonersundantaget.
            Andra frågor som tas upp är rätt till heltid, företrädesrätt till
            återanställning i samband med att arbetsgivaren hyr in arbetskraft
            och rätt att arbeta efter 67 års ålder.
          </note>
          <note n="f966daa1">
            En utskottsmajoritet bestående av företrädarna för Socialdemokraterna,
            Miljöpartiet, Sverigedemokraterna och Vänsterpartiet föreslår
            tre tillkännagivanden vilka rör lex Laval, EU:s utstationeringsdirektiv
            och en konvention från den internationella arbetsorganisationen
            ILO.
          </note>
          <u who="jenny_petersson_60eb02" xml:id="i-5b35aebe489dffe0-0" n="1182bf99">
            <seg n="403b3df1">
              Det första avser att regeringen skyndsamt ska tillsätta en utredning
              om det så kallade lex Laval med uppdrag att senast den 1 september
              2012 överväga vilka lagändringar som krävs för att värna den svenska
              modellen i ett internationellt perspektiv och därefter återkomma
              till riksdagen med lagförslag. Det andra gäller behovet av nya
              politiska initiativ av regeringen på EU-nivå för att säkerställa
              utstationeringsdirektivets karaktär av minimidirektiv. Det tredje
              avser att regeringen ska ratificera ILO-konvention 94.
            </seg>
            <seg n="1dd4b52f">
              Företrädarna för Alliansen Moderaterna, Folkpartiet, Centerpartiet
              och Kristdemokraterna reserverar sig mot utskottsmajoritetens
              ställningstagande på två av dessa punkter och lämnar dessutom
              ett särskilt yttrande. I övrigt föreslår utskottet att riksdagen
              säger nej till samtliga motioner från den allmänna motionstiden
              2010 om arbetsrätt.
            </seg>
            <seg n="22720f78">
              Från företrädarna för Socialdemokraterna, Miljöpartiet och Vänsterpartiet
              finns totalt 15 reservationer.
            </seg>
          </u>
          <note type="speaker" n="703cc17d">
            Anf. 139 JOHAN ANDERSSON (S):
          </note>
          <u who="johan_andersson_08c8d7" xml:id="i-8c00206066e4b2f8-0" n="ba240618">
            <seg n="a0041b95">
              Herr talman! I detta betänkande behandlas ett nittiotal motionsyrkanden
              från den allmänna motionstiden inom den arbetsrättsliga lagstiftningen.
              Det är frågor som i allra högsta grad berör vår vardag ute på
              våra arbetsplatser, oavsett var vi jobbar, om vi jobbar i offentlig
              sektor eller privat sektor.
            </seg>
            <seg n="4acaeaf0">
              Jag kommer att uppehålla mig vid de tre tillkännagivanden som
              en utskottsmajoritet i arbetsmarknadsutskottet föreslår kammaren
              och som vi sedan kommer att fatta beslut om.
            </seg>
            <seg n="2416b006">
              Det första tillkännagivandet är att vi föreslår att regeringen
              skyndsamt ska tillsätta en utredning med uppdraget att senast
              den 1 september 2012 överväga vilka lagändringar som krävs för
              att värna den svenska modellen i ett internationellt perspektiv
              och därefter återkomma till riksdagen med skarpa lagförslag, detta
              för att jämställa utländsk arbetskraft med inhemsk vad avser kollektivavtal,
              sociala frågor och försäkringar, framför allt när det gäller fackliga
              stridsåtgärder.
            </seg>
            <seg n="d4c0e345">
              Den svenska modellen bygger på en omfattande autonomi för arbetsmarknadens
              parter. Såväl medlemskapet i EU som globaliseringen medför att
              Sverige ställs inför nya utmaningar. En central utgångspunkt för
              utskottet är att arbetsmarknadens parters autonomi och ingångna
              avtal alltid respekteras till fullo. Social dumpning och lönedumpning
              ska alltid motverkas och beivras.
            </seg>
            <seg n="c40abc79">
              Den nya svenska lagstiftningen i frågan om utstationering trädde
              i kraft för drygt ett år sedan. Det svenska rättsläget är fortfarande
              oklart efter Lavaldomen, enligt utskottets majoritet.
            </seg>
            <seg n="44585562">
              Vi ser tre delar som särskilt viktiga att belysa i den kommande
              utredningen för regeringen.
            </seg>
            <seg n="c8c743cd">
              För det första handlar det om att man utser en behörig representant
              som har rätt att företräda bolaget eller ägaren om han eller hon
              är bosatt utomlands med personal stationerad i Sverige för att
              till exempel kunna teckna kollektivavtal och inte minst företräda
              arbetsgivarparten.
            </seg>
            <seg n="eb61fa34">
              För det andra handlar det om att värna de svenska kollektivavtalen
              på en svensk arbetsmarknad, oavsett varifrån arbetskraften kommer.
              Det handlar om lika villkor för alla anställda på den svenska
              arbetsmarknaden. Vi ser det som ett rättvisekrav i allra högsta
              grad. Vi ser det också som viktigt att man klarar ut försäkringsskyddet
              för den arbetskraft som är stationerad i Sverige när det gäller
              framför allt trygghetsförsäkring vid arbetsskada och tjänstegrupplivförsäkringen.
              Givetvis ska detta också uppfylla EU-rätten.
            </seg>
            <seg n="0882de75">
              För det tredje handlar det om att kunna lösa eventuella konflikter
              mellan anställda och företagsledning och ytterst vilka stridsåtgärder
              som kan vidtas. Därför ser vi det som väldigt angeläget att man
              får till stånd utredningen om hur man ska hantera de frågorna
              i framtiden.
            </seg>
            <seg n="9d47c774">
              Det andra utskottsinitiativet handlar om utstationeringsdirektivet
              på EU-nivå. När det antogs av EU-parlamentet och ministerrådet
              rådde en bred enighet om att direktivet skulle utgöra en lägstanivå
              för de löner och anställningsvillkor som ett värdland kan kräva.
              EU-domstolen valde dock att tolka detta som ett tak, vilket inte
              känns särskilt bra.
            </seg>
            <seg n="73cc0471">
              Det tredje utskottsinitiativet handlar om ratificering av ILO-konventionen
              94. Sverige är medlem i ILO sedan många år tillbaka. Det här handlar
              om att skydda anställda hos en offentlig arbetsgivare från försämrade
              villkor vid konkurrensutsättning, vilket i dag inte sker.
            </seg>
            <seg n="7681ee26">
              Vi ska komma ihåg att nio länder inom EU i dag har ratificerat
              ILO 94. Det är fullt möjligt att göra det även för Sverige. Det
              finns väldigt många länder som inte är med i EU och som har ratificerat
              detta.
            </seg>
            <seg n="7042e83a">
              Vi blir ibland, inte minst nu i partiledardebatten, sammanblandade
              med Sverigedemokraterna i den här frågan. Jag vill bara deklarera
              här och nu att vi i Socialdemokraterna skiljer oss från Sverigedemokraterna
              i synen på utländsk arbetskraft. Vi ser fördelar med att medborgare
              från andra länder kan komma till Sverige och arbeta, men naturligtvis
              på våra villkor.
            </seg>
            <seg n="e6985fe3">
              Min kollega Patrik Björck kommer i ett senare anförande att redogöra
              för våra ställningstaganden vad avser tidsbegränsade anställningar,
              tvåpersonersundantaget i LAS och företrädesrätt till återanställning
              samt inhyrning av arbetstagare, så detta tänker jag inte uppehålla
              mig vid just nu.
            </seg>
            <seg n="2cfbbbc2">
              Jag tänker prata lite mer om våra ställningstaganden när det
              gäller rätten till heltid. I dag finns det ungefär 200 000 ofrivilligt
              deltidsanställda inom offentlig sektor, hotell och restaurang
              samt handel. Det vi tycker är viktigt från Socialdemokraternas
              sida är att man försöker lösa detta kollektivavtalsvägen i första
              hand genom att erbjuda dem som så önskar rätt till heltidsanställningar.
            </seg>
            <seg n="f5d55ddf">
              Det finns väldigt många lyckade försök, som hittills har varit
              försök men som man dess värre har avbrutit, med att kunna erbjuda
              heltidsanställningar, kanske framför allt inom offentlig sektor.
              Det känns naturligtvis tragiskt att man inte har kommit längre
              med detta. Inom Kommunalarbetareförbundet har man jobbat stenhårt
              med att försöka få till heltidsanställningar. Det finns ett väldigt
              lyckat exempel i Nynäshamn, en kommun nära Helsingfors, där man
              har erbjudit heltidsanställningar för alla som vill i den här
              delen och också kunnat genomföra detta på ett väldigt bra sätt.
            </seg>
            <seg n="00715018">
              Vi vill följa upp det här, jobba vidare med rätten till heltid
              och försöka klara ut det, i första hand via kollektivavtal. Lyckas
              man inte där är vi inte på något sätt och vis främmande för att
              man lagstiftar framöver. Forskningen visar tydligt att risken
              för sämre hälsa är betydligt högre för deltidsanställda än för
              heltidsarbetande.
            </seg>
            <seg n="6d49bfe9">
              Ett modernt arbetsliv kräver också en anpassning till människors
              livssituationer och förutsättningar. Det är viktigt att skapa
              incitament och verktyg för att många fler ska få heltidstjänster.
              Här spelar arbetsmarknadens parter en viktig och tydlig roll.
            </seg>
            <seg n="69af56c7">
              Vi har också en reservation om au pair-anställningar. Det finns
              väldigt många exempel på att dagens system när det gäller detta
              inte fungerar särskilt väl.
            </seg>
            <seg n="7af76ede">
              Ansökan om au pair handläggs av Migrationsverket. Av Migrationsverkets
              information framgår tydligt att syftet med kvinnans vistelse ska
              vara att få internationella erfarenheter och möjlighet att lära
              sig svenska språket och svensk kultur. Det finns en del förutsättningar
              som måste vara uppfyllda för att reglerna om au pair ska gälla.
              Bland annat ska det vara högst 25 timmars hushållsarbete i veckan
              för en bruttolön på minst 3 500 kronor per månad. En au pair ska
              också ha fri kost och fri logi.
            </seg>
            <seg n="00649733">
              Men detta är väldigt problematiskt. Det finns ingen reglering
              av detta i lagen om anställningsskydd, lagen om arbetstid och
              annat som reglerar hushållsarbete. Därför tycker vi att det är
              viktigt att man ser över det här. Det finns också en dold svart
              arbetsmarknad när det gäller au pair-verksamheten.
            </seg>
            <seg n="8fcb2924">
              Vi har också en reservation som handlar om bärplockare. Migranter
              är i dag den grupp som är mest utsatt för diskriminering. Vi får
              läsa varje sommar och varje höst i de svenska medierna om hur
              man har behandlat dessa på ett väldigt dåligt sätt. Vi tycker
              att det är viktigt att regeringen tillkännager att en bred översyn
              bör göras i syfte att trygga villkoren för migrantarbetarna, inklusive
              bärplockarna.
            </seg>
            <seg n="5d60d83e">
              Vi har också i detta betänkande ett ställningstagande när det
              gäller solidariskt entreprenörsansvar. Det kommer Josefin Brink
              från Vänsterpartiet att prata mer om, så jag tänkte inte uppehålla
              mig så mycket vid detta.
            </seg>
            <seg n="680d629e">
              Jag vill avsluta med att yrka bifall dels till våra tre tillkännagivanden,
              dels till vår reservation nr 8 om tvåpersonersundantaget i LAS.
              Jag nöjer mig med det så här långt.
            </seg>
          </u>
          <note type="speaker" n="df59f331">
            Anf. 140 KATARINA BRÄNNSTRÖM (M):
          </note>
          <u who="katarina_brannstrom_26ead4" xml:id="i-4942cb9a66429803-0" n="d73159e9">
            <seg n="9a60d8c7">
              Herr talman! I betänkandet finns ett nittiotal motioner om arbetsrätten
              från alla partier. De omfattar många frågeställningar, från stort
              till smått. De rödgröna har totalt 15 reservationer, och jag yrkar
              avslag på dessa reservationer och samtliga motioner. Vi stöder
              självklart båda våra reservationer men yrkar bifall endast till
              reservation 1.
            </seg>
            <seg n="dee09024">
              Jag kommer att uppehålla mig vid de frågor där den samlade oppositionen,
              Socialdemokraterna, Miljöpartiet, Sverigedemokraterna och Vänsterpartiet,
              har enats om tre tillkännagivanden. Det handlar om en utredning
              om lex Laval, att regeringen ska ratificera ILO 94 och att Sverige
              ska ta politiska initiativ inom EU om utstationeringsdirektivet.
            </seg>
            <seg n="09106945">
              Vad är det då som vi och oppositionen har så olika uppfattning
              om? Det är inte alla som vet, kan historien eller förstår alla
              de uttryck vi använder, så jag börjar med en kort historik.
            </seg>
            <seg n="252a8c04">
              På våren 2004 fick det lettiska företaget Laval uppdraget att
              renovera en skola i Vaxholm. Det blev ganska snabbt en konflikt
              med fackförbundet Byggnads som krävde att Laval skulle teckna
              svenskt kollektivavtal. Företaget sade nej, men tecknade på hösten
              ett avtal med det lettiska byggfacket. Det blev varsel om stridsåtgärder
              och därefter även om sympatiåtgärder.
            </seg>
            <seg n="032e6892">
              En morgon i december möttes de lettiska arbetarna, då nyblivna
              EU-medlemmar, av att den svenska fackföreningsrörelsen skanderade:
              Go home, go home! Det behövdes polis för att arbetarna skulle
              kunna komma in på sin arbetsplats. Känslorna var mycket upprörda,
              både hos dem som var för och hos dem som var emot fackets utspel.
            </seg>
            <seg n="cdce27cf">
              Företaget Laval stämde Byggnads, men Arbetsdomstolen menade att
              stridsåtgärderna var tillåtna. Efter mer än hundra dagars blockad
              av bygget, då allt stod stilla, gick bolaget Laval i konkurs,
              och Lavalarbetarna förlorade sina jobb.
            </seg>
            <seg n="5aa21946">
              I december tre år efter blockaden kom EU-domen som slog fast
              att fackets stridsåtgärder inte var tillåtna och att de stred
              mot den fria rörligheten för tjänster inom EU. Domen upplevdes
              som ett stort nederlag för Byggnads och LO, och känslorna svallade
              åter.
            </seg>
            <seg n="7447a87c">
              Därefter tillsatte alliansregeringen en utredning som skulle
              se över lagarna och införlivandet av Lavaldomen i svensk lag.
              Man ville grundligt utreda alla frågetecken för att få en så bra
              lag som möjligt. I det lagförslag som följde garanteras utländska
              arbetares villkor så att lönedumpning eller utnyttjande av utländsk
              arbetskraft inte kan ske, samtidigt som den fria rörligheten inom
              EU säkras.
            </seg>
            <seg n="462a29a1">
              Den svenska modellen har därmed bevarats, och balansgången mellan
              olika behov, som är ganska svår, har utretts och förhandlats med
              parterna.
            </seg>
            <seg n="4725eeb0">
              Åter till dagens ärende. Det som hände i Vaxholm är väl ingen
              stolt över i dag, och det är bra att vi har fått en lag som reglerar
              utländsk arbetskrafts villkor och möjligheter att arbeta i Sverige.
            </seg>
            <seg n="1d9110cb">
              Oppositionen vill ha en utredning av denna lag. Trots krav på
              att riva upp lex Laval i de motioner man yrkar bifall till nöjer
              sig de rödgröna och Sverigedemokraterna i sitt tillkännagivande
              med att begära en utredning av lex Laval. Det är klokt men skapar
              samtidigt frågetecken om var oppositionen står i frågan.
            </seg>
            <seg n="332260c8">
              Moderaterna och Alliansen är måna om den fria rörligheten som
              är en av EU:s hörnstenar. Vi är också måna om alla arbetares villkor
              när de arbetar i Sverige. Arbetsvillkoren kontrolleras genom att
              arbetsgivaren måste visa att villkoren minst är i nivå med det
              som den fackliga organisationen kan kräva.
            </seg>
            <seg n="44c50579">
              Men att som oppositionen nu gör kräva svenska kollektivavtal
              är inte rätt väg att gå som medlem i EU. Sverige riskerar att
              få kritik och EU-domar mot oss. Vi riskerar också att få sämre
              villkor för den svenska modellen, där arbetsmarknadens parter
              i dag har ett stort inflytande. Det är en modell vi alla är stolta
              över och beredda att stå upp för.
            </seg>
            <seg n="a295ddc5">
              De frågor som den samlade oppositionen vill ha svar på är redan
              grundligt utredda, så någon utredning behövs egentligen inte.
              Lex Laval är mycket grundligt utredd med en omfattande remissomgång.
              De nya lagreglerna balanserar de olika intressena väl, garanterar
              en väl fungerande marknad med fri rörlighet och sund konkurrens
              mellan svenska och utländska företag och upprätthåller en svensk
              standard för utstationerade arbetstagare.
            </seg>
            <seg n="99c35e7e">
              Visst kan förändringar komma. EU-rätten kan utvecklas genom nya
              domar, och en utredning skulle kunna behövas i framtiden. Men
              att riva upp reglerna, som de rödgröna och Sverigedemokraterna
              kräver i motionerna, kan inte komma i fråga. Ännu mindre kan vi
              ställa oss bakom en begränsning av den fria rörligheten inom EU.
            </seg>
            <seg n="119a6cfc">
              De rödgröna söker en konflikt och får den med hjälp av Sverigedemokraterna.
              Det är dock farligt att säga att om det inte är svenska kollektivavtal
              är det lönedumpning.
            </seg>
            <seg n="cec9f724">
              När det gäller ILO 94 är det osäkert om de krav som ställs är
              förenliga med EU:s direktiv om offentlig upphandling och andra
              gemenskapsrättsliga regler. Här ställs krav på villkor i enlighet
              med svenska kollektivavtal vid all offentlig upphandling. Det
              är dock oklart vilka villkor man kan ställa.
            </seg>
            <seg n="1269501d">
              Flera domar, bland annat Laval- och Rüffertmålen, har gjort att
              det har uppstått ett oklart läge för vad som gäller. Regeringen
              har i sitt svar på en grönbok om en modernisering av EU:s upphandlingsregler
              pekat på att ett tydligt klargörande krävs. Den sittande upphandlingsregeringen
              har också fått i uppdrag att se över om dagens regler möjliggör
              att ta sociala och etiska hänsyn. Här ska underlag tas fram. Vi
              menar att dessa processer bör avvaktas, och så menar även regeringen.
            </seg>
            <seg n="1bd5dee8">
              Det tredje tillkännagivandet gäller att regeringen ska agera
              på EU-nivå för att utstationeringsdirektivet ska revideras. Det
              är en märklig markering. Man vill att Sverige ska driva en fråga
              och en svensk linje mot 27 medlemsstater. Med lite olika motiveringar,
              för man har inte kunnat enas, vill man få till ett minimidirektiv
              med likabehandling av löntagare. Hur eller när detta ska ske anges
              inte.
            </seg>
            <seg n="7e61e325">
              Det är risk för övertro på det svenska och det vi har i Sverige.
              Inom EU handlar det om att hitta avvägningar och kompromisser
              som alla kan leva med. Alliansregeringen menar att kravet på att
              omförhandla utstationeringsdirektivet är att spela rysk roulett
              med den svenska modellen.
            </seg>
            <seg n="6fc297ec">
              EU-kommissionen har aviserat ett initiativ som ska förbättra
              efterlevnaden och genomförandet av utstationeringsdirektivet.
              Det är bra. En omförhandling skulle kunna leda till ett resultat
              som inte är en förbättring ur svensk synvinkel. Är det verkligen
              vad oppositionen vill?
            </seg>
            <seg n="e4d5eddd">
              Att viktiga frågor tas upp och avgörs i kammaren med stöd av
              Sverigedemokraterna har vi redan sett ett par exempel på, och
              fler lär följa. Det har getts stort utrymme i medierna, och Ylva
              Johansson och Socialdemokraterna har verkat nöjda. Detta är en
              medveten strategi av Sverigedemokraterna. När ni i de rödgröna
              partierna villigt öppnar dörren för Sverigedemokraterna att få
              agera inom andra områden än invandring blir det en stor seger
              för Sverigedemokraterna. Deras plattform blir både starkare och
              bredare. Man fäller regeringen, blir normaliserade och får det
              största medieutrymmet. De verkliga vinnarna är alltså Sverigedemokraterna.
            </seg>
            <seg n="16aa4f4e">
              Moderaterna och Alliansen kan leva med en utredning om Laval.
              Det är ingen förlust. Vi kan också leva med kraven på att införliva
              ILO 94. Det är ju EU:s regelverk som avgör om dessa krav är rimliga
              och möjliga, inte vi i Sveriges riksdag.
            </seg>
            <seg n="36540d38">
              Vi står upp för den fria rörligheten. Vi står upp för goda villkor
              för alla som arbetar i Sverige. Vi står upp för god konkurrens
              på den svenska marknaden och även inom EU. Men det ska vara sjysta
              villkor både inom och utom Sverige, och det ska vara sjyst konkurrens.
              Det kan möjligen vara fråga om kortsiktiga vinster för de rödgröna
              att gå emot regeringen tillsammans med Sverigedemokraterna och
              sätta käppar i hjulet utan att visa en vilja att ta ansvar och
              göra de avvägningar som faktiskt krävs. I längden riskerar man
              att tappa sina egna väljare till just Sverigedemokraterna. Man
              tappar också den respekt man har haft och har att leva upp till,
              nämligen att hålla en rågång mot Sverigedemokraterna. Hur många
              segrar klarar de rödgröna tillsammans med Sverigedemokraterna
              utan att det slår tillbaka mot dem själva?
            </seg>
            <seg n="c7b21be0">
              I politiken gäller det att inte bara vinna enstaka segrar. Det
              gäller också att ta ansvar. Det gäller också för oppositionen,
              för de rödgröna partierna i det parlamentariska läge vi nu har.
            </seg>
          </u>
          <note n="e1e331a5">
            I detta anförande instämde Lotta Olsson och Jenny Petersson (båda
            M), Hans Backman (FP), Annika Qarlsson (C) och Lars-Axel Nordell
            (KD).
          </note>
          <note type="speaker" n="8610bab2">
            Anf. 141 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-8c00206066e4b2f8-1" n="ba240618">
            <seg n="84f3f9bf">
              Herr talman! Katarina Brännström gör i sitt anförande stort nummer
              av att vi tillsammans med Vänsterpartiet och Miljöpartiet gör
              sak med Sverigedemokraterna. Jag vill bara göra klart här och
              nu i fråga om besluten i kammaren. Riksdagens utredningstjänst
              gjorde för en tid sedan en utredning där det tydligt framgick
              att i ungefär 95 procent av alla beslut som fattas i kammaren
              stöder Sverigedemokraterna Alliansen. Det är viktigt att komma
              ihåg i diskussionen.
            </seg>
            <seg n="3492017e">
              Jag har några följdfrågor till Katarina Brännström utifrån det
              hon sade.
            </seg>
            <seg n="da1c06c9">
              Du sade i slutet av ditt anförande att Alliansen och Moderaterna
              stöder en ratificering av ILO 94. Det är märkligt. Varför går
              ni emot det i utskottet? Menar du något annat?
            </seg>
            <seg n="318e4775">
              Varför vill inte Moderaterna i form av företrädaren Katarina
              Brännström se över lex Laval-lagstiftningen? Varför vill man inte
              ratificera ILO 94? Katarina sade i sitt anförande att man vill
              göra det, om jag förstod det rätt.
            </seg>
          </u>
          <note type="speaker" n="f0ba02ef">
            Anf. 142 KATARINA BRÄNNSTRÖM (M) replik:
          </note>
          <u who="katarina_brannstrom_26ead4" xml:id="i-4942cb9a66429803-1" n="d73159e9">
            <seg n="aff1c9cb">
              Herr talman! Det var några intressanta frågor från Johan Andersson.
              Jag kan ge ett enda kort svar: Vi vill inte riskera den svenska
              modellen. Men jag tänker utveckla svaret lite grann.
            </seg>
            <seg n="50daebc1">
              Vi vill naturligtvis att utländska arbetares villkor i Sverige
              ska vara så goda som möjligt. Det är farligt om man utgår från
              att det bara är enligt svenska kollektivavtal som det finns goda
              villkor. I varje land inom EU finns regler för arbetarnas villkor.
              I den lag vi har framgår villkoren för att arbeta i Sverige.
            </seg>
            <seg n="1dc4c36f">
              Vi vill inte att det ska vara så svårt och krångligt att Sverige
              stänger dörren för en fri rörlighet i Europa. Vi vill att det
              ska vara möjligt för utländska företag att komma till Sverige
              och arbeta i sund konkurrens. Vi vill också att svenska företag
              och arbetare av samma skäl ska kunna arbeta i andra länder. Det
              är viktigt.
            </seg>
            <seg n="d2288424">
              Vi anser också att den nuvarande svenska arbetsmarknadsmodellen,
              med den otroligt grundligt utredda lagen och förhandlad med parterna
              på arbetsmarknaden, räcker gott. Jag tror att vi är ute på ett
              sluttande plan om vi säger att om det inte är fråga om svenska
              kollektivavtal vid all offentlig upphandling eller på byggen är
              det fråga om lönedumpning. Även andra ord har använts. Det är
              farligt. Vi är nöjda med den lagstiftning som finns.
            </seg>
            <seg n="56e175a3">
              Vi kan leva med en utredning av Lavallagen. Den kanske till och
              med blir bra eller en förstärkning av att det här är den modell
              vi ska leva efter i Sverige. Vi motsätter oss inte en utredning.
              Den kan vi leva med.
            </seg>
          </u>
          <note type="speaker" n="8837ae9b">
            Anf. 143 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-8c00206066e4b2f8-2" n="ba240618">
            <seg n="9540fbc7">
              Herr talman! Katarina Brännström motsäger sig själv. Hon säger
              att man kan leva med en utredning av lex Laval och att man kan
              ratificera ILO 94. Varför ställer man inte upp fullt ut utan reserverar
              sig mot beslutet? Det kanske finns något annat.
            </seg>
            <seg n="9486064f">
              Det är fråga om två skilda väsen. Det framkom än mer när Katarina
              Brännström i sin replik tog fram den svenska modellen. Den svenska
              modellen bygger på svenska kollektivavtal och inte på finska,
              norska eller danska kollektivavtal. Den svenska modellen bygger
              på och förutsätter svenska kollektivavtal. Åtminstone är det min
              och Socialdemokraternas grundsyn att det naturligtvis ska vara
              svenska kollektivavtal. Katarina Brännström får det att låta som
              att det inte är särskilt viktigt att det är fråga om svenska kollektivavtal
              utan att det lika gärna kan vara andra avtal från andra länder.
              Det köper inte jag.
            </seg>
          </u>
          <note type="speaker" n="62e59317">
            Anf. 144 KATARINA BRÄNNSTRÖM (M) replik:
          </note>
          <u who="katarina_brannstrom_26ead4" xml:id="i-4942cb9a66429803-2" n="d73159e9">
            <seg n="bfb533f6">
              Herr talman! Vi kan konstatera att det finns en skiljelinje oss
              emellan. Annars skulle vi inte ha dessa reservationer.
            </seg>
            <seg n="fa30b14e">
              Vi förordar inte någon utredning, men vi säger att vi kan leva
              med den. Det kan i slutändan bli så att det blir en bra utredning.
              Det vet vi ingenting om än. Men vi vill inte ha den. Vi menar
              att det grundliga arbetet redan är gjort. Det finns ett misstänkliggörande.
            </seg>
            <seg n="1964a3e2">
              Självklart ska fackföreningsrörelsen i Sverige strida för sina
              saker. Men i Sveriges riksdags kammare ska vi ta en helhetssyn
              och också ta hänsyn till de regler som gäller inom EU. EU-rätten
              står över svensk lag. Vi måste anpassa oss till den.
            </seg>
            <seg n="078af167">
              Sedan var det frågan om utstationeringsdirektivet. Det är tur
              att vi inte fördjupar oss i alla detaljer. Direktivet är oerhört
              snårigt. Naturligtvis kan det finnas en och annan synpunkt som
              man kan fila på. Det kan komma domar framöver som möjliggör ett
              tydligare rättsläge. Som det är just nu är det oklart. Då har
              vi intagit en ståndpunkt, liksom regeringen, att vi inte vill
              riskera villkoren i Sverige, men att vi inte heller vill stänga
              dörren. Det ska vara möjligt att komma till Sverige. Vi behöver
              konkurrensen. Det är dyrt att bygga bostäder i Sverige. Det behövs
              en fri konkurrens och fri rörlighet av arbetskraft inom EU. Det
              är därför vi är medlemmar i EU. Annars kunde vi strunta i att
              vara det.
            </seg>
          </u>
          <note type="speaker" n="0c033ed9">
            Anf. 145 MEHMET KAPLAN (MP):
          </note>
          <u who="mehmet_kaplan_47809b" xml:id="i-55f980419bab61b9-0" n="de1a6b62">
            <seg n="82ab0887">
              Herr talman! Jag ska börja med att instämma med min socialdemokratiska
              kollega i utskottet, Johan Andersson, i Lavalfrågan. Jag tycker
              att han redogjorde för frågan utförligt och gediget.
            </seg>
            <seg n="6561a994">
              Jag vill börja med att ställa en fråga till företrädarna för
              regeringsunderlaget: Vilken arbetsmarknad vill ni egentligen ha
              i Sverige? Jag vet att många av er gärna pratar om att vi måste
              jobba mer och att det är viktigt med högre sysselsättning och
              fler arbetade timmar. Men det sägs inte så mycket om hur vi ska
              ha det på arbetsplatserna. Vi vet att regeringen har skurit ned
              på Arbetsmiljöverket tidigare. Vi vet att regeringen inte har
              gjort något för att stärka de fackliga rättigheterna. Listan kan
              göras lång. Jag tänker inte ta mer tid av mina utmätta tolv minuter
              för detta. Här handlar det om de viktigaste punkterna.
            </seg>
            <seg n="ea538e5c">
              Herr talman! Regeringen tycks heller inte bry sig om hur vi har
              det på arbetet. Det enda regeringen är intresserad av är att vi
              har ett arbete att gå till. Det är i och för sig bra. Det är ingen
              dålig start! Men det räcker inte fullt ut. Vi måste ta ansvar
              för arbetslivet och arbetsmarknaden som en helhet. Den ena är
              beroende av den andra, och den andra kan inte hanteras utan att
              den första faktiskt har en bra grund att stå på.
            </seg>
            <seg n="6cecd69c">
              Ibland nämns det, och jag tror att det åtminstone var någon av
              partiledarna som sade det, att politik är att vilja göra skillnad.
              Det skulle regeringen ha kunnat göra på flera punkter. Regeringen
              har haft chansen att rätta till saker och ting och att utnyttja
              möjligheterna att på EU-nivå förebygga och ta initiativ till olika
              frågor. Det gäller alltifrån socialt protokoll till att lyfta
              det hela under det svenska ordförandeskapet föregående mandatperiod.
            </seg>
            <seg n="295ca6d8">
              Jag anser inte att regeringen har gjort tillräckligt, och det
              är delvis därför vi diskuterar de här frågorna. Det har inte funnits
              någon vilja till förändring. Man må ha sagt det i korridorerna
              i Bryssel, och man må ha sagt det inför journalister här hemma,
              att detta är en viktig fråga. Men man har inte gått vidare, och
              det är där regeringens stora misstag ligger.
            </seg>
            <seg n="1d57c837">
              Det vi får nu är en stor skillnad mellan arbetare som kommer
              från Sverige och de som kommer från andra länder. Det kan inte
              vara rimligt. Vi har påtalat det tidigare, och vi gör det ännu
              en gång, nu kanske kraftfullare än någonsin.
            </seg>
            <seg n="bc6560d8">
              Den enda rimliga utgångspunkten är att samma rättigheter och
              villkor ska gälla för alla som arbetar i Sverige. Det betyder
              inte att man ska ha samma lön men lön enligt kollektivavtal eller
              motsvarande. Vi måste också se till att företagen kan konkurrera
              på lika villkor. Det kan inte vara så att seriösa företag konkurreras
              ut av oseriösa. Därför menar vi från Miljöpartiet att den svenska
              kollektivavtalsmodellen ska gälla lika för alla, det vill säga
              både för svenska och för utländska företag.
            </seg>
            <seg n="616953dd">
              Nu kommer vi säkert att få höra en del företrädare för regeringsunderlaget
              säga att vi kanske menar att utländska företag eller arbetare
              skulle vara mer oseriösa än svenska. Så är det naturligtvis inte.
              Det finns många exempel på bra företagare som kommer hit och följer
              avtal, precis som det finns företagare här hemma i Sverige som
              struntar fullständigt i dem. Likabehandling måste därför vara
              det viktiga ledordet.
            </seg>
            <seg n="f476a9fc">
              Vi menar att vi ska avslå den delen av idén om hur man ska hantera
              arbetsmarknaden sedan tidigare. Från Miljöpartiets sida har vi
              nämligen inte riktigt förstått varför regeringen inte har utnyttjat
              den lilla men viktiga handlingsfrihet som faktiskt finns i det
              direktiv som fanns. Varför har man inte gjort som i till exempel
              Danmark, där man har utnyttjat denna möjlighet att ställa högre
              krav? Varför har regeringen inte utnyttjat detta? Det är inte
              så långt till Danmark. Arbetsmarknadsministrar från Alliansen
              brukar tycka om att åka dit och titta på till exempel flexicurity.
              Jag tycker att de borde åka dit och också titta på hur man har
              gjort när man har implementerat den här lagstiftningen.
            </seg>
            <seg n="01109732">
              Om regeringen får som den vill blir det olika regler för svenska
              respektive utländska företag och anställda. Det är där vi är i
              dag. Det blir i praktiken frivilligt för utländska företag att
              tillämpa svenska löne- och anställningsvillkor. Det kan inte vara
              rimligt, och vi har varit motståndare mot det under föregående
              mandatperiod och är fortfarande motståndare mot detta.
            </seg>
            <seg n="4824ac15">
              Det finns ingen rättslig grund för facket att i efterhand kräva
              tillbaka förlorad lön för löntagare om det visar sig att företaget
              otillåtet har sänkt lönerna. En sådan möjlighet finns inte i lagförslaget
              som blev lag och som har hanterat människor fram tills i dag.
            </seg>
            <seg n="36aed139">
              Den andra frågan som jag tycker är viktig är varför regeringen
              inte anser att olika avtalsförsäkringar ska gälla till exempel
              om det inträffar en arbetsplatsolycka. Varför har inte regeringen
              hanterat det? Det är en annan fråga som vi har ställt tidigare
              och som vi tyvärr inte har fått något svar på. Är det verkligen
              rimligt att en utländsk arbetstagare som jobbar i Sverige och
              som råkar ut för en olycka på arbetsplatsen och blir till exempel
              invalidiserad eller vad som helst inte kan begära skadestånd?
              Ska man inte kunna få det skydd som en svensk arbetstagare kan
              få? Det vore det mest naturliga och det mest rimliga, men ibland
              verkar det inte vara det enklaste när alliansregeringen får bestämma.
            </seg>
            <seg n="e73f0b34">
              Jag vill också prata om den andra delen av betänkandet, som handlar
              om ILO 94. Det är en konvention som vi från Sveriges sida bör
              följa, och vi bör ratificera den. Här svänger vi oss med olika
              förkortningar, och jag tycker att det var bra gjort av Katarina
              Brännström att förklara grunden till Laval. Det var därför jag
              inte gick in på det i detalj. Men när det gäller ILO vill jag
              passa på att göra det.
            </seg>
            <seg n="2a8802e6">
              Det handlar alltså om FN:s fackorgan för sysselsättnings- och
              arbetslivsfrågor. Det finns ibland olika missuppfattningar om
              vad ILO är. ILO har som grundläggande mål att bekämpa fattigdom
              och befrämja social rättvisa. I uppgifterna ligger att främja
              sysselsättning och bättre arbetsvillkor i hela världen samt att
              värna om fackliga fri- och rättigheter. Det är alltså ingenting
              som har att göra med bara Europa, utan det är hela världen. När
              Sverige vill ha hög svansföring i dessa frågor är det oerhört
              viktigt att vi först tittar på vad vi gör här hemma i förhållande
              till ILO.
            </seg>
            <seg n="0faef497">
              Konstruktionen med ILO bygger på att sammanföra regeringar med
              arbetstagare och arbetsgivare i en treparts institutionell struktur.
              Det innebär att den ska hantera normbildning, motverka konflikter
              och lösa tvister med fredliga medel. Man kan tycka att det är
              ett system som är svenskt och kanske inte riktigt behövs. Ja,
              i första hand handlar det om många andra länder, där lägstanivån
              verkligen är riktigt låg eller inte finns alls.
            </seg>
            <seg n="f50edd53">
              Herr talman! Jag vill kort också redogöra för vad det innebär
              med olika former av konventioner som ILO basar över. Framför allt
              handlar det om konventionsbaserad organisation. Vi har över 180
              olika konventioner. Om man räknar upp några tror jag att det regeringsunderlag
              som finns i kammaren tycker att det är viktiga saker. Men steget
              från att tycka att det är viktigt till att år efter år det är
              inte första året som detta är uppe avslå motioner, i likhet med
              motion 2010/11:A406 där Miljöpartiet vill att detta ska ratificeras,
              är väldigt märkligt.
            </seg>
            <seg n="28b91d22">
              Vad är det då för rättigheter som åsyftas som ILO jobbar med?
              Det är bland annat föreningsfrihet, organisationsrätt och erkännande
              av rätten till kollektiva förhandlingar. Det är avskaffande av
              alla former av tvångsarbete och avskaffande av barnarbete. Hittills
              kan man tycka att vi inte har sådant där i Sverige. Men det är
              också avskaffande av diskriminering i arbetslivet.
            </seg>
            <seg n="9709cb44">
              Det jobbiga med situationer som dessa är att ILO inte förfogar
              över några sanktionsmöjligheter. Arbetsmetoderna är dialog, rådgivning,
              experthjälp och tekniskt bistånd. Sverige har ratificerat samtliga
              åtta konventioner, de grundläggande.
            </seg>
            <seg n="e2dc2174">
              För vår del från Miljöpartiets sida handlar det i grunden om
              att efterleva ILO:s konventioner och dessutom att, i stället för
              att bara försöka vara bäst i klassen i EU-sammanhang, försöka
              vara duktig i FN-sammanhang. Det är det som det handlar om.
            </seg>
            <seg n="161f77a1">
              Därför vill jag för Miljöpartiet yrka bifall till majoritetens
              förslag. Vi har flera reservationer, men för tids vinnande väljer
              jag att säga att vi står bakom samtliga men att jag inte yrkar
              bifall till någon av dem.
            </seg>
          </u>
          <note type="speaker" n="9cfb98c4">
            Anf. 146 HANS BACKMAN (FP):
          </note>
          <u who="hans_backman_f277eb" xml:id="i-142e939ff2c9544c-0" n="87774e97" next="i-3fa4ee8e6ec4286e-0">
            <seg n="a049b613">
              Herr talman! Det betänkande vi debatterar i dag berör många motioner
              som gäller arbetsrättens område. Jag ska själv ägna mig åt att
              tala om det som berör Laval framför allt.
            </seg>
            <seg n="4e33bb35">
              Jag ska börja med att säga att jag står bakom de två reservationer
              som Folkpartiet är med på, men jag nöjer mig med att yrka bifall
              till reservation nr 1.
            </seg>
            <seg n="16ee430f">
              Herr talman! Socialdemokraterna, Miljöpartiet, Sverigedemokraterna
              och Vänsterpartiet har med utgångspunkt i kommittémotioner och
              ett antal enskilda motioner förenat sig om ett tillkännagivande
              att regeringen ska tillsätta en utredning om lex Laval. Vi i Alliansen
              konstaterar att det inte finns något förslag om en utredning av
              det slaget i motionerna, som i stället har yrkanden om att lex
              Laval ska rivas upp.
            </seg>
            <seg n="28a1c2cc">
              Det här ger en anledning att fundera över var oppositionspartierna
              egentligen står i den här politiskt viktiga frågan.
            </seg>
            <seg n="6a81cac8">
              Jag vill säga några ord om bakgrunden till lex Laval, som det
              har talats om här. Det handlar i korthet om de fackliga stridsåtgärder
              i form av en blockad som vidtogs på en byggarbetsplats i Vaxholm
              hösten 2004. Det är själva bakgrunden. Organisationerna hade krävt
              kollektivavtal med det lettiska företaget Laval, som hade utstationerat
              byggnadsarbetare till Sverige. Då något kollektivavtal inte kom
              till stånd utvidgades stridsåtgärderna genom sympatiåtgärder från
              Svenska Elektrikerförbundet, Elektrikerna. Laval väckte då talan
              i Arbetsdomstolen, AD, mot Byggnads, Byggettan och Elektrikerna.
            </seg>
            <seg n="6c2dacd9">
              AD avslog ett interimistiskt yrkande från Laval om att stridsåtgärderna
              skulle förklaras olovliga. I april 2005 beslutade domstolen att
              begära in ett förhandsavgörande från EG-domstolen, numera EU-domstolen.
              Då fann domstolen i sin dom med förhandsavgörande att stridsåtgärderna
              stod i strid med EG-fördraget, eftersom de innebar en inte motiverad
              inskränkning i friheten att tillhandahålla tjänster.
            </seg>
          </u>
          <note n="e86aa669">
            Fru talman! Regeringen lade fram en proposition, Åtgärder med
            anledning av Lavaldomen , i november 2009. Propositionen innehöll
            bland annat förslag om ändringar i utstationeringslagen och medbestämmandelagen.
            Regeringen bedömde att lagändringar var nödvändiga för att svensk
            lag skulle vara förenlig med EU-rätten. Det ansågs som tämligen
            klart att ändringarna måste avse svenska arbetstagarorganisationers
            möjlighet att vidta stridsåtgärder mot utländska arbetsgivare
            i utstationeringssituationer.
          </note>
          <u who="hans_backman_f277eb" xml:id="i-3fa4ee8e6ec4286e-0" n="87774e97" prev="i-142e939ff2c9544c-0">
            <seg n="6a2c7e2d">
              De tydligt angivna utgångspunkterna för lagförslagen var att
              det svenska systemet för att fastställa arbets- och anställningsvillkor
              för utstationerade arbetstagare ska vara förenligt med EU-rätten.
              Den svenska arbetsmarknadsmodellen skulle i så stor utsträckning
              som möjligt kunna tillämpas även i utstationeringssituationer.
              Målet angavs vara att så långt som möjligt och på de villkor som
              följer av EU-rätten vidmakthålla den grundläggande principen att
              huvudansvar för bestämmande av framför allt lönevillkor överlåts
              till parterna utan statlig inblandning.
            </seg>
            <seg n="53edf262">
              Vi kan konstatera att lex Laval grundar sig på ett utomordentligt
              gediget och ambitiöst lagstiftningsarbete. Det är fråga om komplicerade
              rättsliga bedömningar. Under utredningsarbetet hade Lavalutredningen
              kontakt med en rad professorer med inriktning på arbetsrätt och
              EU-rätt såväl i Sverige som i de nordiska länderna. Utredningen
              bedrevs i nära samarbete med arbetsmarknadens parter, i god svensk
              anda. Propositionen 2009 föregicks av en omfattande remissomgång,
              och de synpunkter som då kom fram kommenteras utförligt i propositionen.
              Samtliga frågor som nu lyfts fram av oppositionen har faktiskt
              tidigare analyserats såväl av utredningen som av regeringen i
              propositionen.
            </seg>
            <seg n="08676385">
              Man ska vara medveten om att de slutsatser som regeringen landat
              i utgår från att den svenska arbetsmarknadsmodellen i så stor
              utsträckning som möjligt ska kunna tillämpas även i utstationeringssituationer
              och att den grundläggande principen att huvudansvaret för att
              bestämma lönevillkor fortfarande ligger, som sagt var, på parterna
              utan statlig inblandning, inom de villkor som följer av EU-rätten.
              Det har inte varit fråga om att välja en lösning som går i den
              ena eller andra riktningen utan om en strikt tolkning av EU-rätten
              och vad den kräver eller medger i förhållande till den svenska
              arbetsmarknadsmodellen.
            </seg>
            <seg n="8b294f1c">
              I arbetsmarknadsutskottets lex Laval-betänkande 2009 behandlades
              motsvarande frågor som nu åter aktualiserats. I frågan om bevisregeln
              och bekräftelseavtal kunde utskottet konstatera att såväl den
              utredning som låg till grund för propositionen som regeringen
              har avvisat tanken på att göra det möjligt att vidta stridsåtgärder
              för att genomdriva ett bekräftelseavtal. I korthet gick resonemanget
              ut på att effekten av stridsåtgärder till stöd för ett bekräftelseavtal
              skulle kunna bli diskriminering av det utländska företaget. Ett
              krav på ett bekräftelseavtal, som ju bara skulle avse själva kontrollen
              av villkoren, skulle kunna genomdrivas med full kraft och detta
              även i ett fall när det är klarlagt att arbetsgivaren tillämpar
              tillräckligt bra villkor. Regeringen hade även hänvisat till de
              EU-rättsliga principerna om proportionalitet och ömsesidigt erkännande.
              Den möjlighet till kontroll av vilka villkor som faktiskt tillämpas
              låg enligt utskottet i stället i det som kan sägas vara den egentliga
              bevisregeln, nämligen att arbetsgivaren måste visa att de villkor
              som tillämpas är minst i nivå med det som den fackliga organisationen
              kan kräva med stöd av stridsåtgärder. Höga krav ska också ställas
              på tillförlitligheten hos den utredning som arbetsgivaren ska
              lägga fram.
            </seg>
            <seg n="fec7ad3a">
              Frågorna är alltså redan grundligt analyserade. Vi i Folkpartiet
              står fast vid det sammanfattande omdöme om de nya lagreglerna
              som utskottet gav uttryck för i lex Laval-betänkandet: Reglerna
              genomsyras av en ambition att inte genomföra större förändringar
              än nödvändigt. Det sker på ett sätt som balanserar de olika intressen
              som gör sig gällande, det vill säga en väl fungerade inre marknad
              med fri rörlighet för tjänster, en sund och lojal konkurrens mellan
              svenska och utländska tjänsteföretag och ett upprätthållande av
              en svensk standard på arbets- och anställningsvillkor för de utstationerade
              arbetstagarna. Med detta är det dock inte sagt att det inte kan
              finnas utrymme för olika tolkningar av EU-rätten, något som också
              framhölls i lagstiftningsarbetet.
            </seg>
            <seg n="9387d25a">
              Förändringar kan alltså behövas i framtiden. EU-rätten kommer
              att utvecklas vidare genom ytterligare domar från EU-domstolen
              till exempel i fråga om utstationeringsdirektivet. Det måste därför
              finnas en beredskap att framöver revidera lagstiftningen. Det
              ska också noteras att kommissionen i sitt lagstiftningsprogram
              för 2011 har ett lagstiftningsinitiativ som syftar till att förbättra
              genomförandet och efterlevnaden av utstationeringsdirektivet,
              där ansträngningarna koncentreras på att förbättra tillämpningen
              och genomförandet av det nuvarande direktivet.
            </seg>
            <seg n="321ca267">
              Att, som de rödgröna partierna tillsammans med Sverigedemokraterna,
              ha som utgångspunkt att reglerna ska rivas upp kan dock inte komma
              i fråga. Än mindre kan vi i Folkpartiet ställa oss bakom initiativ
              som kan leda till en begränsning av den fria rörligheten, vare
              sig denna frihet avser arbetstagare eller tjänster.
            </seg>
            <seg n="38b2ae1d">
              Fru talman! Det kan konstateras att det inte är helt lätt att
              klara ut var de rödgröna partierna står i fråga om lex Laval.
              Att det finns kritik som förenar de tre rödgröna partierna är
              klart, men i detaljerna och i fråga om vad som bör komma i stället
              är ståndpunkterna mer svårförenliga, att döma av partiernas kommittémotioner.
            </seg>
            <seg n="18bf236a">
              Vad som är mer förvånande är bristen på enhetlighet och konsekvens
              i den socialdemokratiska ståndpunkten. I den enskilda S-motionen
              A411 framställs det krav som går långt utöver det som yrkas såväl
              i det egna partiets kommittémotion som i de övriga kommittémotionerna,
              detta parallellt med krav som i stort överensstämmer med kommittémotionen.
              De förstnämnda yrkandena avser dessutom preciserade lagförslag.
            </seg>
            <seg n="99e0fa8a">
              Innebörden av lagförslagen är för det första att förutsättningarna
              för att få vidta en stridsåtgärd i samband med utstationering
              ska ändras. Det ska räcka att de krav som ställs är minst i nivå
              med miniminivån enligt lag. Som förslaget får förstås ska någon
              inskränkning inte alls gälla om stridsåtgärderna syftar till att
              ta till vara en medlems intresse. För det andra tas bevisregeln
              bort helt. Den praktiska innebörden är att det skulle vara fritt
              fram att vidta stridsåtgärder mot utstationerande arbetsgivare
              alldeles oavsett vilka villkor de utstationerade arbetstagarna
              redan har. Därutöver har motionen ett konkret lagförslag om att
              återinföra skyldigheten för utstationerande arbetsgivare att ge
              en arbetstagare besked om ändringar i arbetstidens förläggning
              viss tid i förväg.
            </seg>
            <seg n="a39f7147">
              Men motionen saknar en analys av hur dessa lagförslag förhåller
              sig till EU-rätten. En analys saknas också av vad som skulle bli
              de faktiska konsekvenserna av att lagförslagen genomfördes. Det
              står ju klart att ett genomförande av framför allt motionens yrkande
              2 skulle leda till ett omfattande hinder för den fria rörligheten
              och diskriminering av utländska företagare. Det skulle dessutom
              innebära en påtaglig risk för ytterligare domar i EU-domstolen
              som underkänner svensk lagstiftning, liksom risk för kraftiga
              skadestånd för organisationer som genomför stridsåtgärder enligt
              reglerna. Jag tycker att det inger allvarlig oro att det i socialdemokratiska
              motioner på detta sätt framställs yrkanden med en närmast protektionistisk
              innebörd.
            </seg>
            <seg n="7bbb9578">
              Fru talman! Med något varierande motiveringar framställer Socialdemokraterna,
              Miljöpartiet och Vänsterpartiet i sina respektive kommittémotioner
              också krav på att utstationeringsdirektivet revideras i syfte
              att säkerställa karaktären av minimikrav så att likabehandling
              av löntagare kan garanteras, enligt Socialdemokraterna och Vänsterpartiet,
              eller enbart för att garantera likabehandling av löntagare, enligt
              Miljöpartiet.
            </seg>
            <seg n="5e8255cf">
              Inte i några motioner utvecklas när och på vilket sätt det här
              ska ske. Krav på att Sverige ska agera på EU-nivå har framställts
              av oppositionen under lång tid. Vi i allianspartierna noterar
              att kommissionen också aviserat ett lagstiftningsinitiativ som
              syftar till att förbättra genomförandet och efterlevnaden av utstationeringsdirektivet.
            </seg>
            <seg n="682a4f15">
              Vår uppfattning är att kommissionen gör rätt i att koncentrera
              ansträngningarna på att förbättra tillämpningen och genomförandet
              av det nuvarande direktivet. Det finns ju också väldigt många
              olika arbetsmarknadsmodeller bland EU:s medlemsstater och olika
              syn på den rimliga balansen mellan den fria rörligheten för tjänster
              och arbetstagares rättigheter.
            </seg>
            <seg n="4fb3540b">
              Slutsatsen som tidigare har dragits är att det inte fanns någon
              anledning att ifrågasätta den uppfattning som tidigare framförts
              till utskottet av bland annat regeringsföreträdare. Regeringsföreträdare
              har nämligen framfört att en omförhandling av direktivet skulle
              kunna leda till ett resultat som inte vore en förbättring ur svensk
              synvinkel. Denna formulering tycker jag är viktig att ha med sig
              när man talar om denna fråga.
            </seg>
          </u>
          <note n="abff211e">
            I detta anförande instämde Annika Qarlsson (C) och Lars-Axel
            Nordell (KD).
          </note>
          <note type="speaker" n="51c5afb6">
            Anf. 147 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-8c00206066e4b2f8-3" n="ba240618">
            <seg n="0a948f99">
              Fru talman! Jag har några följdfrågor till Hans Backman utifrån
              hans anförande. Hans Backman nämner ett antal gånger att det är
              viktigt med den svenska modellen. Då har jag väldigt svårt att
              förstå varför Folkpartiet inte kan stödja vårt ställningstagande
              i utskottet om att se över lex Laval i en utredning som handlar
              om att man bör klara ut det här med anmälningsplikt och, inte
              minst, också få fram en behörig representant för det utländska
              företaget i Sverige. Jag har lite svårt att förstå varför Folkpartiet
              motsätter sig det.
            </seg>
            <seg n="fd39a541">
              Om vi nu vill ha en svensk modell, vilket jag vill ha, vilket
              Socialdemokraterna vill ha, vilket Miljöpartiet vill ha och vilket
              också Vänsterpartiets Josefin Brink kommer att säga i sitt anförande,
              tycker jag att det är väldigt märkligt att man motsätter sig att
              det ska finnas en behörig representant i Sverige.
            </seg>
            <seg n="17961615">
              Jag ställer samma fråga till dig, Hans Backman, som jag ställde
              till Katarina Brännström: Den svenska modellen förutsätter väl
              svenska kollektivavtal och inte norska, finska eller danska kollektivavtal?
              Åtminstone ser jag det så, och jag vill bara fråga Hans Backman
              om han har samma bild av detta. Eller skiljer det sig åt när det
              gäller de svenska kollektivavtalen?
            </seg>
          </u>
          <note type="speaker" n="e240d965">
            Anf. 148 HANS BACKMAN (FP) replik:
          </note>
          <u who="hans_backman_f277eb" xml:id="i-d7592346145f5939-0" n="87774e97">
            <seg n="4733a70c">
              Fru talman! När det gäller utredningen kan vi i Folkpartiet inte
              ställa oss bakom en utredning som har som utgångspunkt att riva
              upp lex Laval. Det är det som andas i motionen som ni stöder.
            </seg>
            <seg n="4a4efa0b">
              När det gäller att ha en behörig representant här i landet arbetas
              det ju med detta. Det står också i vårt betänkande att utskottet
              i den delen med tillfredsställelse kan konstatera att riksdagen
              har beslutat om ett tillkännagivande till regeringen just om att
              titta på det här med behörig representant för företag som är etablerade
              i utlandet. Då är det väl bra om vi kan avvakta det arbetet.
            </seg>
            <seg n="4fb28284">
              Det är ett tillkännagivande från näringsutskottet som har kommit
              enhälligt, vilket är bra, och jag kan läsa från betänkandet: Näringsutskottet
              välkomnade den utredning som enligt uppgift hade tillsatts av
              regeringen och som påbörjat sitt arbete med att utreda frågan
              om att i utstationeringslagen införa en anmälningsskyldighet och
              ett krav på en representant för utländska företag och näringsidkare.
              Utskottet ansåg dock att det fanns skäl att betona betydelsen
              av att det införs krav på att företag etablerade i utlandet eller
              näringsidkare bosatta utomlands i samband med utstationering av
              arbetstagare till Sverige ska ha en representant i landet som
              är behörig att företräda dem i kontakter med myndigheter och vid
              förhandlingar med arbetstagarorganisationerna.
            </seg>
            <seg n="46c9daba">
              Där har vi alltså ett arbete på gång. När det gäller den svenska
              modellen står vi självklart bakom den. Det är därför vi är skeptiska
              till att börja se över och jobba med utstationeringsdirektivsförändringar.
              Vi tror nämligen att det kan leda till att det blir sämre villkor
              för Sverige än vad vi har nu.
            </seg>
            <seg n="7d17b744">
              Därför står vi bakom den svenska modellen, och vi vill också
              skydda den genom att inte riskera den genom att börja förhandla
              om förändringar i detta.
            </seg>
          </u>
          <note type="speaker" n="6dcd4e90">
            Anf. 149 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-8c00206066e4b2f8-4" n="ba240618">
            <seg n="8cb94c71">
              Fru talman! Jag vet inte om jag blev så mycket klokare av Hans
              Backmans svar, men jag ska försöka ytterligare ett varv.
            </seg>
            <seg n="71afeae9">
              Svenska kollektivavtal ska gälla på den svenska arbetsmarknaden;
              det ser vi som självklart. Jag fick inget svar på huruvida det
              skulle vara det även i Folkpartiets Sverige.
            </seg>
            <seg n="d13826e6">
              Däremot tycker jag att det är viktigt att komma ihåg att den
              svenska regeringen när det gäller lex Laval i den här delen har
              slagit fast att det handlar om minimikrav och minimiavtal när
              det gäller lönesättning och andra delar. De svenska kollektivavtalen
              kan ju gå över minimikraven och minimiavtalen, och då vill jag
              återigen fråga Hans Backman om det också är Folkpartiets syn att
              detta kan vara möjligt med de svenska kollektivavtalen. Eller
              är det andra kollektivavtal Hans Backman syftar på i sitt anförande?
            </seg>
          </u>
          <note type="speaker" n="fdba9ab6">
            Anf. 150 HANS BACKMAN (FP) replik:
          </note>
          <u who="hans_backman_f277eb" xml:id="i-d7592346145f5939-1" n="87774e97">
            <seg n="5995d7c6">
              Fru talman! Det jag sade var att vi måste förhålla oss till det
              som gäller enligt EU-rätten i det här sammanhanget, det vill säga
              att parterna inom sitt avtalsområde kan bestämma miniminivåer
              inom den hårda kärnan minimilön, arbetstid, semestrar, arbetsmiljö
              och så vidare.
            </seg>
            <seg n="96a2e51c">
              Problemet är ju att om man drar det åt det håll som Socialdemokraterna
              vill kommer vi sannolikt att igen få EU-domar på oss, och de organisationer
              som driver de konflikter som ni vill ge arbetstagarorganisationerna
              rätt att driva skulle sannolikt få skadeståndskrav.
            </seg>
            <seg n="b9e10a92">
              Detta har vi analyserat och utrett. Vi har tittat på det och
              kommit fram till att de förändringar som vi har gjort och som
              nu gäller, alltså att vi ska ha ett regelverk som är i nivå med
              svenska avtal och svenska regler, är det som vi kan använda oss
              av för att förhålla oss till EU-rätten och samtidigt trygga den
              svenska modellen.
            </seg>
            <seg n="f3bbc38c">
              Som jag sade i mitt anförande ställs höga krav på att de villkor
              som kommer från ett annat land, som man använder sig av och har
              redogjort för att man ska ha, också är tillförlitliga. Det är
              så vi vill arbeta för att både säkra den svenska modellen och
              kunna förhålla oss till EU-rätten.
            </seg>
            <seg n="04542697">
              Återigen tycker jag att det är oroväckande att Socialdemokraterna
              så starkt vill se över utstationeringsdirektivet och revidera
              detta, för jag är mycket orolig för att det skulle leda till försämringar
              för den svenska modellen med tanke på att de 27 medlemsländerna
              inom EU har så olika syn på dessa frågor. Här känner jag alltså
              att Socialdemokraterna borde ansluta sig till Folkpartiet och
              allianspartierna för att tänka på den svenska modellen och skydda
              den.
            </seg>
          </u>
          <note type="speaker" n="8e0482f0">
            Anf. 151 ANNIKA QARLSSON (C):
          </note>
          <u who="annika_qarlsson_be4975" xml:id="i-e734566902154fbc-0" n="5d6604f3">
            <seg n="a39129a9">
              Fru talman! Jag har många gånger i denna kammare debatterat den
              fria rörligheten på en alltmer globaliserad arbetsmarknad. Vi
              gör det i dag under rubriken Arbetsrätt , men detta berör både
              arbetsrätt, Laval, den svenska modellen och många fler frågor.
            </seg>
            <seg n="c5e0579a">
              För mig som centerpartist är globaliseringen viktig och en kraft
              för utveckling. När rörligheten på arbetsmarknaden ökar, välfärden
              stiger och den ekonomiska tillväxten tar fart gynnar det oss här
              i Sverige, men det gynnar också människor i de länder som ännu
              inte har samma välståndsnivå som vi har här hos oss.
            </seg>
            <seg n="648f4740">
              Genom tiderna har hundratusentals svenskar rest till andra länder
              för att skaffa sig ett bättre liv. För hundra år sedan var det
              till USA; i dag är det till Norge. Samtidigt är det nu många förväntansfulla
              letter och polacker som vill jobba och driva företag i Sverige
              för att kunna köpa skor till sina barn eller ge sina föräldrar
              en värdig ålderdom.
            </seg>
            <seg n="40936d4a">
              Det råder i dag en viss obalans i debatten om rörligheten på
              arbetsmarknaden. Den har främst handlat om olika avigsidor och
              beskrivit en mörk bild. Det har inte talats om möjligheterna för
              konsumenter, löntagare och företagare.
            </seg>
            <seg n="e50e8351">
              Vad som är nytt för dagens debatt är att det är första gången
              som Sverigedemokraterna är med i denna debatt i kammaren. De hyllar
              den fria marknaden och frihandeln men nämner aldrig vad deras
              krav på utträde ur EU skulle betyda i form av nya murar för företag
              i Sverige som vill bedriva handel med Europa och kontroller vid
              gränser på semesterresan för att inte tala om bekymren för alla
              dem som arbetspendlar över gränserna. De säger alltså en sak,
              men fattar beslut som leder till det motsatta resultatet. Tillsammans
              med den övriga oppositionen vill de nu riva upp den så kallade
              utstationeringslagen.
            </seg>
            <seg n="5b49ccb4">
              Fru talman! Jag måste få uttrycka min oro över det som nu sker.
              I den här debatten med tillkännagivandet om utstationeringsdirektivet
              lyfts bara hoten med rörligheten över gränserna fram. Socialdemokraterna,
              miljöpartisterna och vänsterpartisterna gör nu gemensam sak med
              Sverigedemokraterna i en fråga som rör människors rörlighet över
              gränserna. S, MP och V gör nu det man sade att man inte skulle
              göra; man ger Sverigedemokraterna inflytande och det i en fråga
              som rör människors rörlighet över gränserna.
            </seg>
            <seg n="f5a033d0">
              För mig är det en oerhört viktig värdering att stå upp för den
              fria rörligheten. Jag delar inte den syn som delas av de partier
              som i denna fråga bildar majoritet på att andra människor inte
              är välkomna hit. Det vi ser här och nu är en, i och för sig mer
              stiliserad, upprepning av det Go home! som skanderades vid det
              uppmärksammade bygget i Vaxholm. Det är vad som sker här och nu
              i dag.
            </seg>
            <seg n="77c80fe9">
              Fru talman! Oppositionen har missat att globaliseringen är en
              möjlighet för Sverige som är ett litet och exportberoende land
              och starkt ekonomiskt beroende av omvärlden. Det finns över 600
              000 människor som är anställda i ett företag som är utlandsägt.
              Att se de utländska företagen som ett problem bäddar för ekonomisk
              tillbakagång och ökad arbetslöshet. Ett alternativt perspektiv,
              som jag föredrar, handlar om att svenska företag får ökade möjligheter
              i och med öppenheten att verka på andra marknader. Det stimulerar
              den europeiska integrationen. Med konkurrens finns fler företag
              som utvecklas här i Sverige och som därmed är livskraftiga och
              kan anställa. Med konkurrens finns ett bättre utbud på varor och
              tjänster till bättre priser för oss konsumenter. Rörlighet över
              gränserna handlar förutom om en grundläggande värdering om möjligheten
              till ett bättre liv för oss här, men också om möjligheten till
              ett bättre liv även för andra någon form av solidaritet, kanske.
            </seg>
            <seg n="d7916c75">
              Fru talman! Utstationeringslagen ger såväl utländska arbetstagare
              som arbetsgivare trygghet och klara spelregler vid arbete i Sverige
              genom att garantera villkor om lön, arbetstid, arbetsmiljö och
              ledighet. Det är alltså den hårda kärnan. Johan Andersson har
              varit uppe flera gånger och krävt att det ska vara svenska kollektivavtal.
              Också Mehmet Kaplan nämnde det. Det var det EU-rätten sade att
              vi inte kan kräva. Man har inte rätt att kräva svenska kollektivavtal
              däremot den hårda kärnan med vissa villkor.
            </seg>
            <seg n="4039c763">
              Detta blev tydliggjort, och det blev också tydliggjort på vilket
              sätt man ska redovisa vad det är för avtal som man har att rätta
              sig efter när man kommer till Sverige. Det är det som blev resultatet
              av den utstationeringslag som vi inrättade. Vi har den för att
              ge klara och tydliga villkor och ge ett tydligt regelverk så att
              alla vet vad det är som gäller när man ska etablera sig här.
            </seg>
            <seg n="bcdea925">
              Utstationeringslagen möter upp mot dessa krav men också mot det
              krav som fanns på att göra regleringen på ett sådant sätt att
              det hela rymdes inom ramen för den svenska modellen så att vi
              inte hotade den, vilket skanderandet faktiskt hade kunnat göra.
              Den ryms självfallet också inom ramen för EU-rätten så länge vi
              är medlemmar och vill att Sverige ska vara en aktiv medlem i EU.
            </seg>
            <seg n="67d904f6">
              Östeuropa har fått en allt större betydelse för svensk ekonomi
              och utgör enligt Socialdemokraterna ett större hot för jobben
              i Sverige och andra EU-länder då man konkurrerar med lägre arbetskraftskostnader.
              Utländska företag ska enligt Socialdemokraterna därför inte tillåtas
              konkurrera på den svenska tjänste- och byggmarknaden eftersom
              det riskerar att leda till social dumpning. Denna uppfattning
              framstår som paradoxal. Det Socialdemokraterna likställer med
              social dumpning är när utländska företag konkurrerar på svensk
              tjänste- och byggmarknad, vilket i sin tur leder till lägre priser
              och då möjliggör vår konsumtion. Det är en utveckling som har
              skett inom de flesta andra branscher, fast där flyttade företagen
              utomlands i stället.
            </seg>
            <seg n="0b69c605">
              De argument som oppositionen lyfter fram och som ligger till
              grund för tillkännagivandet om utstationeringsdirektivet har utretts
              tidigare och analyserats av den tidigare Lavalutredningen och
              den följande propositionen. Det är ett grundligt och omfattande
              arbete som har debatterats flera gånger. De slutsatser som drogs
              var väl avvägda utifrån det läge som fanns med domen från EG-rätten
              och utifrån den svenska modellen, där vi inte lagstiftar om minimilöner.
              Det är arbetsmarknadens parter som sätter upp reglerna för det.
            </seg>
            <seg n="e30eca06">
              Det innebär att den grundläggande principen om att huvudansvaret
              för att bestämma lönevillkor fortfarande ligger på parterna utan
              statlig inblandning inom ramarna för EU-rätten. I stället visar
              argumenten att det är protektionism och att försvåra rörlighet
              som är skälet bakom kravet på utredning. Om man läser motionerna
              ser man att det står att det handlar om att riva upp lagen.
            </seg>
            <seg n="db29bbbc">
              I Centerpartiet tar vi strid mot skadlig protektionism och även
              mot unken nationalism. Vi är tvärtom övertygade om att det behöver
              bli ännu lättare att komma till Sverige för att arbeta och driva
              företag. Genom att göra Sverige till ett attraktivt nybyggarland
              för människor från jordens alla hörn kan vi öka tillväxten och
              trygga välfärden också i framtiden då allt färre ska försörja
              allt fler.
            </seg>
            <seg n="c15caeff">
              När Polen blev medlem i EU levde ungefär 2 000 polacker i Irland.
              Tre år senare arbetade en kvarts miljon polacker där. Utan detta
              inflöde hade den irländska tillväxtboomen gett upphov till en
              kraftig löneinflation och inte till den utveckling som man fick
              där. Tack vare detta inflöde kan nu en kvarts miljon polacker
              också åka hem med besparingar som motsvarar många årslöner i Polen
              och stå bättre rustade. Eventuellt kan de också investera i ett
              eget företag på hemmaplan.
            </seg>
            <seg n="489f2bde">
              Det är bara att konstatera att striden om rätten att arbeta i
              andra länder inom EU fortsätter. När det lettiska företaget Laval
              fick i uppdrag att bygga en skola i Vaxholm ändrade Byggnads sin
              argumentation 180 grader: Här skulle det inte komma några letter
              och konkurrera med svenska fackmedlemmar! Byggnads krävde helt
              enkelt att de lettiska byggarbetarna skulle riva sitt lettiska
              kollektivavtal och få betalt enligt den genomsnittliga svenska
              kollektivavtalslönen. De krävde alltså mer i lön på den här arbetsplatsen
              än ungefär hälften av de andra, svenska, byggarbetare hade i lön!
            </seg>
            <seg n="80b63f7e">
              Det är tydligt att kraven var ett försök att hålla ute konkurrenter
              från andra länder. Hade det varit den världen vi skulle leva i
              hade också den svenska snickaren förblivit arbetslös i Sverige
              medan det var byggboom i Berlin på 90-talet. Den polska rörmokaren
              hade förblivit arbetslös i Polen medan det var arbetskraftsbrist
              i Irland. Lettiska byggarbetare hade förblivit arbetslösa när
              svenska byggföretag hade svårt att rekrytera. Men det är inte
              så Centerpartiet vill ha det.
            </seg>
            <seg n="be1aafd1">
              Frågan som ställs på sin spets är om EU ska vara ett samarbete
              där människor kan röra sig fritt över gränserna för att studera,
              arbeta och semestra. Eller ska passkontroller och murar begränsa
              medborgarnas frihet som under förra seklet?
            </seg>
            <seg n="db1d9330">
              Fru talman! När det gäller ratificeringen av ILO 94 som Socialdemokraterna
              för övrigt har haft ca 60 år på sig att ratificera eftersom det
              var redan 1949 den antogs finns det oklarheter kring om detta
              överensstämmer med upphandlingsdirektiven på EU-nivå. Därför krävs
              det ett rättsligt klargörande av vad som gäller. Upphandlingsutredningen
              har fått i uppdrag att utreda om våra egna upphandlingsregler
              i tillräcklig utsträckning möjliggör för upphandlande myndigheter
              och enheter att göra goda ekonomiska affärer samt använda sin
              köpkraft till att förbättra miljön, ta social och etisk hänsyn
              samt verka för ökade affärsmöjligheter för både små och medelstora
              företag. Att då föregripa både det rättsliga läget och den utredning
              som tittar på frågan med tillkännagivandet i dag tyder på ett
              populistiskt och tämligen oansvarigt agerande från S, MP, SD och
              V som även i denna fråga gör gemensam sak.
            </seg>
            <seg n="b57adf63">
              Fru talman! Jag vill att Sverige ska vara ett land där man kan
              få ett jobb eller starta ett företag utifrån den erfarenhet och
              kompetens man har med sig i bagaget. Det ska vara ett land där
              man blir accepterad för den man är och där man känner ett ansvar
              för att tillsammans skapa ett bra och inkluderande samhälle runt
              omkring sig.
            </seg>
            <seg n="5a6a0a78">
              Centerpartiet kommer alltid att verka för en politik som öppnar
              gränserna, för att enskilda företagare ska våga investera och
              satsa på nya affärsidéer och för att enskilda människor ska våga
              flytta till ett annat land för att skapa sig det välstånd de eftersträvar.
              Genom att vara nybyggarlandet Sverige för människor från jordens
              alla hörn kan vi öka tillväxten och trygga välfärden. Det är nämligen
              öppna gränser som skapar tillväxt, välfärd och framtidstro.
            </seg>
            <seg n="92d05964">
              Med detta står jag självfallet bakom våra båda reservationer,
              men för tids vinnande yrkar jag bifall enbart till reservation
              1.
            </seg>
          </u>
          <note n="6be09bc4">
            I detta anförande instämde Katarina Brännström och Lotta Olsson
            (båda M) samt Hans Backman (FP) och Lars-Axel Nordell (KD).
          </note>
          <note type="speaker" n="fc30bed7">
            Anf. 152 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-8c00206066e4b2f8-5" n="ba240618">
            <seg n="81494f2f">
              Fru talman! Jag måste fråga Annika Qarlsson och Centerpartiet
              varför inte Centerpartiet och Annika Qarlsson ser det som viktigt
              med svenska kollektivavtal i Sverige. Varför ser man inte det
              som viktigt? Vad är skälet till detta? Det är den första frågan.
            </seg>
            <seg n="f7e44ce4">
              Vi har i vårt tillkännagivande i utskottet sagt att det är viktigt
              med en behörig representant. Jag vill klarlägga det.
            </seg>
            <seg n="226e391e">
              Jag sade i en replik till Katarina Brännström, men jag gör det
              också i repliken till dig, Annika Qarlsson, att vi ser det som
              mycket värdefullt och viktigt med en arbetskraftsinvandring till
              Sverige och att man öppnar upp för utländsk arbetskraft till Sverige,
              men naturligtvis ska det ske enligt svenska kollektivavtalsvillkor.
            </seg>
            <seg n="6aca9a4f">
              Det är också viktigt i denna del att om man hamnar i en konflikt
              det gör man kanske dagligdags på sin arbetsplats löser vi det
              naturligtvis genom de svenska kollektivavtalen. Om man inte klarar
              ut detta avtalsvägen ska man också naturligtvis ges möjlighet
              att driva en stridsåtgärd i Sverige. Det ser vi också som grundläggande
              i denna del.
            </seg>
            <seg n="c4eaa15d">
              Jag måste fråga Annika Qarlsson och Centerpartiet varför ni inte
              delar denna syn. Ni säger att ni värnar om de svenska småföretagarna.
              Du säger det nu, och Maud Olofsson sade det på förmiddagen. De
              svenska småföretagen bygger på att man har svenska kollektivavtal.
              Varför står ni inte upp för detta?
            </seg>
          </u>
          <note type="speaker" n="d979a1da">
            Anf. 153 ANNIKA QARLSSON (C) replik:
          </note>
          <u who="annika_qarlsson_be4975" xml:id="i-e734566902154fbc-1" n="5d6604f3">
            <seg n="a6c8d1a5">
              Fru talman! Vi värnar den svenska modellen. Där handlar det om
              möjligheten att teckna avtal antingen på facklig grund eller individuellt.
              Vi har inget tvång att teckna kollektivavtal.
            </seg>
            <seg n="f655fecc">
              Det som stipuleras i EU-rätten handlar om den hårda kärnan, och
              då är det utifrån de svenska avtalens nivåer. På det sättet stöder
              vi den svenska modellens avtalsnivå men inte att man måste teckna
              svenska avtal. Har man med sig avtal från sitt hemland men garanteras
              de nivåer som finns i Sverige är det nog.
            </seg>
            <seg n="6d234d33">
              I den svenska kollektivavtalsmodellen finns det också många olika
              försäkringar som man såg att man inte hade rätt att kräva, och
              den bedömningen står vi bakom.
            </seg>
            <seg n="d2d988ff">
              När det gäller behörig representant sade vi redan när vi antog
              utstationeringsdirektivet att vi skulle återkomma till detta och
              att regeringen skulle se över det. Precis som du, Johan Andersson,
              säger måste det finnas någon som man har möjlighet att förhandla
              med. Jag vet att det finns en nyansskillnad när det gäller exakt
              hur detta ska se ut. Men där pågår det en utredning som ska titta
              på det och återkomma. Det var någonting som vi sade redan när
              vi satte detta i sjön för ett par år sedan.
            </seg>
          </u>
          <note type="speaker" n="a2207204">
            Anf. 154 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-8c00206066e4b2f8-6" n="ba240618">
            <seg n="bfdbbabf">
              Fru talman! Jag blir faktiskt inte riktigt klok på det som Annika
              Qarlsson säger. Hon anser att man ska ha den svenska modellen
              och de svenska avtalen men inte svenska kollektivavtal. Är det
              så jag ska tolka det som du säger i denna del?
            </seg>
          </u>
          <note type="speaker" n="d15fd7ec">
            Anf. 155 ANNIKA QARLSSON (C) replik:
          </note>
          <u who="annika_qarlsson_be4975" xml:id="i-e734566902154fbc-2" n="5d6604f3">
            <seg n="0ce0b0bc">
              Fru talman! Det som EU-rätten slog fast var att man har rätt
              att ta strid för den hårda kärnan men inte för ett helt kollektivavtal.
              Det står vi bakom.
            </seg>
          </u>
          <note type="speaker" n="43465d89">
            Anf. 156 JOSEFIN BRINK (V):
          </note>
          <u who="josefin_brink_cd11aa" xml:id="i-2afa129d65ac0ff6-0" n="caff0126">
            <seg n="2ee04a5e">
              Fru talman! Den svenska arbetsmarknaden blir alltmer tudelad.
              Där finns en solsida som ännu präglas av fasta anställningar,
              hyggliga löner och arbetsvillkor och där kollektivavtal och medbestämmande
              tillämpas. Det finns också en växande skuggsida som präglas av
              otrygghet, exploatering och ren laglöshet. Där väntar unga oroligt
              vid telefonen på att bli inringda på timvikariat och behovsanställningar.
              Där får gamla trotjänare beskedet att de får gå därför att deras
              jobb ska tas över av inhyrd personal från ett bemanningsföretag.
              Där hotas asiatiska diskplockare med utvisning om de klagar på
              att lönen de får ut bara är en femtedel av vad som lovades i kontraktet.
              Där går östeuropeiska byggjobbare till arbetet med stukade handleder
              och influensa eftersom de inte får en enda krona om de sjukskriver
              sig. Vi har också bärplockarna som lovats skyhöga inkomster av
              rekryterare och bemanningsföretag i sina hemländer bara för att
              finna att när de kommer till Sverige kan de inte ens tjäna ihop
              till de skulder som de har dragit på sig för att komma hit.
            </seg>
            <seg n="5cf13b38">
              Det är två sidor av samma arbetsmarknad och samma ekonomi som
              vi alla lever i och av. Varje gång vi äter lingonsylt, glider
              igenom Citytunneln, drar handflatan över en furuskiva eller gläds
              åt fräschören på en nystädad offentlig toalett är sannolikheten
              stor att vi njuter frukten av arbete som har utförts på villkor
              som ingen människa borde tvingas acceptera. Det är villkor som
              blir allt vanligare i Alliansens Sverige.
            </seg>
            <seg n="703cb191">
              Fru talman! Vänsterpartiet accepterar inte denna utveckling.
              Vi vill se en arbetsmarknad för alla som präglas av goda arbetsvillkor,
              inflytande över den egna arbetssituationen, en bra arbetsmiljö,
              trygghet och löner som upplevs som rimliga och rättvisa. Vi vill
              se en arbetsmarknad där vi inte reduceras till redskap för någon
              annans vinning utan där vi får utrymme att vara hela människor
              och får utlopp för våra färdigheter och vår kreativitet oavsett
              om vi är svenskar eller kommer hit från ett annat land för att
              jobba.
            </seg>
            <seg n="eb6d336e">
              Det viktigaste och mest grundläggande redskapet för att nå detta
              mål är den fackliga organiseringen och fackets rätt att förhandla
              och teckna kollektivavtal och vidta stridsåtgärder om det krävs.
              Detta är grundläggande rättigheter som slås fast i internationella
              konventioner som Sverige har att följa.
            </seg>
            <seg n="40462ff6">
              Men för att dessa rättigheter verkligen ska kunna utnyttjas krävs
              det också ett rättssäkert och bra anställningsskydd som förhindrar
              godtyckliga uppsägningar och diskriminering av den som utnyttjar
              sin rätt att ställa krav.
            </seg>
            <seg n="3c116490">
              I dagens betänkande har Vänsterpartiet ett antal reservationer
              som syftar till att stärka löntagarnas möjligheter att kräva och
              upprätthålla bra och rättvisa villkor för alla som befinner sig
              på den svenska arbetsmarknaden. Vi vill stärka rätten till fast
              anställning och heltid. Naturligtvis behövs vikarier och tidsbegränsade
              anställningar ibland, och det finns människor som även om de hade
              haft ett val skulle välja att arbeta deltid. Dessa möjligheter
              ska naturligtvis finnas kvar. Men när vi så tydligt kan se att
              otrygga visstidsanställningar och deltider sätts i system för
              vissa grupper och i vissa branscher måste någonting göras.
            </seg>
            <seg n="fcbd5095">
              Timvikariat, behovsanställningar och deltider är inte undantag
              utan regel i allt fler tjänsteyrken. Det är unga, invandrade och
              kvinnor som får hålla till godo med dessa anställningsformer,
              inte sällan år ut och år in. Det gör det svårare att hävda sig
              i förhandlingar med arbetsgivarna. Löner och arbetsvillkor släpar
              efter i de yrken och för de grupper där otryggheten har blivit
              norm.
            </seg>
            <seg n="d5f3a99a">
              Om vi ska lyckas nå målet om en jämställd och diskrimineringsfri
              arbetsmarknad måste de fasta anställningarna bli fler, och alla
              som vill och kan måste också få rätt till ett heltidsjobb med
              en lön som går att leva på.
            </seg>
            <seg n="48627e38">
              Vi vill också sätta stopp för möjligheten att säga upp fast anställda
              och sedan dagen efter ersätta dem med inhyrd personal såsom sker
              på allt fler arbetsplatser.
            </seg>
            <seg n="eadcdf3d">
              Precis i detta nu pågår förhandlingar om uppsägning av ett antal
              växeltelefonister på ett av Sveriges största taxibolag. De fast
              anställda telefonisterna som är rutinerade och kunniga yrkesmänniskor
              ska ersättas av inhyrd personal för ökad flexibilitet, som arbetsgivaren
              säger. För den typen av flexibilitet har många människor i industrin,
              på lager och i butiker betalat ett högt pris i form av arbetslöshet
              eller hot om uppsägning på grund av att rätten till återanställning
              i LAS är föråldrad. När denna lag skrevs var bemanningsföretag
              förbjudna i Sverige. När de sedan tilläts struntade man i att
              anpassa LAS till den nya situationen. Därför är det hög tid att
              göra det nu när vi har sett konsekvenserna. Ingen ska kunna sparkas
              och ersättas av inhyrd personal så länge rätten till återanställning
              gäller.
            </seg>
            <seg n="b31556fc">
              Vi vill också stärka skyddet för den personliga integriteten
              i arbetslivet. Den tekniska utvecklingen har öppnat helt nya möjligheter
              för arbetsgivare att övervaka och kontrollera sina anställa via
              dataloggar, gps-sändare och övervakningskameror. Tvivelaktiga
              personlighetstester, drogtester och integritetskränkande krav
              på att visa utdrag ur belastningsregistret och till och med från
              Försäkringskassan ställs allt oftare som villkor om man vill ha
              en anställning.
            </seg>
            <seg n="cf75721c">
              Nyligen vittnade Rikspolisstyrelsens handläggare om en explosion
              av antalet begärda utdrag ur belastningsregistret bland arbetssökande.
              De vittnade också om telefonsamtal från förtvivlade människor
              som är livrädda för att gå miste om drömjobbet på grund av ett
              brott som de sonat kanske fem eller tio år tidigare.
            </seg>
            <seg n="7b0c2287">
              Det är klart att det behövs en reglering av arbetsgivarnas rätt
              att kontrollera och övervaka oss när vi söker jobb och när vi
              är på jobbet. En utredning med ett sådant förslag har legat på
              regeringens skrivbord i över två års tid utan att någonting hänt.
              Det är dags att plocka fram den utredningen och att slå klubban
              i bordet.
            </seg>
            <seg n="d126538c">
              Fru talman! Vänsterpartiet bejakar rörlighet över gränserna.
              I vår kritik av EU har vi alltid, till skillnad från vad som påståtts
              av alliansföreträdare här i dag, varit tydliga just om ökade möjligheter
              för människor att resa, studera och arbeta i andra länder. Det
              har vi sett som någonting odelat positivt.
            </seg>
            <seg n="3374a560">
              Det vi vänder oss emot är när marknadens intresse i jakten på
              låga priser och höga företagsvinster sätts före människors rätt
              till rimliga löner och arbetsvillkor. Det är ju så den fria rörligheten
              i EU alltmer kommit att utvecklas. Priset för det betalas varenda
              dag av utländska arbetare på svenska arbetsplatser.
            </seg>
            <seg n="0b8c78cd">
              Exemplen är otaliga när det gäller byggnadsarbetare, skogsröjare,
              chaufförer och lantarbetare som jobbar för löner långt under svenska
              kollektivavtal och som hotas av sina arbetsgivare om de vågar
              kontakta svenska fack eller myndigheter.
            </seg>
            <seg n="78117dab">
              Det finns några modiga som i alla fall gjort det, till exempel
              den lettiske plattsättaren Gints Jakovels som i ren desperation
              utanför det hus här i Sverige som han bodde i satte upp en skylt
              med texten: Hjälp! SOS, här bor slavar!
            </seg>
            <seg n="1b747408">
              Han och hans kollega från Lettland hade då jobbat 50-timmarsveckor
              och till en timlön på ca 30 kronor. Det här fallet är långt ifrån
              unikt. I de långa kedjor av underentreprenörer som stora bygg-
              och anläggningsprojekt utgör återfinns allt oftare företag från
              andra EU-länder vilkas anställda jobbar långt under de löner som
              svenska kollektivavtal garanterar deras svenska kolleger och utan
              det försäkringsskydd som kollektivavtalen ger.
            </seg>
            <seg n="68932566">
              Detta gör de därför att den svenska lagstiftningen inte tillåter
              facken att ställa krav på likabehandling av utländska arbetare
              i Sverige, den så kallade lex Laval som den borgerliga regeringen
              utformade i strid med de fackliga centralorganisationernas uppfattning.
              Lagen är konstruerad för att det här ska kunna pågå.
            </seg>
            <seg n="addaa449">
              Vi har till och med hört Katarina Brännström och även Annika
              Qarlsson här i dag säga att de tycker att det är bra att det finns
              två parallella regelverk. De som kommer från Lettland ska jobba
              på lettiska villkor i Sverige. Varför ska vi ha svenska kollektivavtal?
              Det kan väl lika gärna vara andra avtal, har vi här i dag fått
              höra. Det är alltså detta som är syftet med utformningen av lex
              Laval om man får tro Alliansens företrädare.
            </seg>
            <seg n="a64c11b0">
              Jag är därför väldigt glad över att vi i dag här i riksdagen
              kan fatta beslut om att de luckor som regeringen öppnat för lönedumpning
              och illojal konkurrens nu ska täppas till. För att vi ska kunna
              upprätthålla kollektivavtalsmodellen i Sverige måste den gälla
              lika för alla, oavsett vilket land man är bosatt i eller har sin
              firma registrerad i. Detta ligger i kollektivavtalens natur.
            </seg>
            <seg n="9ac4c593">
              Till skillnad från regeringen anser vi att det är självklart
              att stat, kommuner och landsting ska främja bra löner och arbetsvillkor
              när tjänster upphandlas. Skattebetalarnas pengar ska inte användas
              till att gynna företag som dumpar löner och som bryter mot arbetsrättsliga
              lagar. Men detta sker faktiskt ganska ofta i dag.
            </seg>
            <seg n="35110f24">
              Vid upphandling av allt från städning till gigantiska infrastrukturprojekt
              är det priset som oftast avgör vem som vinner. Men bakom ett lågt
              pris döljer sig alltför ofta också låga löner, dålig arbetsmiljö,
              bristande säkerhet samt många gånger en total avsaknad av försäkringar
              och pensionsinbetalningar.
            </seg>
            <seg n="34ba917c">
              ILO:s konvention 94 upprättades just för att förhindra offentliga
              aktörer att bidra till att dumpa löner vid sina upphandlingar.
              Det är hög tid att Sverige ratificerar och lever upp till den
              konventionen. Faktum är att riksdagen redan 2006 innan den borgerliga
              regeringen tillträdde fattade beslut om att göra det. Men också
              det beslutet trängs med annat i regeringens skrivbordslådor dolt
              under travar av juridiskt mummel och politisk ovilja.
            </seg>
            <seg n="dd26420e">
              Riksdagen upprepar sitt krav till regeringen och säger: Ratificera
              nu konvention 94 och stoppa den skattefinansierade lönedumpningen!
            </seg>
            <seg n="4b7e59b6">
              Slutligen, fru talman, vill jag lyfta fram förslaget om solidaransvar.
            </seg>
            <seg n="710a8435">
              I dag är det möjligt för stora huvudentreprenörer att tjäna grova
              pengar på att anlita mindre seriösa underentreprenörer som inte
              betalar skatter, avgifter och avtalsenlig lön. Detta drabbar både
              svenska och utländska arbetare. Men utstationerade anställda drabbas
              särskilt hårt eftersom det är nästan omöjligt för dem att i efterhand
              få ut sin rättmätiga lön om de blivit lurade på den lön de har
              rätt till.
            </seg>
            <seg n="b36d7d0a">
              I flera andra länder bland annat i Norge, Tyskland och Holland
              har huvudentreprenören ett ansvar för att underentreprenörer sköter
              sina inbetalningar av löner, skatter och arbetsgivaravgifter.
              Det minskar risken för lönedumpning och exploatering och tvingar
              huvudentreprenören att kontrollera att de firmor som anlitas är
              seriösa. Detta gör det möjligt för de arbetare som lurats på lön
              och andra förmåner att få ut sin rättmätiga ersättning.
            </seg>
            <seg n="3e572c34">
              Med utgångspunkt i de modeller som finns i andra länder bör Sverige
              kunna utforma en liknande lagstiftning återigen för att skydda
              löntagare både i Sverige och från utlandet mot social dumpning.
            </seg>
            <seg n="e39812cc">
              Det är helt klart att den svenska arbetsrätten behöver moderniseras
              och uppdateras så att kvinnor och män, unga och gamla samt inhemska
              och utländska arbetare kan garanteras skäliga och likvärdiga arbetsvillkor.
              Den svenska arbetsmarknadens skuggsida kan inte tillåtas breda
              ut sig och bli en normal del av vår ekonomi och av människors
              vardag.
            </seg>
            <seg n="45a77a4b">
              Jag står självklart bakom Vänsterpartiets alla förslag i betänkandet.
              Men för att inte dra ut på voteringarna nöjer jag mig med att
              yrka bifall till utskottets förslag under punkterna 2, 4 och 6
              samt till reservationerna 10 och 11.
            </seg>
          </u>
          <note type="speaker" n="c797b298">
            Anf. 157 KATARINA BRÄNNSTRÖM (M) replik:
          </note>
          <u who="katarina_brannstrom_26ead4" xml:id="i-4942cb9a66429803-3" n="d73159e9">
            <seg n="542cb2d1">
              Fru talman! Det är en dyster beskrivning vi fått av den svenska
              arbetsmarknaden när vi lyssnat på Josefin Brink. Det är inte mycket
              som är bra i Sverige. Det är eländesbeskrivningar, svartmålningar,
              hot, lönedumpning, social dumpning och allt annat som upprepades.
              Samtidigt säger Josefin Brink att man bejakar rörlighet. Jag kan
              inte riktigt förstå hur det här går ihop så jag har några frågor
              till Josefin Brink.
            </seg>
            <seg n="f2888ffb">
              För det första: Vill Vänsterpartiet ha en internationalitet,
              en globalisering? Ska utländska arbetare över huvud taget få arbeta
              i Sverige?
            </seg>
            <seg n="55e0ca31">
              För det andra: Vad är solidaritet? Varför duger inte utländska
              kollektivavtal? Varför är svenska kollektivavtal den enda modell
              som gäller? Varför inte godta den hårda kärna som finns i svensk
              lag, i svensk reglering? Vad är det för fel på den?
            </seg>
            <seg n="0b6966bf">
              För det tredje: Varför nöjer sig Josefin Brink och Vänsterpartiet
              med en utredning om lex Laval? I sin motion skriver man ju att
              man vill riva upp det här. Är det enbart för att få ihop en majoritet,
              för att Sverigedemokraterna ska stödja Vänsterpartiets möjligheter
              att fälla regeringen i den här frågan? Om inte kan jag inte förstå
              varför man backat från kravet här.
            </seg>
          </u>
          <note type="speaker" n="fe372b17">
            Anf. 158 JOSEFIN BRINK (V) replik:
          </note>
          <u who="josefin_brink_cd11aa" xml:id="i-2afa129d65ac0ff6-1" n="caff0126">
            <seg n="a22a89d8">
              Fru talman! Det är fantastiskt att lyssna till Katarina Brännström.
              Uppenbarligen behöver Katarina Brännström följa med ut i den svenska
              verkligheten och träffa de människor som brygger Katarina Brännströms
              kaffe latte, som städar de toaletter som hon besöker och som bygger
              de hus och de vägar som hon utnyttjar.
            </seg>
            <seg n="09c15a3d">
              Jag beklagar om Katarina Brännström blir deprimerad och ledsen
              när jag beskriver den verklighet som de här människorna i fråga
              lever i. De finns, och de lever mitt ibland oss! Katarina Brännström
              är precis lika ansvarig för att dessa människors situation ser
              ut som den gör som jag och alla andra är så länge vi inte gör
              någonting åt det.
            </seg>
            <seg n="be0f5a22">
              När det gäller Katarina Brännströms frågor är svaret på frågan
              om Vänsterpartiet vill att människor från andra länder kommer
              hit och arbetar ja. Anledningen till att Vänsterpartiet inte har
              något samarbete med den borgerliga regeringen när det gäller migrationsfrågor
              är att vi anser att den borgerliga regeringens politik är alltför
              restriktiv och inhuman, inte att vi vill att färre människor ska
              komma hit. Det är alltså en extremt stor skillnad mellan orsaken
              till att vi inte samarbetar med regeringen och orsaken till att
              Sverigedemokraterna inte gör det.
            </seg>
            <seg n="4e13583e">
              Dessutom är det ett fantastiskt erkännande av att Katarina Brännström
              över huvud taget inte förstår vad den svenska kollektivavtalsmodellen
              handlar om när hon står och frågar varför det inte duger med utländska
              kollektivavtal. Ja, varför, Katarina Brännström, duger det inte
              med brittiska trafikregler när man kommer hit och turistar? Varför
              kan inte britterna få köra på vänster sida? Varför ska de tvingas
              anpassa sig till de regler som gäller här?
            </seg>
            <seg n="f7867e83">
              (Applåder)
            </seg>
            <seg n="969dd82d">
              Det är väl fullständigt självklart, Katarina Brännström, att
              det om kollektivavtalen ska ha något slags värde måste vara samma
              slags avtal som gäller på samma arbetsmarknad. Vilka kollektivavtal
              vill Katarina Brännström se i Sverige? Jag vill jättegärna ha
              förslag på det.
            </seg>
          </u>
          <note type="speaker" n="407a38e6">
            Anf. 159 KATARINA BRÄNNSTRÖM (M) replik:
          </note>
          <u who="katarina_brannstrom_26ead4" xml:id="i-4942cb9a66429803-4" n="d73159e9">
            <seg n="a536af54">
              Fru talman! Det går lätt för Josefin Brink att raljera över detta.
              Nu är det så att vi tillhör EU. Vi är nationalstater vi är medlemsstater
              men vi är med i EU, där vi har gått med på att det finns en rätt
              som styr över svenska lagar. När det gäller lex Laval och de regler
              som styr på arbetsmarknaden har vi gjort en anpassning enligt
              EU-rätten. Därför kan man inte köra med utländska regler hur som
              helst i Sverige.
            </seg>
            <seg n="5eb6f23e">
              Det är självklart så att det måste vara kontrollen och efterlevnaden
              av hur det ser ut här i Sverige som ska följas upp om det är så
              dystert på den svenska arbetsmarknaden som Josefin Brink påstår.
              Vad gör våra svenska myndigheter? Vad gör facket? Vad gör Josefin
              Brink själv, mer än står i denna kammare? När Josefin Brink dessutom
              säger att den borgerliga regeringens politik är inhuman samtidigt
              som man samarbetar med Sverigedemokraterna tycker jag att var
              en poäng andra borde ha applåderat i denna kammare.
            </seg>
            <seg n="b0afa605">
              Nej, det luktar protektionism lång väg. Man värnar de fackliga
              i Sverige mer än man värnar arbetare. Självklart ska vi ha riktiga
              regler för alla, och det har vi. Självklart ska det vara en avvägning
              så att våra lagar är anpassade till vad som gäller i EU. Något
              annat gäller inte, varken för Vänsterpartiet eller i denna kammare.
            </seg>
            <seg n="34b2dbcb">
              Det är klart att det går att raljera om engelska trafikregler.
              Det är många lagar varje land har som inte har med EU att göra,
              men när det kommer till arbetsrätten och fri rörlighet har vi
              kommit överens om vissa gemensamma regler vi ska följa, och kontrollen
              av efterlevnaden ska finnas. Jag tycker i så fall att Josefin
              Brink borde kritisera den och inte försöka ändra hela regelverket.
            </seg>
            <seg n="57d60d4c">
              Det är också så att det finns regler kring den hårda kärna som
              talar om grundreglerna för utländsk arbetskraft i Sverige, och
              det är bra.
            </seg>
          </u>
          <note type="speaker" n="0692f5c5">
            Anf. 160 JOSEFIN BRINK (V) replik:
          </note>
          <u who="josefin_brink_cd11aa" xml:id="i-a9d39189fb7013d7-0" n="caff0126" next="i-5e05352e44e46887-0">
            <seg n="cf1cb9f2">
              Fru talman! Jag kan konstatera att regeringen ibland är väldigt
              snabb att vilja följa EU-rätten, och i andra fall är man beredd
              att ta strid till exempel när det gäller möjligheten att ha väldigt
              generösa rättigheter för arbetsgivare att stapla otrygga visstidsanställningar
              på varandra. Där har EU-kommissionen varit på regeringen och kritiserat
              den för att skyddet är för svagt. Där valde man att ta strid och
              gå emot EU-kommissionen.
            </seg>
            <seg n="891c8f7c">
              När det handlar om en inskränkning i löntagarnas rättigheter
              och möjligheten att kräva en likabehandling har dock regeringen
              i samband med lex Laval inte bara nöjt sig med att följa vad domen
              i EG-domstolen kom fram till utan faktiskt även gått längre. Det
              är detta utrymme vi vill täppa till i dag.
            </seg>
            <seg n="d474fb45">
              Vi har skrivit i vårt förslag att det är självklart att en ny
              variant av lex Laval måste uppfylla EG-rättens krav men att det
              finns ett utrymme, som juristerna hos både LO, TCO och andra arbetsrättsliga
              jurister menar finns där, som kan ge ett starkare skydd för de
              utländska arbetare som kommer hit till Sverige och arbetar.
            </seg>
            <seg n="14adec01">
              Man kan fråga sig vad Katarina Brännström menar med solidaritet.
              På vilket sätt gynnar det lettiska byggnadsarbetare att de tvingas
              arbeta för 30 kronor i timmen när de har rätt att få en lön på
              kanske 130 eller mer? På vilket sätt är det mer solidariskt och
              sjyst att vi låter människor, bara för att de är födda och bosatta
              i ett annat land, arbeta på villkor som är så usla att jag är
              övertygad om att varken jag, Katarina Brännström eller någon annan
              människa som är svensk medborgare skulle gå med på dem?
            </seg>
            <seg n="4aca7196">
              Det är Katarina Brännström och hennes regering som vill diskriminera
              människor som inte är svenskar genom att upprätthålla olika villkor
              för svenska och utländska arbetare.
            </seg>
          </u>
          <note n="2e5ca61f">
            Ajournering
          </note>
          <note n="f62d3877">
            Kammaren beslutade kl. 15.55 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="josefin_brink_cd11aa" xml:id="i-5e05352e44e46887-0" n="caff0126" prev="i-a9d39189fb7013d7-0">
            <seg n="c69581ab">
              Återupptagna förhandlingar
            </seg>
            <seg n="dfa033c6">
              Statsråds roll i marknadsföring av havsövervakningssystem till
              Libyen (avsnitt 4.3)
            </seg>
            <seg n="4f15e2f7">
              Fråga om försök att påverka programinnehållet i Sveriges Television
              (avsnitt 4.5)
            </seg>
          </u>
          <note n="d6baa13f">
            Förhandlingarna återupptogs kl. 16.00.
          </note>
          <note n="656a35a6">
            14 § Beslut om ärenden som slutdebatterats den 9 juni
          </note>
          <note n="28e47fe0">
            Punkt 1
          </note>
          <note n="b5b6204b">
            Punkt 5
          </note>
          <note n="50a83d47">
            Punkt 7
          </note>
          <note n="ca7822af">
            Punkt 11
          </note>
          <note n="dc021521">
            Övriga punkter
          </note>
          <note n="74e144e5">
            Punkt 4
          </note>
          <note n="cb84df58">
            Punkt 10
          </note>
          <note n="bc436f2f">
            Punkt 23
          </note>
          <note n="343f3b42">
            Punkt 27
          </note>
          <note n="eae5a81f">
            Punkt 28
          </note>
          <note n="b239b247">
            Punkt 29
          </note>
          <note n="bcc353e9">
            Punkt 30
          </note>
          <note n="343e87fc">
            Punkt 32
          </note>
          <note n="ae0e11fb">
            Punkt 33
          </note>
          <note n="e7783a98">
            Punkt 35
          </note>
          <note n="dc021521">
            Övriga punkter
          </note>
          <note n="28e47fe0">
            Punkt 1
          </note>
          <note n="feafbb49">
            Punkt 2
          </note>
          <note n="95743b85">
            15 § Beslut om ärenden som slutdebatterats den 13 juni
          </note>
          <note n="09b85245">
            Övriga i betänkandet upptagna frågor
          </note>
          <note n="28e47fe0">
            Punkt 1
          </note>
          <note n="dc021521">
            Övriga punkter
          </note>
          <note n="2d9dafb8">
            16 § Beslut om ärenden som slutdebatterats vid dagens sammanträde
          </note>
          <note n="4c170489">
            17 § (forts. från 13 §) Arbetsrätt (forts. AU10)
          </note>
          <note type="speaker" n="7949db0e">
            Anf. 161 LARS-AXEL NORDELL (KD):
          </note>
          <u who="lars-axel_nordell_e0f8b2" xml:id="i-7976aa7cab95d298-0" n="046f1661">
            <seg n="7f92c87d">
              Fru talman! När vår son hemma i Örebro skulle handla varor i
              en butik som drivs av invandrare upptäckte han när han skulle
              betala att han glömt plånboken hemma. Han bad då om att få lämna
              sin kasse med varor för att kila hem och hämta plånboken. Nej,
              sade butiksägaren, som inte kände vår son: Ta med kassen och kom
              tillbaka och betala i morgon i stället. Trots ytterligare försök
              från vår son att lämna kassen med varor slutade det med att han
              gick hem med matvarorna för att betala senare.
            </seg>
            <seg n="3956e2f5">
              Fru talman! Sverige är beroende av andra länder, och Europasamarbetet
              måste i grund och botten bygga på tillit och öppenhet, inte slutenhet
              och misstänkliggöranden. Redan då Sverige blev medlem i EU för
              drygt 16 år sedan fanns det en oro för att samarbetet skulle leda
              till lönedumpning i vårt land. För sju år sedan minns vi hur Göran
              Persson oroade sig för det han kallade social turism. Han uttalade
              sin oro för att människor från de nya medlemsländerna Polen, Estland,
              Lettland, Litauen, Ungern, Slovenien, Slovakien, Tjeckien, Cypern
              och Malta tydligen skulle vallfärda till Sverige för att på så
              sätt utnyttja våra trygghetssystem.
            </seg>
            <seg n="b0982422">
              Med facit i hand kan vi i dag konstatera att Sverige inte drabbats
              av vare sig social turism eller lönedumpningar.
            </seg>
            <seg n="ffe8345c">
              När Sverige i fjol, efter en noggrann utredning, kunde fatta
              beslut om lex Laval skedde det utifrån en modell som gjorde det
              möjligt att behålla den svenska avtalsmodellen och samtidigt göra
              den förenlig med EG-rätten. Lagen slår vakt om den svenska avtalsmodellen
              och förenar dessa regler med krav som EG-rätten ställer. Svenska
              anställnings- och arbetsvillkor ska därmed tillämpas på arbetstagare
              även från andra länder. De som utstationeras hit ska ha avtalsvillkor
              som andra i likvärdiga yrken har här i Sverige och motsvara villkoren
              i ett centralt kollektivavtal. Genom lex Laval och utstationeringsdirektivet
              klarar vi som nation den fria rörligheten samtidigt som vi kan
              undvika lönedumpning. Dagens krav från Socialdemokraterna, Miljöpartiet,
              Sverigedemokraterna och Vänstern innebär att den fria rörligheten
              nu åter ifrågasätts.
            </seg>
            <seg n="45fb92ce">
              Fru talman! Den svenska modellen med starka fackföreningar och
              arbetsgivarorganisationer har sedan länge varit en hörnsten i
              Sveriges välfärdsbygge. Modellen är också ett gott exempel på
              hur det civila samhället kan ta ansvar för att lösa viktiga uppgifter
              och göra det på ett bättre sätt än vad som hade varit fallet med
              statlig inblandning. Arbetsmarknadens parter har genom förhandlingar
              slutit avtal som har gett de anställda bra anställningsvillkor
              och reallöneökningar samtidigt som freden på arbetsmarknaden har
              bevarats. Internationella jämförelser visar också att Sverige
              hör till de länder som har minst antal konfliktdagar på arbetsmarknaden.
            </seg>
            <seg n="d5ebae36">
              Rätten att organisera sig är grundläggande för den kristdemokratiska
              ideologin. Vi anser att det är viktigt att man kan påverka sin
              vardag och sin arbetsplats för att förändra till det bättre.
            </seg>
            <seg n="bc9407e4">
              Små naturliga gemenskaper och det civila samhället är viktiga
              delar av den kristdemokratiska samhällssynen. Familjen utgör den
              mest grundläggande gemenskapen i samhället och spelar en viktig
              roll för att tillgodose familjemedlemmarnas olika behov.
            </seg>
            <seg n="b9c0f8f3">
              På ett liknande sätt har fackliga organisationer en värdefull
              uppgift på arbetsplatsen för att tillgodose och verka för att
              förbättra arbetstagarnas situation och villkor. Det är något grundläggande
              värdefullt att människor kan göra aktiva val för att bli del av
              en större gemenskap. Och det är naturligt att organisera sig i
              sin närmiljö vare sig det är i skola, arbetsliv eller på fritiden.
            </seg>
            <seg n="a5bed7d4">
              Tillsammans i fackföreningar blir arbetstagarna starkare, precis
              som en familj är starkare än dess enskilda medlemmar. Ensam är
              som bekant inte stark.
            </seg>
            <seg n="77a4ca96">
              Att kristdemokratin har en positiv inställning till starka och
              oberoende fackföreningar är ett historiskt faktum. Kristdemokratins
              framväxt i Europa är också oskiljaktigt sammanbunden med de kristet
              sociala fackföreningar som tidigt började växa fram på kontinenten.
            </seg>
            <seg n="3a13a596">
              Även den svenska modellen kan här sägas ha ett idéhistoriskt
              stöd i kristdemokratin, eftersom beslut utifrån subsidiaritetsprincipen
              bör fattas så nära dem det berör som möjligt, och fackföreningen
              och arbetsgivarorganisationen står ju närmare de berörda än staten.
            </seg>
            <seg n="1f982435">
              Alliansregeringen står bakom den svenska modellen, vilket innebär
              att vi anser att arbetsmarknadens parter vanligtvis löser de här
              frågorna på ett bra sätt genom att kollektivavtal verkar tillsammans
              med lagstiftningen. Det fungerar bra, och grunden för arbetsrätten
              bör därför också bestå.
            </seg>
            <seg n="21894630">
              Vi kristdemokrater anser att det är viktigt att sträva efter
              en god anställningstrygghet för alla anställda. Att ha ett jobb
              innebär mycket för den enskilde, och det ger människor egenmakt
              och en känsla av att känna sig behövd och efterfrågad. Det ger
              en inkomst men också livskvalitet på många olika sätt.
            </seg>
            <seg n="c739f77c">
              Fru talman! När riksdagen efter denna arbetsmarknadspolitiska
              debatt om arbetsrätt ska gå till beslut har ledamöterna att ta
              ställning till ett krav där de rödgröna bildar majoritet med Sverigedemokraterna
              genom att i ett tillkännagivande till regeringen kräva att lex
              Laval, som bara funnits drygt ett år, ska utredas. I de motioner
              som tillkännagivandet bygger på krävs till och med att lex Laval
              ska skrotas, vilket på allvar skulle hota den fria rörligheten
              i Europa och försvaga utstationerad arbetskrafts rättigheter i
              Sverige.
            </seg>
            <seg n="da5336cf">
              EG-domstolen slog 2005 fast att de svenska bygg- och elfackens
              stridsåtgärder mot det lettiska företaget Laval vid en byggarbetsplats
              i Vaxholm var för långtgående och stred mot EG-rättens principer
              om fri rörlighet av arbetskraft. Bland annat slogs fast att utländska
              företag måste kunna se vilka lägstalöner som finns i gällande
              kollektivavtal. I domen kan man utläsa att Byggnads hade gått
              för långt; de hade inte rätt att vidta stridsåtgärder under rådande
              omständigheter. Sverige hade, visade det sig också, en lagstiftning
              som måste justeras för att stämma överens med det regelverk som
              vi beslutat att ha i EU.
            </seg>
            <seg n="0d5661e9">
              I Sverige har facken en långtgående möjlighet att ta till stridsåtgärder
              eftersom vi till skillnad från vissa andra länder inte har ett
              medlingsinstitut med makt att fastställa kollektivavtal. Om fack
              och arbetsgivare inte kommer överens kan stridsåtgärder användas,
              men det är en frihet under ansvar som facket måste förvalta på
              ett klokt sätt.
            </seg>
            <seg n="5f14075f">
              Att företag går omkull på grund av en stridsåtgärd tjänar egentligen
              ingen på. Därför krävs det ett stort ansvarstagande av alla parter
              när det gäller de här frågorna.
            </seg>
            <seg n="5ddf1e3b">
              Den svenska modellen vilar på ett ansvarsfullt agerande från
              båda parter för att det ska fungera, så låt oss arbeta för mer
              konsensus och mindre konflikter på den svenska arbetsmarknaden.
            </seg>
            <seg n="9323033b">
              I den alltmer globaliserade värld vi lever i där företag och
              arbetstillfällen rör sig över gränserna måste vi tillvarata arbetstagarnas
              behov av goda arbetsvillkor och, naturligtvis, skydd mot social
              dumpning samtidigt som vi värnar en flexibel arbetsmarknad. Men
              först och främst måste vi ha en öppen arbetsmarknad och ett EU
              där varor och tjänster kan röra sig fritt!
            </seg>
            <seg n="e7f75dcd">
              Den fria rörligheten är av avgörande betydelse, samtidigt som
              vi måste balansera den med de fackliga stridsåtgärder som utgör
              en grundläggande rättighet för EU:s medborgare. Sveriges och även
              EU:s mening är att fri rörlighet kan och ska kombineras med trygga
              arbetsvillkor.
            </seg>
            <seg n="ca3d5ef4">
              Jag menar att vi i Alliansen och oppositionen till syvende och
              sist arbetar mot samma mål: att se till att arbetstagare har sjysta
              arbetsvillkor samtidigt som vi arbetar för fler och lönsamma företag.
              Sedan må medlen möjligtvis skilja sig åt oss emellan.
            </seg>
            <seg n="82e66774">
              I partiledardebatten i dag på förmiddagen underströk Håkan Juholt
              kravet att det ska finnas en behörig representant också för utländska
              företag med verksamhet i Sverige. Den frågan har varit uppe i
              Kristdemokraternas fackligt sociala råd, och vi kommer också att
              behandla frågan vid rikstinget om två veckor. Som jag tidigare
              sade väntar vi också på åtgärder från regeringen i frågan.
            </seg>
            <seg n="f45a7464">
              Fru talman! Hur förhåller det sig då med risken för att lönekonkurrens
              leder till social dumpning? Ja, risken finns förstås, och det
              är just därför som EU har antagit det så kallade utstationeringsdirektivet
              som innebär en viss inskränkning i den fria rörligheten.
            </seg>
            <seg n="55eb85b0">
              I och med direktivet har EU fastslagit att vi inte får lönedumpa.
              Vi måste ha det som sägs vara den hårda kärnan. Det betyder att
              alla EU-medborgare ska ha vissa självklara rättigheter när man
              åker mellan olika länder för att arbeta. Det gäller löner, semester,
              arbetsmiljövillkor med mera som andra arbetare med liknande arbeten
              har i det land man kommer till.
            </seg>
            <seg n="b265566b">
              Fackliga stridsåtgärder mot utländska arbetsgivare får även vidtas
              för att få till stånd ett kollektivavtal. Att påstå något annat
              är vilseledande. Men när det gäller stridsåtgärder får man inte,
              för att inte strida mot EU-rätten, vidta stridsåtgärderna mot
              en utländsk arbetsgivare annat än under vissa förutsättningar.
            </seg>
            <seg n="a2dd7f7c">
              Reglerna i direktivet har förts in i det svenska regelverket
              genom utstationeringslagen. Direktivet anger en lägsta nivå, ett
              golv, för anställningsvillkoren.
            </seg>
            <seg n="53f1bebd">
              Visserligen gick regeringen längre i ett avseende än vad EG-rätten
              krävde. I lex Laval står nämligen att systemet för fastställande
              av arbets- och anställningsvillkor i utstationeringssituationer
              ska vara oberoende av om företaget är etablerat inom eller utanför
              det europeiska ekonomiska samarbetsområdet, EES. Vi i Alliansen
              tycker att det inte finns några skäl att ha det på något annat
              sätt.
            </seg>
            <seg n="b11ad589">
              Jag noterar att krav på att Sverige ska agera på EU-nivån har
              framförts av oppositionen under en tid. Arbetsmarknadsutskottet
              uttalade sig också i den frågan i sitt yttrande till utrikesutskottet
              om kommissionens arbetsprogram 2011.
            </seg>
            <seg n="28f2636f">
              Fru talman! De rödgröna har också i arbetsmarknadsutskottet valt
              att bilda majoritet med Sverigedemokraterna i fråga om ratificering
              av ILO-konventionen 94. Där vet vi att rättsläget är oklart kring
              huruvida ILO-konventionen 94 är förenlig med EU-rätten. Frågan
              gäller i vilken utsträckning som upphandlande myndigheter kan
              ställa krav på anställnings- och arbetsvillkor motsvarande inhemsk
              lag eller kollektivavtal.
            </seg>
            <seg n="bc6482d8">
              Dessutom vet vi att det finns en upphandlingsutredning på gång
              som jobbar med Anders Wijkman som utredare. Utifrån dessa förutsättningar
              tycker vi att vi inte ska fatta beslut om det här i Sverige utan
              avvakta de utredningar som pågår både på EU-nivå och i Sverige.
            </seg>
            <seg n="6f63ca23">
              Jag vill med detta, fru talman, yrka bifall till förslaget i
              utskottets betänkande förutom när det gäller reservationen under
              punkt 2 om kravet på utredning om lex Laval. Jag ställer mig också
              bakom det särskilda yttrandet under punkt 4 om utstationeringsdirektivet
              på EU-nivå.
            </seg>
          </u>
          <note n="dc3dbfd9">
            I detta anförande instämde Annika Eclund och Roland Utbult (båda
            KD).
          </note>
          <note type="speaker" n="1b333613">
            Anf. 162 SVEN-OLOF SÄLLSTRÖM (SD):
          </note>
          <u who="sven-olof_sallstrom_2f04ec" xml:id="i-c6940c740fff2e05-0" n="5624df5a">
            <seg n="7e5b0660">
              Fru talman! Jag vill börja med att ställa mig bakom utskottsbetänkandets
              förslag i sin helhet. Sverigedemokraterna är det enda parti som
              står bakom förslaget i sin helhet.
            </seg>
            <seg n="6e4d034d">
              Jag vill härmed göra klart att Sverigedemokraterna i förväg inte
              har talat med de rödgröna på något sätt när det gäller utskottets
              förslag i punkterna 2, 4 och 6. Vi har heller inte haft några
              samtal med Alliansen om de övriga 14 punkterna, där vi stöttar
              Alliansen i utskottets betänkande.
            </seg>
            <seg n="2c243ca4">
              Därmed kan ni alla lugnt sitta kvar i var sitt hörn av sandlådan
              med både hink och spade i behåll utan att riskera bassning av
              medierna för att ni har lekt med Jimmie och Sverigedemokraterna.
              Jag kan härmed intyga för medierna att varken Alliansen eller
              de rödgröna har lånat ut vare sig hink eller spade till Sverigedemokraterna.
            </seg>
            <seg n="9ceae8af">
              Därmed har den för både Alliansen och de rödgröna viktigaste
              ambitionen att inte leka med fel lekkamrat uppnåtts. Medierna
              behåller sin makt över fega och räddhågsna politiker. Allt är
              i sin ordning, precis som vanligt.
            </seg>
            <seg n="96790b77">
              Nu till sakfrågorna. Tvärtemot vad som har sagts i den här kammaren
              vill Sverigedemokraterna att Sverige ska vara en del av EU:s inre
              marknad. Vi har absolut inget emot att svenskar åker ut och jobbar
              i andra länder eller för den delen att EU-medborgare kommer till
              Sverige och jobbar. Jag upprepar det en gång till, för den lögnen
              har inte bara framförts här i kammaren i dag utan vid upprepade
              tillfällen. En lögn blir inte sanning bara för att man upprepar
              den ofta.
            </seg>
            <seg n="d00cb8ca">
              Sverigedemokraterna har absolut inget emot att svenskar åker
              ut och jobbar i andra länder eller att andra EU-medborgare kommer
              till Sverige och jobbar. Däremot vill vi att svenska lagar, avtal
              och kollektivavtal ska gälla i Sverige såväl för svenska som för
              utländska arbetstagare.
            </seg>
            <seg n="59f80b24">
              Alliansens företrädare vill ge illusionen av att så redan är
              fallet, men det stämmer inte med verkligheten. Genom att under
              punkt 2, 4 och 6 ställa oss på samma sida som de rödgröna ger
              vi förutsättningarna för att det som Alliansen redan påstår är
              verklighet framgent ska fungera i verkligheten.
            </seg>
          </u>
          <note type="speaker" n="39849482">
            Anf. 163 PATRIK BJÖRCK (S):
          </note>
          <u who="patrik_bjorck_b56219" xml:id="i-10b3f4a0f3d98cb1-0" n="473e7700">
            <seg n="bb2b22df">
              Fru talman! Jag vill först lite bemöta den raljerande tonen från
              Sven-Olof Sällström. Jag tycker att det förtjänar att påpekas
              att Sverigedemokraterna inte är ett parti som andra. Det är ett
              parti med rötter i nazismen, och det finns orsaker till att de
              övriga partierna i den här kammaren inte gör uppgörelser med ett
              sådant parti, bara så att det står helt klart.
            </seg>
            <seg n="b5a0e11d">
              Sedan, fru talman, till anförandet. Det är tre punkter i det
              här betänkandet som jag i första hand har fått ansvar för att
              uttala mig om. Det är de tidsbegränsade anställningarna, tvåpersonersundantaget
              i LAS och företrädesrätt till återanställning och inhyrning av
              arbetskraft.
            </seg>
            <seg n="17017b78">
              Jag hade också tänkt göra en liten sammanfattning av konsekvenserna
              av de här förslagen och det arbetsrättsliga betänkande som vi
              har att diskutera i dag. Men först ska jag unna mig att ta upp
              ett par highlights från den tidigare debatten och bara kommentera
              dem lite hastigt.
            </seg>
            <seg n="a95c8237">
              Katarina Brännström från Moderaterna sade i ett tidigare replikskifte
              med Johan Andersson: Det spelar väl ingen roll vilka avtal det
              är som gäller i Sverige.
            </seg>
            <seg n="56b6e91b">
              Argumenterar man på den nivån blir det så klart en väldigt märklig
              debatt. Då visar man inte bara i någon mening sin okunskap om
              vad debatten handlar om utan också en nonchalans eftersom man
              inte sätter sig in i konsekvenserna och detaljerna i fråga om
              de betänkanden som man är satt att diskutera.
            </seg>
            <seg n="c24994a8">
              Likadant är det med Centerpartiets Annika Qarlsson. Hon säger
              att det egentligen inte spelar någon roll vilka löner folk har
              som arbetar i det här landet. Man kan visst jobba för lettiska
              löner, som ett exempel, på svenska arbetsplatser. Det är en mycket
              märklig inställning. Med den går man faktiskt längre än den moderatledda
              regeringen gör i sin politik. Men på något sätt säger man väl
              det som hjärtat är fullt av, men partistrategerna kanske i normala
              fall försöker få företrädarna att inte säga det.
            </seg>
            <seg n="3ef04190">
              Detta är ändå intressanta delar i en sådan här debatt. Och det
              här är vad som gör att det alltid är intressantare att följa en
              debatt än att till exempel bara läsa någon artikel. I en artikel
              har man kanske fått möjlighet att tänka efter innan man säger
              någonting. När det slipper ut sådana här grodor i debatten avslöjar
              man lite sina verkliga avsikter, och det tror jag är bra för demokratin.
            </seg>
            <seg n="e23d0572">
              Då ska jag gå till de tre punkter som jag i första hand ska belysa
              i det här betänkandet. Det gäller de tidsbegränsade anställningarna.
              I dag har vi en situation där man i princip kan stapla de här
              anställningarna på varandra precis hur mycket som helst. Det har
              skapat en situation där otryggheten på arbetsmarknaden ökar dramatiskt
              och där den anställdes situation blir väldigt svår.
            </seg>
            <seg n="b79efb0a">
              Arbetslöshet är allvarligt. Men, fru talman, lösningen kan aldrig
              vara att öppna för otrygga anställningsförhållanden och använda
              det som någon sorts medel för att lösa ett annat samhällsproblem.
              Man skapar bara nya.
            </seg>
            <seg n="3e3aa3b3">
              Vi socialdemokrater vill i stället göra det lättare att få fast
              anställning. Vi vill lagstifta så att inte olika visstidsanställningar
              kan staplas på varandra under lång tid. De som drabbas av det
              här är framför allt ungdomar, kvinnor och utlandsfödda. De är
              överrepresenterade bland dem som har visstidsanställningar. Många
              av dem hamnar i en situation då visstidsanställningarna år efter
              år bara staplas på varandra, och det ges inga möjligheter till
              tillsvidareanställning.
            </seg>
            <seg n="3b06e09b">
              Tidsbegränsad anställning innebär också ett sämre försäkringsskydd
              vid sjukdom, utöver alla de försämringar som den här regeringen
              står för i övrigt när det gäller att låta de sjuka och arbetslösa
              betala för den orättfärdiga politik som den moderatledda regeringen
              står för.
            </seg>
            <seg n="13242314">
              Vi är starkt kritiska till de förändringar i reglerna för visstidsanställningar
              som regeringen har genomfört. Vi menar att det öppnar för missbruk
              av tidsbegränsade anställningar.
            </seg>
            <seg n="79537783">
              Fru talman! Det är viktigt att peka på det gjorde även Josefin
              Brink i sitt inlägg tidigare i dag att detta är en uppfattning
              som faktiskt delas av EU och EU-kommissionen, som uttalar stark
              kritik mot regeringen för sitt sätt att hantera det här med visstidsanställningar.
            </seg>
            <seg n="fd4327bd">
              Tvåpersonersundantaget i LAS finns också med i det här betänkandet.
              Det har givit en möjlighet för arbetsgivare att godtyckligt göra
              sig av med anställda utan sakliga skäl. Genom den här ändringen
              av lagen om anställningsskyddet har det blivit möjligt för en
              arbetsgivare med högst tio anställda att ensidigt undanta två
              anställda från turordningen. Två anställda i ett företag med tio
              är en oerhört stort andel av de anställda. Det innebär att otryggheten
              i de här företagen, om den här möjligheten används, blir näst
              intill total. Man kan bara tänka sig hur det är om det är färre
              än tio anställda. Då har man egentligen helt och hållet tagit
              bort anställningsskyddet från de företagen.
            </seg>
            <seg n="6b717d0c">
              Arbetsgivarens beslut kan i normalfallet inte heller prövas rättsligt.
              Att den anställde fråntas den här rättigheten till en rättslig
              prövning av arbetsgivarens ensidiga beslut innebär ytterligare
              en förstärkning av arbetsgivarens ställning på bekostnad av den
              anställdes rättstrygghet. Det finns ett stort utrymme för arbetsgivarens
              godtycke, och de anställda upplever sig rättslösa.
            </seg>
            <seg n="f8690638">
              Det finns en rapport från Institutet för arbetsmarknadspolitisk
              utvärdering som visar att den här undantagsregeln inte har lett
              till fler nyanställningar i små företag, om man nu hade trott
              det. Den här regeln, som bara skapar rättsotrygghet och otrygghet,
              har då inte heller lett till det som var orsaken till att man
              skulle införa den.
            </seg>
            <seg n="349cef8d">
              Däremot har det drabbat många, bland annat kvinnor, småbarnsföräldrar
              och gravida kvinnor som har blivit av med arbetet med anledning
              av den här möjligheten att på ett godtyckligt sätt säga upp folk.
            </seg>
            <seg n="429d5c84">
              En orsak till att den här regeln än så länge inte har fått så
              stort genomslag som den skulle ha kunnat få är att det har varit
              relativt enkelt för arbetsgivare att göra lokala överenskommelser
              med facket om avtalsturlistor. Men bara att möjligheten finns
              är i sig ett problem på arbetsmarknaden. Det skapar tystnad, det
              skapar försiktighet och det skapar svårigheter för de fackliga
              organisationerna att få folk att engagera sig fackligt, eftersom
              man vet att ens anställningsskydd inte är garanterat på ett litet
              företag.
            </seg>
            <seg n="d16b70a0">
              Det här är saker som helt och hållet förändrar balansen på den
              svenska arbetsmarknaden, och rätten att göra undantag i turordningen
              i företag med högst tio anställda måste avskaffas av dessa skäl.
            </seg>
            <seg n="99048d6f">
              Den tredje punkten är företrädesrätt, återanställning och inhyrning
              av arbetskraft. Ska det finnas ett anställningsskydd är företrädesrätten
              en bärande del i det anställningsskyddet. Pillar man på återanställningsrätten
              skulle man egentligen lika gärna kunna ta bort lagen om anställningsskydd.
              Det som är viktigt att komma ihåg i detta är att arbetsgivaren
              har makten att definiera arbetsbristen. Finns det då inte en återanställningsrätt
              kan man alltså följa lagen om anställningsskydd fullt ut inga
              bekymmer. Man bestämmer att det är arbetsbrist, man säger upp
              enligt lagen såsom den föreskriver, men sedan återanställer man
              någon annan. Då har man rundat anställningsskyddet.
            </seg>
            <seg n="faffbcbf">
              Vad som förekommer nu är att det finns en möjlighet för oseriösa
              arbetsgivare att använda bemanningsföretag för att gå runt reglerna
              om företrädesrätt och återanställning. Detta leder till ökat godtycke
              och ökad otrygghet i arbetslivet, och precis som de andra punkterna
              är det i det här fallet en ändring av maktbalansen till den anställdes
              nackdel och till arbetsgivarnas fördel.
            </seg>
            <seg n="7bf99d19">
              Vi socialdemokrater anser att företrädesrätten till återanställning
              inte får sättas ur spel när arbetsgivare hyr in personal från
              bemanningsföretag, och vi vill att lagstiftningen ska ändras för
              att öka de anställdas och deras fackliga organisationers inflytande
              när bemanningsföretag anlitas.
            </seg>
            <seg n="45d6d960">
              Sedan har vi konsekvenserna och en sammanfattning av de här olika
              punkterna. Konsekvensen av den moderatledda regeringens arbetsmarknadspolitik
              är att det är orättvist, otryggt, ojämställt och ojämlikt. Så
              kan man sammanfatta konsekvenserna av alla de här punkterna sammantaget.
              Och detta är bara några delar av den moderata arbetsmarknadspolitiken
              som vi har tagit upp när man har försökt att sätta anställningsskyddet
              ur spel.
            </seg>
            <seg n="278faa97">
              Kombinerar vi det med det som har varit en av huvuddebatterna
              här, lex Laval, alltså hur man utsätter svenska företag för en
              osjyst konkurrens, hur man utsätter svenska löntagare för ett
              lönedumpningsrace, ett race mot botten, med en försämrad arbetslöshetsförsäkring
              och tar alla de här olika delarna av den moderata arbetsmarknadspolitiken
              sammantaget inser man att svensk arbetsmarknad befinner sig i
              ett kritiskt skede.
            </seg>
            <seg n="80a0d631">
              Efter fem år med moderat arbetsmarknadspolitik är någonting som
              vi för bara några år sedan skulle ha ansett som fullständigt orimligt
              i dag faktiskt en verklighet på svensk arbetsmarknad. Vi hittar
              folk som jobbar för nästan ingenting, bara några enstaka kronor
              i timmen. De kanske har 30 kronor i timmen. De kanske jobbar väldigt
              långa arbetsdagar. De har inget skydd. De har inga möjligheter
              att vända sig till någon för att få hjälp. De har ingen möjlighet
              att få sina rättigheter tillgodosedda. Maktbalansen på den svenska
              arbetsmarknaden har förflyttats på ett sätt som bara kommer att
              leda utför, vidare i ett eländesrace.
            </seg>
            <seg n="9c178bca">
              Det här kommer sakta men säkert naturligtvis att kräva sin tribut,
              både bland seriösa svenska företag och bland svenska löntagare,
              och kommer att sluta med förskräckelse om vi inte ser till att
              hantera det.
            </seg>
            <seg n="6609c9df">
              Det är oerhört viktigt att hålla i minnet att detta inte i första
              hand är ett EU-problem eller ett problem som kommer från Bryssel
              eller att det är någon annan som har skapat dessa olyckor. Det
              här är ett svenskt, inhemskt problem ett problem som kommer av
              att den moderatledda regeringen och dess arbetsmarknadspolitik
              på ett oerhört konsekvent sätt vill skapa en låglönearbetsmarknad.
              På ett oerhört konsekvent sätt vill man sätta de anställda och
              deras organisationer åt sidan för att förändra maktbalansen på
              den svenska arbetsmarknaden för att därigenom driva igenom sin
              vision av samhället, där man har satt rättvisan ur spel, jämlikheten
              ur spel och jämställdheten ur spel. Man får inte glömma att det
              är de här konsekvenserna vi sammantaget hittar.
            </seg>
          </u>
          <note n="2015707c">
            Herr talman! Med anledning av detta vill jag yrka bifall till
            punkterna 2, 4 och 6 i förslaget i betänkandet och även till reservation
            8.
          </note>
          <note type="speaker" n="e8460296">
            Anf. 164 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-e81704a9846da723-0" n="5624df5a" next="i-74a824cbf2aef1c7-0">
            <seg n="daade4fa">
              Herr talman! Patrik Björck klagade på att jag hade en något raljerande
              ton. Nu är det slutraljerat. Patrik Björck anklagade mig och mitt
              parti för att ha rötter i nazismen. Jag har några frågor och några
              påståenden till Patrik Björck.
            </seg>
            <seg n="662a9032">
              Rasbiologiska institutet instiftades av bland annat Socialdemokraterna
              och var en förebild för nazismens motsvarighet i Tyskland. Tvångssteriliseringarna
              var också något som Socialdemokraterna stod för och höll på med
              långt in på 70-talet. Hitler var nominerad till Nobels fredspris
              av en socialdemokratisk riksdagsledamot några månader innan andra
              världskriget bröt ut.
            </seg>
            <seg n="85e89ecc">
              Det är några fakta i målet.
            </seg>
            <seg n="cdf4ea25">
              På vilket sätt har Sverigedemokraterna rötter i nazismen, Patrik
              Björck? Det vill jag gärna ha svar på. På vilket sätt är Sverigedemokraterna
              ansvariga för nazismens brott mot mänskligheten?
            </seg>
            <seg n="21e01f13">
              Jag vill också ha ett svar från Patrik Björck om han anser att
              någon riksdagsman från Sverigedemokraterna i dag är nazist.
            </seg>
          </u>
          <note n="1e156901">
            Anf. 165 ANDRE VICE TALMANNEN:
          </note>
          <u who="sven-olof_sallstrom_2f04ec" xml:id="i-74a824cbf2aef1c7-0" n="5624df5a" prev="i-e81704a9846da723-0">
            <seg n="bfe9b674">
              Jag får påminna ledamoten om att ämnet för den pågående debatten
              är arbetsrätt.
            </seg>
          </u>
          <note type="speaker" n="5c35e723">
            Anf. 166 PATRIK BJÖRCK (S) replik:
          </note>
          <u who="patrik_bjorck_b56219" xml:id="i-a45b0a1e7ab096dd-0" n="473e7700" next="i-288742704c122c8f-0">
            <seg n="1ea15e9b">
              Herr talman! Jag kan ändå ägna tre sekunder åt att svara på dessa
              frågor.
            </seg>
            <seg n="1d223f40">
              När det gäller den tredje frågan har jag aldrig hävdat att någon
              av sverigedemokraterna i riksdagen är nazist. Det har jag inga
              synpunkter på. Huruvida ni är ansvariga för någonting som någon
              har gjort för en massa år sedan har jag heller inga synpunkter
              på.
            </seg>
            <seg n="7f197f52">
              På vilket sätt är Sverigedemokraterna ett parti med rötter i
              nazismen? Det är det enda jag har påstått. Det är väldigt lätt;
              partiet är sprunget ur organisationen Bevara Sverige svenskt som
              i sin tur är sprungen ur en organisation som har anknytningar
              till nazismen. Av de första medlemmarna i det här partiet är väldigt
              många nazister, och att säga att partiet har rötter i nazismen
              är därför ett fullständigt okontroversiellt påstående.
            </seg>
            <seg n="741fe41a">
              Med talmannens tillåtelse svarade jag ändå på detta kort.
            </seg>
          </u>
          <note n="e30d7348">
            Anf. 167 ANDRE VICE TALMANNEN:
          </note>
          <u who="patrik_bjorck_b56219" xml:id="i-288742704c122c8f-0" n="473e7700" prev="i-a45b0a1e7ab096dd-0">
            <seg n="fdf7c6ad">
              Jag får påminna även svararen om att den pågående överläggningen
              gäller arbetsrätt.
            </seg>
          </u>
          <note type="speaker" n="cac37a2d">
            Anf. 168 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-e81704a9846da723-1" n="5624df5a" next="i-74a824cbf2aef1c7-1">
            <seg n="b7eea993">
              Herr talman! Det var ett rätt allvarligt övertramp från Patrik
              Björck mot oss som sverigedemokratiska riksdagsmän, och det var
              därför jag tog upp frågan.
            </seg>
            <seg n="33aeddc4">
              Det var intressant. I hur många led anser Patrik Björck att man
              har detta ansvar? Människor lämnar en organisation som de tycker
              är för extrem för en annan organisation som de sedan upptäcker
              också är för extrem för deras åsikter. Därför tar de med sig en
              grupp, går ytterligare ett steg och bildar en ny organisation.
              Har man då rötter i nazismen?
            </seg>
            <seg n="cf4269ea">
              Herregud Socialdemokraterna har haft före detta nationalsocialister
              som så sent som för fem år sedan ställde upp i val för er! Någonstans
              måste väl den här indiciekedjan brytas, Patrik Björck? Inser du
              inte själv att det är orimligt?
            </seg>
          </u>
          <note n="d8a488d8">
            Anf. 169 ANDRE VICE TALMANNEN:
          </note>
          <u who="sven-olof_sallstrom_2f04ec" xml:id="i-74a824cbf2aef1c7-1" n="5624df5a" prev="i-e81704a9846da723-1">
            <seg n="e7b7e8ec">
              Jag får återigen påminna om att ämnet för överläggningen är arbetsmarknadsutskottets
              betänkande 10 om arbetsrätt.
            </seg>
          </u>
          <note type="speaker" n="16da7a9d">
            Anf. 170 PATRIK BJÖRCK (S) replik:
          </note>
          <u who="patrik_bjorck_b56219" xml:id="i-10b3f4a0f3d98cb1-1" n="473e7700">
            <seg n="aac97826">
              Herr talman! Från och med nu ska jag följa talmannens anvisningar.
              När det gäller varför vi inte samarbetar med Sverigedemokraterna
              om arbetsrätten handlar det naturligtvis om att vi där har en
              diametralt annan uppfattning än Sverigedemokraterna. Vi skyller
              till exempel inte de felaktigheter som finns på svensk arbetsmarknad
              och som jag just har använt mitt anförande till att beskriva på
              invandrare eller på invandring. Vi skyller inte på utlandsfödda
              som kommer hit och tar våra jobb.
            </seg>
            <seg n="d1498435">
              Vi har en helt annan uppfattning. Vi säger att lettiska byggnadsarbetare,
              byggnadsarbetare från Ukraina eller från andra delar av världen
              Turkiet eller var som helst är hjärtligt välkomna att bidra till
              det svenska samhället. Men, herr talman, det ska ske på de villkor
              som gäller för svensk arbetsmarknad.
            </seg>
            <seg n="eda88a2d">
              Där är vi så diametralt annorlunda och har en så helt annan syn
              på demokrati och värderingar än den som Sven-Olof Sällström och
              hans parti står för. Det är skälet till att vi aldrig någonsin
              kommer att ha något samarbete med Sverigedemokraterna om frågor
              som rör arbetsrätt.
            </seg>
            <seg n="4772724b">
              Sedan skulle jag, om vi hade debatterat ett annat betänkande,
              kunna säga att det i och för sig rör alla andra frågor också.
              Men nu diskuterar vi arbetsrätt, och då handlar det om skillnaden
              i syn på vad det är som är problemet. Vi anser inte att det är
              utländska människor som är ett problem. Det finns inga som helst
              problem med det. Vi kan ha hur många invandrare som helst i det
              här landet. Vi tackar för det, vi tar emot dem och vi tycker att
              det är positivt att människor kommer hit från alla delar av världen
              och hjälper till att bygga det svenska samhället starkt. Det är
              vi hjärtligt glada för. De ska arbeta på svenska villkor och ha
              svenska kollektivavtal, de ska vara med i fackföreningarna och
              de ska hjälpa oss att bygga detta samhälle tillsammans.
            </seg>
          </u>
          <note type="speaker" n="897dd906">
            Anf. 171 KATARINA BRÄNNSTRÖM (M) replik:
          </note>
          <u who="katarina_brannstrom_26ead4" xml:id="i-4942cb9a66429803-5" n="d73159e9">
            <seg n="82d35175">
              Herr talman! Jag tyckte att det blev en lite otäck ton här i
              kammaren när Patrik Björck gick upp och talade. Jag hade inte
              tänkt begära replik, men det blir lite för många rallarsvingar
              och faktiskt några rena osanningar.
            </seg>
            <seg n="9c1402e3">
              Bland annat påstår Patrik Björck att jag skulle ha sagt att det
              inte spelar någon roll vilka avtal som ska gälla i Sverige. Jag
              ägnade en ganska stor del av mitt anförande åt att tala om vad
              det är som gäller i Sverige och att vi är ganska nöjda med det.
              Även Annika Qarlsson fick sig en släng av sleven av Patrik Björck
              när han säger att vi har sagt att det inte spelar någon roll vilka
              löner vi har i Sverige. Sedan tillägger han att varav hjärtat
              är fullt talar munnen. Jag tycker att det visar på vilken syn
              man har på oss. Det är en ganska otäck syn, tycker jag.
            </seg>
            <seg n="38ec4096">
              Vi är nöjda med det regelverk som råder. Vi tycker att det är
              väl balanserat mot EU-rätten. Vi är nöjda med att vi har lyckats
              balansera att man enligt lag ska följa det som står i den så kallade
              hårda kärnan och att man ska följa svenska kollektivavtal. Det
              finns också möjligheter för fackföreningsrörelsen att vidta åtgärder
              om detta inte görs.
            </seg>
            <seg n="5c829f0e">
              Men när Patrik Björck pratar om en inhemsk politik där vi vill
              skapa en låglönemarknad och att detta och lönedumpning är den
              moderata arbetsmarknadspolitiken blir jag skrämd. Var kommer detta
              ifrån? Han säger att vi skulle sätta rättvisa och jämlikhet ur
              spel. Jag tycker att man får sansa sig lite grann när man står
              i Sveriges riksdags kammare och talar. Hur har vi kunnat tolkas
              på detta sätt?
            </seg>
          </u>
          <note type="speaker" n="e573e352">
            Anf. 172 PATRIK BJÖRCK (S) replik:
          </note>
          <u who="patrik_bjorck_b56219" xml:id="i-10b3f4a0f3d98cb1-2" n="473e7700">
            <seg n="f16130c0">
              Herr talman! Då skulle jag vilja göra en utmaning här. Jag skulle
              vilja utmana Katarina Brännström på snabbprotokollet när det kommer.
              Då kommer det att stå så här i replikskiftet med Johan Andersson:
              Varför duger inte utländska kollektivavtal? Det är ett direkt
              citat av Katarina Brännström. Jag skulle vilja utmana henne. Vi
              kan stå här i morgon när snabbprotokollet kommer och läsa det
              tillsammans. Detta är inget som jag bara plockar ur luften, utan
              det är något som en moderat företrädare för arbetsmarknadsutskottet
              säger i en debatt om ett betänkande som rör arbetsrätt. Hon säger:
              Varför duger inte utländska kollektivavtal?
            </seg>
            <seg n="8370c636">
              Jag använder detta citat som ett exempel på att Katarina Brännström
              för det första har en helt annan uppfattning än jag om hur svensk
              arbetsmarknad ska fungera, för det andra har ganska dålig kunskap
              om vad betänkandet egentligen handlar om.
            </seg>
            <seg n="babe4997">
              Katarina Brännström frågar: Varifrån kommer detta om att vi för
              en låglönepolitik? Ja, det är ju bara att lyssna på finansministern,
              till exempel. Han säger att det är meningen med politiken. Han
              säger det inte alltid, och han säger det inte så högt. Men på
              SKL:s kongress skäller han ut SKL:s ombud för att de inte har
              hållit nere lönerna för de kommunanställda.
            </seg>
            <seg n="70f6366f">
              Ibland och det kan jag i och för sig räkna Katarina Brännström
              till godo är man inte så tydlig med detta. Man har till och med
              fått kritik av sitt eget expertorgan Finanspolitiska rådet för
              att man inte tydligt framhåller vad som är meningen med politiken:
              att skapa en låglönearbetsmarknad. Jag tycker att det finns anledning
              att ta till sig kritiken. Det kanske är därför Anders Borg har
              börjat prata lite mer om det. Men oavsett vad man säger leder
              alla åtgärder i denna riktning.
            </seg>
          </u>
          <note type="speaker" n="5be87fc8">
            Anf. 173 KATARINA BRÄNNSTRÖM (M) replik:
          </note>
          <u who="katarina_brannstrom_26ead4" xml:id="i-4942cb9a66429803-6" n="d73159e9">
            <seg n="151df20c">
              Herr talman! Det är klart att man kan tolka saker hur som helst.
              Det jag försökte säga var att enligt det regelverk vi har får
              man vidta fackliga stridsåtgärder. Man får göra väldigt mycket
              om man inte följer det som gäller enligt svensk lag, och den är
              balanserad mot EU-rätten. Men vi har därmed inte krävt svenska
              kollektivavtal. Därmed kan man ha utländska kollektivavtal som
              är lika goda som de svenska villkoren. Det var det jag ville ha
              sagt och ingenting annat.
            </seg>
            <seg n="0991dad5">
              Jag tycker fortfarande att det blir en otäck ton här. Plötsligt
              råkade finansministern komma med i debatten, och han påstods skälla
              ut SKL:s ombud. Hur ska vi ha det egentligen? Varför kan vi inte
              tala vanlig klartext? Varför ska orden vara så hårda?
            </seg>
            <seg n="ea8fc088">
              Vi vill ha en bra arbetsmarknad. Vi vill att den svenska modellen
              ska gälla. Hur många gånger ska vi behöva upprepa det både här
              och på andra ställen? Det vill finansministern också. Han bestämmer
              inte över några löner. Det gör inte heller vi i denna kammare
              eftersom vi har den svenska modellen med kollektivavtal där man
              avtalar parterna emellan. Det är så vi vill ha det; en gång för
              alla säger jag detta.
            </seg>
            <seg n="9201e607">
              Om det nu är så hemskt i Sverige kan man undra varför Socialdemokraterna
              under sin regeringstid inte har sett till att alla i Sverige har
              samma lön. Varför är det inte lönedumpning när Kommunals arbetare
              har sämre löner än Byggnads? Det är inte lönedumpning i den socialdemokratiska
              sfären och den socialdemokratiska världen. Lönedumpning är det
              tydligen bara när det råkar komma någon som inte är svensk och
              får en annan lön. Men i Sverige har vi också olika löner. Är det
              att sätta rättvisan och jämlikheten ur spel, Patrik Björck?
            </seg>
          </u>
          <note type="speaker" n="f3565b78">
            Anf. 174 PATRIK BJÖRCK (S) replik:
          </note>
          <u who="patrik_bjorck_b56219" xml:id="i-10b3f4a0f3d98cb1-3" n="473e7700">
            <seg n="4517da96">
              Herr talman! Det blir svårt att replikera på detta utan hårda
              ord. Det var hårt av mig att säga att Katarina Brännström inte
              förstod ämnet hon diskuterade i dag. Men nu säger hon att det
              är lönedumpning när Kommunals avtal innehåller andra villkor än
              Byggnads avtal. Vi diskuterar den svenska modellen här i dag.
              Hela den svenska modellen är uppbyggd just på kollektivavtal.
              Ska man kalla det för lönedumpning när man jämför avtal och ser
              att de har olika innehåll?
            </seg>
            <seg n="4f8ae924">
              Katarina Brännström säger att det är samma sak som när en lettisk
              arbetare arbetar på en byggarbetsplats och ska ha byggavtal och
              ändå har 30 kronor i timmen. Hon jämför det med en undersköterskas
              eller en byggnadsarbetares kollektivavtal. Då har Katarina Brännström
              inte förstått någonting. Det är hårda ord. Men det är sanna ord,
              herr talman.
            </seg>
            <seg n="df6d2cb8">
              Bekymret är att oavsett orden och deras hårdhet är det politiken
              som är det verkligt hårda. Det är det som drabbar människor när
              de utsätts för den typ av arbetsmarknadsexperiment som den moderatledda
              regeringen håller på med och har hållit på med i fem år. Det är
              hårt. Att ramla ned och slå ihjäl sig är jättehårt; det kan jag
              garantera Katarina Brännström.
            </seg>
          </u>
          <note type="speaker" n="8820c367">
            Anf. 175 ANDERS KARLSSON (S):
          </note>
          <u who="anders_karlsson_8d9cd7" xml:id="i-5a02065eccfdeaa5-0" n="c8655c3d">
            <seg n="9c567272">
              Herr talman! Det som föranleder mig att delta i denna debatt
              är inte minst mitt stora engagemang för arbetsmarknadspolitik
              och dess följder på arbetsmarknaden men också att jag som representant
              i Sveriges riksdag för ganska precis nio år sedan begärde en särskild
              debatt på arbetsmarknadspolitikens område just om Lavalfrågan.
              Det är nio år sedan. Det som jag befarade i debatten då den 17
              december 2004 håller på att inträda och har inträtt på svensk
              arbetsmarknad.
            </seg>
            <seg n="a2c4ccf9">
              Borgerliga representanter stod och sade till mig att jag överdrev
              och att det inte var någon fara med detta. Självklart ska svenska
              kollektivavtal gälla på svensk arbetsmarknad, sade Anders G Högmark
              i denna kammare. Men vilka kollektivavtal ska gälla? Detta talades
              det om i replikskiftet mellan Patrik Björck och den moderata företrädaren.
              Det gjorde tydligen ingenting om den ena byggnadsarbetaren som
              vi nu talar om mest, och det är där det börjar, har 30 kronor
              i timmen och den andra kanske på ett ackordsjobb i Helsingfors
              kan tjäna 180190 kronor i timmen. Det är precis det som är social
              dumpning. Det är precis det som vi inte ska godkänna. Det är precis
              det som man har varit överens om inom svensk arbetsrätt och lagstiftning
              och som parterna har varit överens om. På svensk arbetsmarknad
              är det parterna som avgör hur det ska vara. Det kom till 1938
              i Saltsjöbadsavtalet. Det kom inte till av någon tillfällighet
              utan av det skälet att staten inte ska lägga sig i lönebildningen.
              Det ska parterna på arbetsmarknaden göra. Staten ska hålla fingrarna
              ifrån det.
            </seg>
            <seg n="4670a0b9">
              I samma debatt kunde man höra Carl B Hamilton säga att vi nog
              får införa något slags minimilagstiftning i fråga om lönerna,
              vilket man har i många anglosaxiska stater. Nej, det ska vi inte
              ha. Eller också kanske man får ha allmängiltiga avtal. Nej, vi
              ska ha kollektivavtal av svensk modell som innebär att det är
              parterna på arbetsmarknaden som avgör vilka löner och arbetsvillkor
              som ska gälla.
            </seg>
            <seg n="c4e3f628">
              Frånsett det har vi lagar, de så kallade Åmanlagarna från 1970-talet,
              för att reglera det som man inte tyckte var avtalslämpligt. Det
              gäller arbetstid och semester. Men många av lagarna är dispositiva
              därför att det ska finnas möjlighet för parterna på arbetsmarknaden
              att reglera och justera dem antingen till det bättre eller till
              och med till det sämre.
            </seg>
            <seg n="700d145d">
              Jag har själv byggnadsarbetarbakgrund. I vårt avtal hade vi i
              fråga om lagen om anställningsskydd reducerat anställningsskyddet
              från sex månader till fyra månader därför att vi såg andra viktiga
              faktorer och därför att byggjobben på den tiden då vi skrev detta
              avtal växlade och man bytte från företag till företag därför att
              jobben hela tiden fanns. Sedermera har uppfattningen ändrats bland
              dessa medlemmar därför att de är lika rädda om sina anställningar
              som alla andra och vill återgå till den sexmånadersregel som finns.
            </seg>
            <seg n="38bf3463">
              Det är det som vi kan kalla godtyckligheten på arbetsmarknaden,
              och som Patrik Björck, Johan Andersson och andra har beskrivit
              här tidigare i dag, som vi ska komma ifrån. Det är därför som
              vi tecknar kollektivavtal, och det är därför som parterna sätter
              sig ned och kommer överens om vad man vill ha och hur det ska
              se ut. Då är det ett givande och ett tagande. Det är därför som
              kollektivavtalen finns. Det är precis så det är. Då sitter man
              vid förhandlingsbordet och gör upp om detta, och det är det som
              ska gälla.
            </seg>
            <seg n="71de7e03">
              Varför ska inte detta kollektivavtal gälla? Om jag får en kamrat
              från Danmark, Estland eller något annat land går vi tillsammans
              och jobbar på arbetsplatsen. Då får han bara 30 spänn, men vi
              får 190. Det är ett exempel. Varför är det så? Det är klart att
              det inte ska vara så.
            </seg>
            <seg n="39297448">
              Därför är denna debatt oerhört viktig. Jag skulle helst vilja
              yrka bifall till hela den motion som jag har skrivit tillsammans
              med några andra, men jag yrkar bifall till reservation 2 och ställer
              mig bakom Johan Anderssons och Patrik Björcks yrkande.
            </seg>
          </u>
          <note n="bb6dc55b">
            Överläggningen var härmed avslutad.
          </note>
          <note n="525ab838">
            18 § Medling och förlikning ökade möjligheter att komma överens
          </note>
          <note n="c0d42313">
            Föredrogs
          </note>
          <note type="speaker" n="9d1bf7eb">
            Anf. 176 MARGARETA SANDSTEDT (SD):
          </note>
          <u who="unknown" xml:id="i-a7a331881bb9aac6-32" n="865f09f1">
            <seg n="e8b1b0e4">
              Herr talman! Jag välkomnar regeringens proposition. Jag tycker
              att den är väl avvägd. I den föreslås ökade möjligheter till förlikning
              och medling på flera områden än vad vi har i dag. Om det är något
              som vi kan vara överens om så är det att om man kan komma överens
              på frivillig väg är mycket vunnet både samhällsekonomiskt och
              på individnivå.
            </seg>
            <seg n="cd0b3e37">
              Däremot saknar jag i propositionen, vilket jag föreslog i min
              följdmotion, att medling och förlikning även ska erbjudas tvistande
              parter i vårdnadsstrider och umgängesstrider. Även där skulle
              individ och samhälle kunna göra betydande vinster. Speciellt skulle
              det kunna minska risken att barn kommer i kläm i långa och svåra
              vårdnadsstrider då föräldrar inte är eniga.
            </seg>
            <seg n="164fab3d">
              Herr talman! Utifrån barnperspektivet förordar vi samma typ av
              medling när det gäller vårdnadsstrider som regeringen i propositionen
              vill erbjuda andra aktörer. Kan föräldrar inte komma överens i
              familjerätten anser vi att medling av domare ska vara en självklar
              möjlighet och ett alternativ. Skillnaden mellan familjerätten
              och en erfaren domare som medlare är att domaren har erfarenhet
              av att processa. Det finns därmed en helt annan juridisk tyngd
              vilken man saknar i familjerätten. Till skillnad från familjerätten
              och den medling som finns i dag och som ytterst sällan används
              anser vi att medlaren ska ha sekretess. Det går lite lättare att
              föra ärliga och öppna samtal under sådana former och det går då
              också lättare att komma överens om ett avtal.
            </seg>
            <seg n="1d4af79f">
              Justitieutskottet har valt att avstyrka motionen. Man anser att
              möjligheter redan finns att få sådana överenskommelser verkställbara.
              Jag anser däremot inte att möjligheterna är likvärdiga andra former
              av medling. Jag föreslår därför att alla tvistande parter ska
              få möjlighet till medling som andra olika aktörer har.
            </seg>
          </u>
          <note n="a90db08e">
            Herr talman! Jag yrkar bifall till reservationen.
          </note>
          <note type="speaker" n="50078a20">
            Anf. 177 LAILA OLSEN (S):
          </note>
          <u who="unknown" xml:id="i-a08c75d214620207-1" n="865f09f1">
            <seg n="a0348e32">
              Herr talman! År 2005 tillsatte dåvarande chefen för Justitiedepartementet,
              det socialdemokratiska statsrådet Thomas Bodström, en särskild
              utredare för att belysa förutsättningarna för ett alternativt
              tingsrättsförfarande för tvistemål och överväga hur förfarandet
              borde utformas. Utredaren skulle även analysera orsakerna till
              att medling inte är så vanligt förekommande i Sverige och ta ställning
              till vad som skulle kunna göras för att få en ökad användning
              av medlingsinstitutet.
            </seg>
          </u>
          <note n="ffb1068a">
            En av slutsatserna i utredningens betänkande Alternativ tvistlösning
            var:
          </note>
          <u who="unknown" xml:id="i-75f0090fe9dd6977-1" n="865f09f1">
            <seg n="55fbd578">
              De kostnader som är förenade med det nuvarande medlingsförfarandet
              har stor betydelse för medlingens begränsade användning. En förutsättning
              för att användningen av medling skall öka är därför enligt utredarens
              uppfattning att den åtminstone till viss del kan tillhandahållas
              utan kostnad för parterna.
            </seg>
            <seg n="dab6ef58">
              Vi socialdemokrater tycker att det med den väntade ökade medlingsverksamheten
              är av största vikt att den nya lagen följs upp så att det här
              inte blir ett betydligt dyrare alternativ för parterna än det
              befintliga domstolsförfarandet.
            </seg>
            <seg n="98deeeb0">
              Det är också viktigt vid en framtida uppföljning att se över
              kompetens och utbildning när det gäller medlarna då man nu valt
              att gå ifrån utredningens förslag om att ha särskilt utbildade
              domare som medlare. Trots allt anser vi att fördelarna i föreliggande
              betänkande överväger.
            </seg>
            <seg n="6dd9a1f3">
              EU:s medlingsdirektiv, som nu i sista stund inarbetas i svensk
              lag, föreskriver inte att medlemsstaterna måste tillhandahålla
              medling men uppmuntrar medlemsländerna till att ställa vissa krav
              på den medlingsverksamhet som finns i medlemsstaterna. Man har
              då krav på ett strukturellt arbetssätt och på kompetens och kvalitet.
            </seg>
            <seg n="2bd267b1">
              Den nya lagen stärker tingsrättens skyldighet att föreslå medling
              i de fall det inte är olämpligt samtidigt som ökade möjligheter
              till stadfästande i domstol införs. Även i hovrätten införs nya
              regler om förlikning och särskild medling. Parter som hamnat i
              tvist med varandra har i allmänhet mycket att vinna på att lösa
              tvisten på frivillig väg. I förhållande till en domstolsprocess
              eller ett skiljenämndsförfarande kan både tid och pengar sparas.
            </seg>
            <seg n="f3c808fd">
              Parterna kan också känna sig nöjda med att de själva haft inflytande
              över lösningen av sin tvist. En sådan lösning bör vara lättare
              för dem att acceptera än att få en dom. Genom att parterna frivilligt
              når en överenskommelse om sin tvist ökar också möjligheterna för
              dem att fortsätta ett samarbete eller en affärsrelation när tvisten
              avslutats.
            </seg>
            <seg n="0d75db3d">
              Samhället har också mycket att vinna på att uppmuntra parter
              att söka en frivillig lösning på sin tvist. Bland annat kan domstolarna
              i större utsträckning lägga resurser på mål där förlikning inte
              är tillåtet och där det saknas förutsättningar att komma överens.
            </seg>
            <seg n="8f558656">
              Vi socialdemokrater står bakom utskottets förslag och yrkar avslag
              på motionen.
            </seg>
          </u>
          <note n="db8b1af3">
            I detta anförande instämde Christer Adelsbo och Anna Wallén (båda
            S).
          </note>
          <note type="speaker" n="33c01f33">
            Anf. 178 MARGARETA SANDSTEDT (SD) replik:
          </note>
          <u who="unknown" xml:id="i-a7a331881bb9aac6-33" n="865f09f1">
            <seg n="44f40836">
              Herr talman! Motionen har avstyrkts av olika orsaker. Bland annat
              handlar det om att parterna inte förfogar över detta med enligt
              tillämplig lagstiftning. Nej, men jag tycker att vi ska ändra
              lagen så att parterna får möjlighet till en frivillig överenskommelse.
              Det är ett bättre alternativ än att tvisten ska fortsätta i all
              oändlighet med obearbetade konflikter. Jag ser inget problem med
              att ändra lagstiftningen i det avseendet.
            </seg>
            <seg n="3cbaf777">
              Det har även tagits upp att man är orolig för att kringgå Bryssel
              II-förordningens krav när det gäller verkställbarhet. Med det
              menas att om medlingsdirektivet inte är verkställbart i ett land
              ska man kunna åka till annat land där det är verkställbart och
              att det skulle kunna bli en typ av missbruk av det.
            </seg>
            <seg n="aab246e3">
              Visst finns kanske den möjligheten, men vi tror inte att det
              på det här viset blir någon större rush. Dels finns det inga pengar
              att tjäna på att åka runt till olika länder för att få verkställbarhet.
              Dels anser vi inte att det blir något större besvär för domstolen
              att verkställa ett sådant här beslut.
            </seg>
            <seg n="e796f914">
              Man har även tagit upp frågan om att sekretessen skulle kunna
              vara problematisk. Vi håller inte riktigt med om det. Även i artikel
              7.1 i medlingsdirektivet står det att sekretessen får brytas när
              det är nödvändigt för att tillvarata barns bästa. Det är också
              vad vi förespråkar.
            </seg>
            <seg n="86be57bf">
              Vidare kan jag hänvisa till punkt 20 i preambeln där det sägs
              att om man erkänner medlingar ska dessa också erkännas och verkställas
              i EU i enlighet med Bryssel I- och Bryssel II-förordningarna.
            </seg>
            <seg n="f72a4ee6">
              En medling som till skillnad från i dag har sekretess, vilket
              gör att ärliga samtal bättre kan komma till stånd, gör att man
              lättare kan erkänna saker som den anklagande parten för fram.
            </seg>
          </u>
          <note type="speaker" n="78cad69e">
            Anf. 179 LAILA OLSEN (S) replik:
          </note>
          <note n="8cc5e46d">
            Herr talman! Samtidigt som utredningen om medling och förlikning
            pågick såg man i den nya vårdnadsutredningen över den juridiska
            processen för vårdnadsmål. Förändringar kom i lagen som medförde
            ökade möjligheter till medling i domstol vid vårdnadsmål. Det
            här trädde i kraft den 1 juli 2006.
          </note>
          <u who="unknown" xml:id="i-75f0090fe9dd6977-2" n="865f09f1">
            <seg n="f60dfccd">
              I dag är det möjligt att få medling i domstol även i vårdnadsmål.
              Då är det domare med extra utbildning i familjerätt som har de
              målen.
            </seg>
            <seg n="e627a29e">
              Förutom det har vi valt modellen att ha detta i familjerätten
              i stället för i föräldrabalken. Samarbetssamtal används. Då har
              vi speciellt utbildade socionomer eller specialpedagoger inriktade
              på familjeterapi.
            </seg>
            <seg n="71285b7e">
              Vi tycker att det är viktigt att barnens behov sätts i centrum.
              Det finns en väl utvecklad metodik inom socialtjänsten för att
              ta till vara barnens behov. I dag finns även möjlighet för föräldrarna,
              om dessa kommer överens, att avtala om vårdnad, boende och umgänge.
              I så fall görs ett skriftligt avtal. Sedan är det socialnämnden
              som godkänner det avtalet. Alltsedan 1997 har jag suttit med i
              en socialnämnd. En gång under alla åren har vi haft ett sådant
              här avtal, så det är inte så vanligt förekommande.
            </seg>
          </u>
          <note type="speaker" n="dc17cb87">
            Anf. 180 MARGARETA SANDSTEDT (SD) replik:
          </note>
          <u who="unknown" xml:id="i-a7a331881bb9aac6-34" n="865f09f1">
            <seg n="d3d59e72">
              Herr talman! Jag håller med om att domstol redan i dag kan besluta
              om medling. Men den möjligheten är så pass okänd och används nästan
              inte. Dessutom finns ingen sekretess.
            </seg>
            <seg n="0f063a3e">
              När det gäller familjerätten kan man vara tveksam om det egentligen
              kan talas om medling därför att den juridiska tyngden saknas.
              Man är inte van vid att processa. Avseende familjerätten är det
              mest fråga om ett rådgivande organ.
            </seg>
            <seg n="3da5d131">
              I det förslag vi lagt fram förespråkas en typ av medling som
              likställs med annan typ av medling som regeringen föreslår i sin
              proposition.
            </seg>
          </u>
          <note type="speaker" n="0f421128">
            Anf. 181 LAILA OLSEN (S) replik:
          </note>
          <u who="unknown" xml:id="i-a7a331881bb9aac6-35" n="865f09f1">
            <seg n="ec059d37">
              Herr talman! Det man också hållit fram i betänkandet som ett
              argument för att medling är olämpligt är att parterna oftast inte
              är jämbördiga. Risken finns att den svagare parten inte tillräckligt
              kan ta till vara sin rätt. Det håller jag helt med om.
            </seg>
            <seg n="667b9ebc">
              Socialstyrelsen har i sina anvisningar tydligt och klart också
              pekat på möjligheten till medling i domstol. Det finns ett strukturerat
              arbetssätt inom socialtjänsten; man är skyldig att berätta för
              parterna att den här möjligheten finns. Om den inte används så
              mycket i dag är det kanske inte en ändring i lagen för att få
              andra personer att medla som ska till, utan det handlar kanske
              mer om informationsinsatser.
            </seg>
          </u>
          <note type="speaker" n="031ce69f">
            Anf. 182 CAROLINE SZYBER (KD):
          </note>
          <u who="unknown" xml:id="i-a7a331881bb9aac6-36" n="865f09f1">
            <seg n="3c0e06b2">
              Herr talman! Vi debatterar i dag ett lagförslag som har till
              syfte att öka möjligheten att komma överens, att göra upp i godo
              genom att uppmuntra användandet av medling och förlikning dels
              genom en ny lag, dels genom ändringar i befintliga regleringar
              om medling och förlikning. Förslaget gäller för medling i domstol
              och i hyres- och arrendenämnd samt medling i privat regi.
            </seg>
            <seg n="65d4fcb1">
              Två personer som gör affärer ihop kan bli oense. Ofta är inte
              den bästa lösningen att dra saker i domstol utan att i stället
              se om det kan lösas genom frivilliga överenskommelser. Genom att
              parterna når en överenskommelse om lösning av sin tvist ökar också
              möjligheten för dem att fortsätta ett samarbete eller en affärsrelation
              efter att tvisten har avslutats. På detta sätt kan både tid och
              pengar sparas, såväl för de inblandade som för samhället i stort.
              Rättssäkerhet handlar också om tillgänglighet och snabbhet, och
              genom medling kan man förebygga en lång och utdragen process.
            </seg>
            <seg n="cce03a35">
              I dagens värld är det också vanligt med tvister mellan företag
              med hemvist i olika länder. Detta gör att det behövs en rad förändringar.
              Alliansregeringen lägger fram förslag som föreslås börja gälla
              från den 1 augusti och som syftar till just ökade möjligheter
              att komma överens genom medling och förlikning genom att skapa
              ett väl avvägt samspel mellan medling och sedvanligt domstolsförfarande.
              Genom detta genomför Sverige också ett direktiv från Europaparlamentet
              och rådet från 2008. Medlingsdirektivet kommer att tillämpas på
              gränsöverskridande tvister.
            </seg>
            <seg n="a299558c">
              Den nya lagstiftningen innebär en rad förändringar. Tingsrätters
              skyldighet att verka för att parterna i en tvist kommer överens
              genom förlikning och särskild medling kommer att skärpas. Det
              ska krävas konkreta skäl som talar emot för att inte göra det.
              Det införs också regler om förlikning och medling i hovrätt. Talefrist
              och preskriptionstid ska inte längre kunna löpa ut under pågående
              medling. Medlare ska ha tystnadsplikt, och det som kommits överens
              om genom medling ska kunna förklaras verkställbart av en tingsrätt.
            </seg>
            <seg n="977e7b32">
              Medling är bra och en väg som ska prövas. Remissinstanserna delar
              åsikten att vi behöver agera för att öka användningen av medling
              och förlikning. Det finns, som sagt, mycket att vinna på att parterna
              i en tvist kan lösa den genom att ta hjälp av en opartisk medlare
              i stället för att behöva hamna i domstol.
            </seg>
            <seg n="7e8cc568">
              Trots att det finns goda skäl att lösa tvister på frivillig väg
              och att de allra flesta är positiva finns det en stor okunskap
              om metoden. Genom att det nu blir tydligare vilka regler som egentligen
              gäller och att vi ökar möjligheten att komma överens och få verkställbarhet
              är vi övertygade om att medling kommer att bli mer attraktivt.
            </seg>
            <seg n="92fd3e19">
              Medlarens roll är mycket viktig då den har till uppgift att försöka
              få parterna att komma överens. Medlaren kan agera mer fritt än
              en domare i och med att den inte har till uppgift att döma. Det
              finns kompetenta medlare, och det är en viktig förutsättning för
              att medling ska kunna bli mer vanligt. Medling uppmärksammas alltmer
              i olika sammanhang, vilket borde motverka bristen på medlare.
              Domstolsverket får också i uppdrag att föra en förteckning över
              medlare samt ge information om medling och om uppförandekoder
              för medlare. Vår förhoppning är att de förändringar som nu genomförs
              ska undanröja de hinder som i dag finns, så att fler tvister ska
              kunna lösas på frivillig väg.
            </seg>
            <seg n="dc52b709">
              Sverigedemokraterna har lämnat in en motion där de yrkar på att
              denna medlingslag också ska gälla för vårdnads- och umgängestvister.
              Jag som själv har jobbat som jurist och haft en del klienter som
              haft vårdnads- och umgängestvister tycker att det finns mycket
              mer att göra på detta område. Medling är bra, och i flera fall
              vore det önskvärt att det används i större utsträckning, men såsom
              tydligt framgår av betänkandet och propositionen skulle ett utvidgat
              användningsområde inte vara den bästa vägen i detta fall. Verkställighet
              för domarna fungerar nämligen i så fall inte, eftersom man kringgår
              Bryssel II-förordningen. Likaså finns i dag möjligheter till medling
              genom familjerätten på socialförvaltningen, och dessa finns i
              varje kommun.
            </seg>
            <seg n="292b2636">
              Det sades i replikskiftet här att det som är ett problem gällande
              familjerätten är att man inte är mer processande. Då måste jag
              säga att jag tycker att det är konstigt, för det är precis det
              en medlare ska göra. Den ska inte vara processande, utan den ska
              försöka se till att man inte behöver gå in i en process, vilket
              ett domstolsförfarande betyder.
            </seg>
            <seg n="0c934460">
              Det står som sagt uttryckligen att medlemsdirektivet inte ska
              gälla i frågan om rättigheter som parterna själv inte förfogar
              över, såsom familjerättsliga rättigheter och skyldigheter. Denna
              lagstiftning tar först och främst fasta på en helt annan problematik.
              Därför yrkar jag bifall till förslaget i betänkandet och avslag
              på reservationen.
            </seg>
          </u>
          <note n="483bb894">
            I detta anförande instämde Pia Hallström (M).
          </note>
          <note type="speaker" n="1ed9dbf4">
            Anf. 183 CARL-OSKAR BOHLIN (M):
          </note>
          <u who="carl-oskar_bohlin_165556" xml:id="i-a63f2feded32a90f-0" n="3d91ea94">
            <seg n="9ce3c4c9">
              Herr talman! Vi står här i dag med anledning av regeringens proposition
              om medling och förlikning. Det kan tyckas som en smal fråga, men
              på ett principiellt plan ska den inte underskattas. Att människor
              i vårt samhälle kan komma överens om allt från stort till smått
              är nämligen långt ifrån en smal sak utan en förutsättning för
              att samhället ska fungera.
            </seg>
            <seg n="7d52a462">
              I och med denna proposition gör regeringen en ansträngning för
              att parter i dispositiva tvistemål ges ökade möjligheter att just
              komma överens. Propositionen utgör en implementering av EU-parlamentets
              och rådets direktiv 2008/52/EG. Det handlar bland annat om en
              ny lag om medling som tydliggör underrättens skyldighet att verka
              för att saken avgörs just genom medling. Genom ett sådant förfarande
              blir det sedan domstolens uppgift att endast stadfästa det parterna
              har kommit överens om.
            </seg>
            <seg n="36d80e33">
              Fördelarna med detta framstår tydligt som uppenbara, nämligen
              att det faktum att det är parterna själva som ska komma överens
              i sin tur ökar benägenheten att följa det man har kommit överens
              om. Det är således fördelaktigt både ur ett samhällsekonomiskt
              perspektiv och ur en processekonomisk aspekt.
            </seg>
            <seg n="702c7b11">
              Den föreslagna lagstiftningen tar enbart sikte på dispositiva
              tvistemål, av den anledningen att det bara är i dispositiva tvistemål
              parterna själva äger fritt att förfoga över saken. Det är bara
              i dispositiva tvistemål parterna kan välja att dra sig tillbaka
              från en domstolsförhandling, till exempel, till skillnad från
              i indispositiva tvistemål.
            </seg>
            <seg n="8c4db04e">
              Sverigedemokraterna har lagt fram en motion som tar sikte på
              att de bestämmelser vi nu vill införa i dispositiva tvistemål
              även ska gälla i vårdnads- och umgängesmål, som är indispositiva.
              Det man missar där är någonting väldigt viktigt, nämligen det
              faktum att det i indispositiva tvistemål inte bara är parternas
              sak utan också finns ett tredjemansintresse man måste ta hänsyn
              till barnens. Detta är portalstadgandet i föräldrabalken, vilket
              innebär att det är fullt nödvändigt för domstolen att alltjämt
              göra en materiell prövning av det som framkommit under processen.
            </seg>
            <seg n="de52a132">
              Det finns redan i dag, vilket tidigare har nämnts här, möjlighet
              att bedriva medling i familjerättsliga mål. Det är då domstolen
              som förordnar, och alltjämt gör domstolen en materiell prövning
              av vad som har framkommit under förhandlingarna i motsats till
              om man till exempel bråkar om pengar, där det bara är parternas
              sak vad som har framkommit under medlingen. Så är inte fallet
              när det till exempel rör barn och deras relation till föräldrarna.
              Vill Sverigedemokraterna att vi ska frånta svenska domstolar möjligheten
              att göra en materiell prövning av de fakta som ligger på bordet
              i ett familjerättsmål?
            </seg>
            <seg n="ac2dfca8">
              Det framstår som en ganska märklig ordning om vi skulle ha det
              på det sättet. Tänk till exempel den situationen att två föräldrar
              som ska separera och som tvistar om vem som ska få vårdnaden om
              barnet befinner sig i den situationen att en av föräldrarna har
              möjlighet att utöva någon form av utpressning. Är det då rimligt
              att vi till de här två föräldrarna ska lämna ansvaret att avgöra
              vem som ska medla om utgången när det gäller vem som ska ha vårdnaden
              om deras barn, utan att domstolen sedan ska få göra en självständig
              prövning av huruvida denna medling är bra för barnet eller inte?
              Jag har mycket svårt att se hur detta skulle vara förenligt med
              den svenska rättsordningen.
            </seg>
            <seg n="80bc3621">
              Det är vidare märkligt, kan man tycka, hur Sverigedemokraterna
              väljer att i sin motion lite så där skohornsaktigt argumentera
              för att detta nog går att klämma in i propositionen bara för att
              EU-direktiv inte uttryckligen förbjuder det. Det är inte riktigt
              så Sverigedemokraterna brukar förhålla sig till EU-rättsakter,
              men detta kanske är en ny ordning vi nu får se.
            </seg>
          </u>
          <note n="c7670471">
            Jag skulle med dessa frågor till Sverigedemokraterna vilja yrka
            bifall till utskottets förslag i betänkandet och avslag på Sverigedemokraternas
            motion.
          </note>
          <note n="7b87ded2">
            I detta anförande instämde Anton Abele, Pia Hallström, Krister
            Hammarbergh och Patrick Reslow (alla M).
          </note>
          <note type="speaker" n="110b7d0d">
            Anf. 184 MARGARETA SANDSTEDT (SD) replik:
          </note>
          <u who="unknown" xml:id="i-a7a331881bb9aac6-37" n="865f09f1">
            <seg n="3fa0c767">
              Herr talman! Jag måste säga att jag är lite förvånad över det
              jag hör. Vi måste ändå vara ense om att kan föräldrar komma överens
              innan man går till domstol är det väl det bästa också för barnen.
              Det värsta är när vårdnadsstriderna blir långvariga och kan pågå
              i flera år. Vi vet att barn många gånger far illa i sådana här
              långvariga vårdnadsmål. Det finns en stor psykisk ohälsa bland
              barn och ungdomar. Ett bra sätt att förebygga det kan vara att
              erbjuda medling för att man inom den modell vi har ska kunna komma
              överens på ett tidigare stadium och därmed förebygga annan skada.
            </seg>
            <seg n="199dee27">
              Men det är inte bara det. Mot bakgrund av hur mycket advokater,
              domare med mera kostar när vårdnadsstriderna drar ut på tiden,
              med interimistiska beslut och en huvudförhandling som kan ligga
              många år fram i tiden, tror jag inte att medling skulle innebära
              ökade kostnader, utan tvärsom. Det kommer att påverka individen
              på bästa möjliga sätt.
            </seg>
            <seg n="b5fb0733">
              Tillämplig lagstiftning vill jag återkomma till: Man kan helt
              enkelt ändra lagen så att föräldrarna kan påverkas till att fatta
              ett eget beslut i ett så tidigt stadium som möjligt.
            </seg>
            <seg n="d3906f03">
              Jag vill åter yrka bifall till reservationen.
            </seg>
          </u>
          <note type="speaker" n="0b22f91c">
            Anf. 185 CARL-OSKAR BOHLIN (M) replik:
          </note>
          <u who="carl-oskar_bohlin_165556" xml:id="i-a63f2feded32a90f-1" n="3d91ea94">
            <seg n="c4109fce">
              Herr talman! Man måste fråga sig: Var finns barnperspektivet
              hos Sverigedemokraterna? Naturligtvis är det önskvärt att föräldrar
              kan komma överens i godan ro utan att behöva ta saken till domstol.
              Men vi ska komma ihåg att lagstiftningen och det direktiv som
              lagen syftar till att implementera tar sin utgångspunkt i juridiska
              personer som tvistar om pengar, inte människor som tvistar om
              barn. Trots det vill Sverigedemokraterna rakt av implementera
              den i indispositiva tvistemål som den inte alls är utformad för.
              Det är ett mycket dåligt sätt att stifta lag på.
            </seg>
          </u>
          <note type="speaker" n="f400e791">
            Anf. 186 MARGARETA SANDSTEDT (SD) replik:
          </note>
          <u who="unknown" xml:id="i-a7a331881bb9aac6-38" n="865f09f1">
            <seg n="a1a592a0">
              Herr talman! Kort sagt vill jag återkomma till att kan vi minska
              konflikter, med påföljande konflikter, gagnar det barnperspektivet
              i första hand.
            </seg>
            <seg n="5b124576">
              Jag vill fortsätta att förorda den här modellen.
            </seg>
          </u>
          <note type="speaker" n="457a9ecc">
            Anf. 187 CARL-OSKAR BOHLIN (M) replik:
          </note>
          <u who="carl-oskar_bohlin_165556" xml:id="i-a63f2feded32a90f-2" n="3d91ea94">
            <seg n="b0d977b3">
              Herr talman! Hela syftet med den familjerättsliga lagstiftning
              vi har i dag och med indispositiva tvistemål är att parterna inte
              förfogar över hela saken, det vill säga över hela det tvistade
              ärendet. Vissa saker måste vara upp till domstol att pröva materiellt.
              Den här propositionen tar som utgångspunkt att domstolen ska slippa
              göra materiella prövningar, att det enbart är den av parterna
              utsedda medlaren som ska ansvara för ärendet till dess att parterna
              kommer överens. När så sker stadfäster domstolen utfallet. I fall
              där parterna inte äger hela frågan själva, det vill säga när det
              finns ett tredje intresse som inte är part, i det här fallet barnet,
              vidhåller jag att domstolen måste göra en materiell prövning när
              det gått så långt att det har blivit en tvist.
            </seg>
          </u>
          <note n="bb6dc55b">
            Överläggningen var härmed avslutad.
          </note>
          <note n="1dec9079">
            19 § Domstolarnas handläggning av ärenden
          </note>
          <note n="c0d42313">
            Föredrogs
          </note>
          <note type="speaker" n="67891d3e">
            Anf. 188 JOHAN LINANDER (C):
          </note>
          <u who="johan_linander_3c84a6" xml:id="i-471f38cf098e8e56-0" n="c48aa8f9" next="i-e585c2f42a2ed551-0">
            <seg n="af299b7c">
              Herr talman! Det känns lite udda att gå upp i talarstolen som
              enda anmälda talare i debatten, men även om propositionen Domstolarnas
              handläggning av ärenden är omotionerad och alla är överens tycker
              jag att det är värt att ta några minuter i anspråk för att berätta
              om vad förslaget innebär.
            </seg>
            <seg n="2a4b21da">
              Man skulle kunna tro att domstolar enbart sysslar med dömande
              verksamhet, men så är det faktiskt inte. Det förslag som vi nu
              har framför oss innebär att ca 26 000 ärenden per år som hanteras
              i domstol flyttas över från tingsrätt till någon förvaltningsmyndighet.
            </seg>
            <seg n="50d42ae4">
              Detta är fortsättningen på det vi redan har börjat med, nämligen
              att renodla domstolarnas roll. Tidigare har till exempel de fastighetsrättsliga
              inskrivningsärendena flyttats till Lantmäteriet, ärenden om bouppteckningar
              och dödförklaring har överförts till Skatteverket och så vidare.
            </seg>
            <seg n="be94f933">
              Det vi nu gör när vi flyttar dessa ärenden till förvaltningsmyndighet
              innebär att Bolagsverket ska ta över ärenden om att en tillgång
              i vissa fall ska tillfalla Allmänna arvsfonden, förordna ersättare
              för styrelseledamöter i aktiebolag, förordna god man vid inlösen
              av minoritetsaktier samt vissa ärenden om likvidation av finansiella
              företag.
            </seg>
            <seg n="fa845941">
              Vidare ligger i förslaget att Kronofogdemyndigheten ska ta över
              handläggningen av ärenden om dödande av förkommen handling. Skatteverket
              övertar handläggningen av registreringsärenden enligt äktenskapsbalken,
              det vill säga bodelning, äktenskapsförord med mera. Handläggningen
              av ärenden om fingerade personuppgifter flyttas från Helsingforss
              tingsrätt till Rikspolisstyrelsen, och Länsstyrelsen tar över
              handläggningen av ärenden om synemän enligt jordabalken.
            </seg>
            <seg n="3f7b19e7">
              För de allra flesta av oss är detta frågor som vi aldrig kommer
              att bli berörda av även om det är 26 000 ärenden per år. Om någon
              tycker att det är konstigt att man flyttar från en tingsrätt till
              en förvaltningsmyndighet ska jag säga att den enskildes rättssäkerhet
              och rätten till domstolsprövning ändå garanteras genom möjligheten
              att överklaga förvaltningsmyndighetens beslut.
            </seg>
            <seg n="8c59d8e9">
              De här lagändringarna kommer att träda i kraft den 1 oktober
              i år. Med detta vill jag yrka bifall till förslaget i betänkandet.
            </seg>
          </u>
          <note n="546cb56d">
            I detta anförande instämde Krister Hammarbergh (M).
          </note>
          <note n="bb6dc55b">
            Överläggningen var härmed avslutad.
          </note>
          <note n="a345dce0">
            20 § Genomförande av Prümrådsbeslutet automatiserat uppgiftsutbyte
          </note>
          <note n="c0d42313">
            Föredrogs
          </note>
          <note n="c9a85c96">
            Andre vice talmannen konstaterade att ingen talare var anmäld.
          </note>
          <note n="ed8741c7">
            21 § Bordläggning
          </note>
          <note n="281003bb">
            Anmäldes och bordlades
          </note>
          <note n="5c7b0a98">
            22 § Anmälan om frågor för skriftliga svar
          </note>
          <note n="01b11951">
            Anmäldes att följande frågor för skriftliga svar framställts
          </note>
          <note n="f1d2c4c3">
            den 15 juni
          </note>
          <note n="91387d01">
            Helene Petersson
          </note>
          <note n="a7252ca0">
            Annelie Enochson
          </note>
          <note n="f38bab12">
            Frågorna redovisas i bilaga som fogats till riksdagens snabbprotokoll
            tisdagen den 21 juni.
          </note>
          <note n="93112dea">
            23 § Anmälan om skriftliga svar på frågor
          </note>
          <note n="f5b56bd7">
            Anmäldes att skriftliga svar på följande frågor inkommit
          </note>
          <note n="f1d2c4c3">
            den 15 juni
          </note>
          <note n="198ee450">
            Maria Stenberg
          </note>
          <note n="e6d22c08">
            Phia Andersson
          </note>
          <note n="3ba71968">
            Jennie Nilsson
          </note>
          <note n="1107e116">
            Laila Olsen
          </note>
          <note n="f07061fb">
            Allan Widman
          </note>
          <u who="johan_linander_3c84a6" xml:id="i-e585c2f42a2ed551-0" n="c48aa8f9" prev="i-471f38cf098e8e56-0">
            <seg n="8c87e706">
              Esabelle Dingizian
            </seg>
          </u>
          <note n="76a45d49">
            Lennart Axelsson
          </note>
          <note n="9c12deb4">
            Svaren redovisas i bilaga som fogats till riksdagens snabbprotokoll
            tisdagen den 21 juni.
          </note>
          <note n="1fe1c8c8">
            24 § Kammaren åtskildes kl. 17.57.
          </note>
          <note n="b6e3ff6f">
            Förhandlingarna leddes
          </note>
          <note n="fe6569b5">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
