<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1999</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 1999</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--30</head>
          <docDate when="1999">1999</docDate>
        </div>
      </front>
      <body>
        <div>
          <note n="8ee0b649">
            Det justerade protokollet beräknas utkomma om 3 veckor
          </note>
          <note n="47a0d247">
            --------------------------------------------------------------------
          </note>
          <note n="6d003221">
            1 § Hänvisning av ärenden till utskott
          </note>
          <note n="987d9c5c">
            Föredrogs och hänvisades
          </note>
          <note n="0dd6be92">
            Proposition
          </note>
          <note n="7ed96f6e">
            1999/2000:25 till försvarsutskottet
          </note>
          <note n="907b2baa">
            Skrivelse
          </note>
          <note n="aa7a0529">
            1999/2000:31 till justitieutskottet
          </note>
          <note n="ed12ec7f">
            2 § Vissa alkoholfrågor
          </note>
          <note n="53010d2b">
            Föredrogs socialutskottets betänkande 1999/2000:SoU4
          </note>
          <note n="b248738c">
            Vissa alkoholfrågor (prop. 1998/99:134)
          </note>
          <note n="1453aaed">
            Kammaren biföll talmannens hemställan om att ärendet fick avgöras
            efter endast en bordläggning.
          </note>
          <note type="speaker" n="85fc041f">
            Anf. 1 LEIF CARLSON (m):
          </note>
          <u who="leif_carlson_003de4" xml:id="i-67e03fe34b3d49f6-0" n="720b0dfe">
            <seg n="56998d99">
              Herr talman! Dagens hetaste fråga är tydligen
            </seg>
            <seg n="9b341be7">
              Systembolagets öppethållandetider. Den målas i vissa kretsar
              upp som en ödesfråga. Det elände som ska följa i en liberaliserings
              spår får nästan apokalyptiska mått. Men, herr talman, den frågan
              saknar fullständigt betydelse då det gäller missbruk, ungdomsfylleri,
              våld och misshandel. Vi har i dag, tack vare en alkoholpolitik
              som inte på många år varit i samklang med medborgarnas intressen,
              en marknad med total tillgänglighet för missbrukare och ungdom,
              en marknad som är öppen 24 timmar om dygnet på tiotusentals ställen
              med ständig realisation, fri hemkörning och utan åldersgränser.
              De som berörs av Systembolagets dåliga tillgänglighet och höga
              priser är alla de vanliga medborgare som arbetar varje dag och
              trots priset och svårigheter att göra hushållsinköpen rationella
              på grund av den dåliga tillgängligheten ändå försöker leva lagligt.
              För dessa är regeringens förslag en liten lättnad när det gäller
              att hinna med alla bestyr.
            </seg>
            <seg n="7f272a11">
              Den viktiga frågan är om vi ska behålla vår gamla alkoholpolitik
              eller om vi ska skapa en ny sådan för ett nytt samhälle. Jag kommer
              därför mest att beröra detta och inte så mycket detaljförslagen.
            </seg>
            <seg n="b9d5ca2d">
              Herr talman! Propositionen visar att Sverige saknar en modern
              alkoholpolitik för framtiden. I stället för att minska missbruket
              och försvåra för ungdomen att komma in i ett olyckligt beteende
              förorsakar den förda alkoholpolitiken just det den skulle hindra.
            </seg>
            <seg n="4e8e4e72">
              Ändå hänger regeringen sig krampaktigt kvar vid det gamla, det
              som var anpassat till ett annat samhälle.
            </seg>
            <seg n="57287808">
              Förändringar görs inte för att man aktivt vill förnya och förbättra
              utan med kvidande och gnäll därför att en omvärlds verklighet
              till slut tvingar fram beslut under galgen. Så kan aldrig en framgångsrik
              politik bedrivas. Man kan också fråga sig om inte en framgångsrik
              politik hade krävt att man lagt fram en sammanhållen syn och inte
              som nu att man kommer med styckat och delt och några smärre förändringar
              medan utredningar av intresse för frågan i dess helhet pågår.
            </seg>
            <seg n="910ff697">
              Alkohol, herr talman, har varit människans följeslagare i årtusenden.
              Drycker som vi använt under så lång tid har blivit en del av vår
              kultur. I fest och glädje, i sorg och saknad spelar alkoholen
              en given roll. I alla tider har människan också haft ett konfliktfyllt
              förhållande till alkoholen, inte minst i Sverige.
            </seg>
            <seg n="d44e46e3">
              Herr talman! Det går inte att sticka under stol med det: Tidvis
              har här supits ohyggligt. Under slutet av
            </seg>
            <seg n="93f5eb19">
              1700-talet och början av 1800-talet är det möjligt att vi drack
              mellan 40 och 50 liter brännvin per år och individ, och det var
              inte så mycket mindre för hundra år sedan. Det är klart att ett
              sådant superi sätter sina spår och manar fram hårda metoder. Rätt
              naturligt ledde detta till en restriktiv alkoholpolitik som kom
              att avvika från omvärldens. Tanken var god och kanske riktig i
              det tidiga 1900-talet. De regler och förbud och det överförmynderi
              som denna alkoholpolitik medförde upplevdes säkert också av dåtidens
              människor på ett helt annat sätt än vad de gör av dagens.
            </seg>
            <seg n="d25ab57d">
              Utbildning och internationell påverkan, syn på medbestämmande,
              förmåga att ta ansvar och forma sitt eget liv; allt var så annorlunda.
              Det var inte samma samhälle som dagens, och därmed var förutsättningarna
              för en folklig förankring annorlunda. De förändringar som skett
              under årens lopp har inte medfört att alkoholpolitiken anpassats
              tillräckligt till ett förändrat samhälle, utan tyvärr har begränsningar
              och pekpinnar fortsatt att dominera bilden, och liten hänsyn har
              tagits till att samhället och dess medborgare har förändrats.
            </seg>
            <seg n="68e7b511">
              Vi kan inte, herr talman, skilja oss från alkoholen utan måste
              lära oss att hantera den på ett bättre sätt än hittills, och här
              har vår gamla politik inte mycket att erbjuda oss.
            </seg>
            <seg n="9e85127a">
              Herr talman! Dagens debatt gäller inte om missbruk kan skada.
              Det råder inga delade meningar om det. Frågan gäller om det är
              skäl för att fortsätta att försöka begränsa och försvåra ett ansvarsfullt
              bruk av alkohol. Det är därför viktigt att göra åtskillnad mellan
              bruk och missbruk. Helt uppenbart har alkoholdrickandet sociala
              och estetiska kvaliteter. Människor tycker om att umgås över ett
              glas. Rätt använda skänker alkoholdrycker ökad livskvalitet, och
              de ger mervärde till måltider av både smak- och umgängesmässigt
              slag. Ett måttligt drickande tycks också, enligt många stora undersökningar,
              ha medicinska fördelar.
            </seg>
            <seg n="58da1902">
              Men myntets baksida - ett mynt har ju alltid två sidor - är att
              detta är ett av vår tids svåraste gissel:
            </seg>
            <seg n="c61612b3">
              alkoholmissbruket. Mellan 300 000 och 400 000
            </seg>
            <seg n="eb52ecde">
              människor i vårt land är missbrukare, och i deras närhet lever
              kanske en miljon människor, hustrur, män och barn, för vilka välfärd
              är närmast otänkbart på grund av just missbruket. Därtill kan
              läggas kanske 300 000 som är överförbrukare och i riskzonen.
            </seg>
            <seg n="1d3db048">
              Men, herr talman, hjälps dessa av att alla, även den stora majoriteten
              av ansvarsfulla brukare, dricker mindre? Det kan vid en snabb
              reflexion verka självklart att begränsar man tillgängligheten
              genom få försäljningsställen och kort öppethållande så minskar
              förbrukningen, men mycket talar för att tillgängligheten i sig
              spelar rätt liten roll för konsumtionen, speciellt som den begränsade
              tillgänglighetens teori har som förutsättning att man inte skapar
              en illegal marknad. Det är ju, som vi vet, en i grunden felaktig
              föreställning. Att försöka kontrollera den totala volymen genom
              tillgänglighet och pris leder bara till en expansion av den svarta
              marknaden. Allteftersom den blivit alltmer obsolet har den traditionella
              svenska alkoholpolitiken gött den svarta marknaden. De kanadensiska
              exemplen visar att en ökad tillgänglighet går att förena med en
              måttfull förbrukning. Vi kan också se att man förvisso inte dricker
              mindre i våra glesbygder, där tillgängligheten teoretiskt är mycket
              sämre än i tätorter.
            </seg>
            <seg n="b0957b33">
              Totalkonsumtionsmodellen, som den svenska politiken lutar sig
              mot, tar ingen hänsyn till individuella avvikelser, och därför
              försöker vi åtgärda individuella problem med kollektiva metoder.
              Inget tyder på att detta minskat konsumtionen av alkohol i riskgrupperna.
              Det har bara infört ytterligare irritationsmoment i livet för
              den vanlige medborgaren. Alkoholproblemen gäller vissa människor
              som intar en för stor mängd.
            </seg>
            <seg n="1cd8d90e">
              Fokuseras åtgärderna på att minska den totala konsumtionen är
              det osannolikt att åtgärderna är som mest effektiva i de grupper
              där huvuddelen av alkoholproblemen finns. Det föreligger, herr
              talman, ett uppenbart behov av att förbättra och förändra strategin
              mot alkoholmissbruk.
            </seg>
            <seg n="057c2708">
              De rester av svensk alkoholpolitik som regeringen klamrar sig
              fast vid innebär att vi fortfarande nekar människor självbestämmande
              och tydligt visar vår misstro mot medborgarna, och de små förändringar
              som nu föreslås ändrar inte detta. Missbrukarna hjälps inte av
              att hela befolkningen omyndigförklaras, och därför omfattas inte
              heller politiken av folkflertalet.
            </seg>
            <seg n="44626c37">
              Herr talman! Dagens alkoholpolitik är elitistisk därför att den
              är mästrande. Den respekterar inte människors rätt att välja,
              att själva fatta beslut och att forma sina liv. Den misstror deras
              vilja till ansvarstagande. Dess tillskyndare är paternalistiska
              i sin attityd mot en allmänhet som man anser inte förstår sitt
              eget bästa och som trots att den ska utgöras av myndiga individer
              ändå inte riktigt kan tillåtas vara det. Riktigt myndiga är tydligen
              bara företrädare för den traditionella svenska alkoholpolitiken.
            </seg>
            <seg n="84102113">
              Man tycks inte förstå att dagens och i kanske ännu högre grad
              morgondagens medborgare är fullt kapabla att själva kunna ta in
              information, att de kräver inflytande och beslutsrätt över sina
              liv, att de inte godtar att staten bestämmer var, när och vad
              de ska handla inför en måltid eller vid vilken tid de ska få dricka
              en öl. Förändringar i attityder har skett som måste mötas med
              förnuft, vilket också Verdandi visar i sitt nya program Bortom
              Kröken.
            </seg>
            <seg n="8e70d4e6">
              Ska lagar efterlevas måste de uppfattas som rimliga och få stöd
              av folkmajoritetens uppfattning. Denna självklarhet tycks ha förträngts.
              Den svenska alkoholpolitiken med sitt regelverk saknar folklig
              förankring. Den lever sitt eget liv utan att någon bryr sig.
            </seg>
            <seg n="f6fed5a0">
              Den är inte längre trovärdig. I stället för att minska alkoholkonsumtionen
              driver den fram en kriminell marknad. Dess tillskyndare agerar
              som om en svart marknad inte finns.
            </seg>
            <seg n="dfc5e9a0">
              Man bortser från att tusentals leverantörer har öppet dygnet
              runt. Varken höga priser eller ökade polisiära åtgärder kan stoppa
              denna marknads tillväxt. I
            </seg>
            <seg n="21949b1b">
              stället växer den svarta sektorn på grund av de höga priserna
              på legal alkohol och på grund av brister i tillgängligheten. Avgörande
              för en illegal försäljares framgång är priset som den laglydige
              medborgaren måste betala för sitt alkoholinköp. Det borde vara
              nog för att ompröva politiken.
            </seg>
            <seg n="46c33e4b">
              Den svenska alkoholpolitiken har blivit en myt som staten klamrar
              sig fast vid allt medan konsumtionen av svartproducerade drycker
              med hög alkoholhalt växer. Hembrännarna går från småskalig till
              industriell verksamhet, smugglarna får ständigt fler kunder, och
              den illegala införseln ökar.
            </seg>
            <seg n="2b701424">
              Man fortsätter att snarast trakassera den vanliga medborgaren
              i den fromma förhoppningen att man därmed begränsar de skador
              som främst storförbrukarna får.
            </seg>
            <seg n="70edb407">
              Herr talman! Den absolut övervägande delen av
            </seg>
            <seg n="35c4dbb1">
              Sveriges befolkning är fullt kapabel att ta ansvar för sin egen
              alkoholkonsumtion utan restriktioner och regler. Vi måste utnyttja
              det informella, det sociala trycket, för att skapa goda seder.
              Ansvarsfullt alkoholdrickande kan läras.
            </seg>
            <seg n="ad4a27f0">
              Herr talman! En ny alkoholpolitik måste bygga på att den vanlige
              medborgaren kan solidarisera sig med den, och då måste han också
              respekteras. Obegripliga eller mästrande regler för tillstånd,
              öppethållande, tillverkning och försäljning måste avskaffas. Regler
              som gäller för när man blir myndig ska inte vara kluvna och därmed
              svårförståeliga. Är man myndig så är man det även vid alkoholinköp.
            </seg>
            <seg n="2775ab71">
              Systembolagets monopol måste upphävas. Alkoholskatten måste sänkas
              så att den kriminella verksamhetens marginaler - det som den lever
              på - beskärs. Den illegala försäljningen ska drivas tillbaka genom
              att tull och polis får ökade förutsättningar och resurser. De
              flesta medborgare vill leva lagligt, men det finns en gräns när
              priset blir för högt för många.
            </seg>
            <seg n="c48b160b">
              Att kriminalisera innehav och köp av illegal sprit men behålla
              det höga priset på legal alkohol blir då ett slag i luften, ja
              kanske direkt kontraproduktivt.
            </seg>
            <seg n="6cdaa921">
              Det är lätt gjort här i riksdagen att fatta ett sådant beslut,
              och så tycker man att man har gjort något rejält åt alkoholproblemen.
              Men ger inte politiken underlag för förståelse för en bestämmelse
              riskerar vi att gränserna suddas ut mellan rätt och fel och den
              allmänna rättskänslan undergrävs. Det har konsekvenser långt utanför
              detta område.
            </seg>
            <seg n="9173e16d">
              Alkoholanvändningen i socialt kontrollerade miljöer ska stödjas.
              Det ska vara lättare att umgås tillsammans med andra över ett
              glas vin medan däremot berusningskulturen ska motarbetas på alla
              sätt.
            </seg>
            <seg n="ffc2654b">
              Punktnykterhet kan vara en fruktbar väg. Det tror jag att de
              flesta är alldeles ense om.
            </seg>
            <seg n="5a0b7d16">
              Politiken måste vara långsiktig och aktiv, och förändringar måste
              genomföras successivt. Det går inte att blunda och klamra sig
              fast vid det gamla för att sedan hastigt och lite halvdant göra
              förändringar när verkligheten inte längre kan stängas ute. Det
              inger inget förtroende. Man kan inte i dag tala om att vi vet
              att vi måste sänka alkoholskatterna längre fram. Men när det är
              aktuellt nu kan vi inte göra det, utan vi ska hålla fast vid det
              gamla. Det blir ett tvetydigt budskap när man går ut på det sättet.
            </seg>
            <seg n="7557f4a9">
              Herr talman! I sin alkoholpolitiska vilsenhet innebär dock majoritetens
              och regeringens förslag små steg som inger förhoppning om en ny
              alkoholpolitik.
            </seg>
            <seg n="4d0d623b">
              Vi moderater kommer att stödja förenklingar och libaraliseringar.
              Det gäller bl.a. det utökade öppethållandet som man ändå, som
              jag nyss sade, lyckats göra halvhjärtat på känt maner.
            </seg>
            <seg n="48c7159d">
              Vi anser att OAS-samarbetet är mycket viktigt.
            </seg>
            <seg n="04a356ce">
              Men det finns skäl att fundera ett varv till över organisationsformen.
              Därför har också utskottet föreslagit att ärendet går tillbaka
              till regeringen för att man ska tänka mer över detta.
            </seg>
            <seg n="4bafcf03">
              Herr talman! Med detta yrkar jag bifall till vår reservation
              nr 1, men vi står självklart bakom alla våra andra yrkanden.
            </seg>
          </u>
          <note type="speaker" n="b81d3291">
            Anf. 2 ROLF OLSSON (v):
          </note>
          <u who="rolf_olsson_90d9dc" xml:id="i-23ae050f6c8ac008-0" n="0a2b3cfa" next="i-b7dd89b36da181c0-0">
            <seg n="62697e8d">
              Herr talman! Den svenska alkoholpolitiken har en lång tradition
              och kan vid internationella jämförelser uppvisa goda resultat
              vad avser så viktiga mätpunkter som genomsnittlig konsumtion av
              alkohol per capita och frekvensen av alkoholskador i befolkningen.
            </seg>
            <seg n="4a7279bd">
              Ändå är det naturligtvis oerhört allvarligt att vi i Sverige
              kan räkna med 6 000 alkoholrelaterade dödsfall varje år. Det är
              tio gånger fler än trafikoffren, och ser man till dödsfall bland
              yngre och medelålders personer spelar alkoholen en helt avgörande
              roll. Lägger man dessutom till sjukdomssymtom, skador och lidande
              av fysisk, psykisk och social karaktär som är alkoholrelaterade
              är och måste också framgent alkoholproblematiken vara ett av de
              absolut tyngsta områdena inom folkhälsoarbetet.
            </seg>
            <seg n="91062ff1">
              Lägger man ihop de samhälleliga kostnaderna för alkoholskador
              hamnar man på belopp på upp till 100
            </seg>
            <seg n="b79427a3">
              miljarder kronor årligen. Det är främst produktionsbortfall det
              handlar om, men de direkta vårdkostnaderna för sjukdomar och skador
              kan uppskattas till
            </seg>
            <seg n="d246af3a">
              10-20 miljarder kronor per år. Vi ska alltså ha klart för oss
              att antalet personer i Sverige som använder alkohol i sådana mängder
              att det kan betraktas som hälsofarligt uppgår till minst 300 000
              människor, och det är försiktigt räknat.
            </seg>
            <seg n="fcb76946">
              Alkoholproblematiken är alltså ett samhällsområde som måste vara
              föremål för noggrann uppföljning.
            </seg>
            <seg n="fa62b280">
              Vänsterpartiet menar att det är alldeles nödvändigt att samhället
              satsar ordentligt med resurser för att förebygga alkoholskador.
              Det ska naturligtvis också hålla fast vid och aktivt hävda verkningsfulla
              alkoholrestriktioner gentemot de krafter som av kommersiella,
              populistiska eller andra skäl, inom eller utom landet, verkar
              för att rasera restriktionerna.
            </seg>
            <seg n="19b899d3">
              De mest verksamma restriktionerna i detta sammanhang är fortfarande
              prisinstrumentet och detaljhandelsmonopolet. Informationsinsatser
              är nog nödvändiga och bra men kan aldrig i effektivitet ersätta
              alkoholskatt och begränsningar i tillgänglighet som verksamma
              medel.
            </seg>
            <seg n="5783b4ad">
              Den proposition som nu föreligger för debatt och beslut innehåller
              många olika delområden. Vi i
            </seg>
            <seg n="ad18cd3d">
              Vänsterpartiet finner att förslaget om försök med lördagsöppet
              i vissa delar av landet innehåller många av de viktigaste ställningstagandena
              när det gäller att leva upp till ambitionen om en restriktiv alkoholpolitik,
              och det bör därför ägnas särskild uppmärksamhet.
            </seg>
            <seg n="01637c1b">
              Vänsterpartiet och Miljöpartiet deltog initialt tillsammans med
              regeringen i beredning av propositionen. Det var bl.a. frågan
              om lördagsöppet som vi fann inte gick att förena med regeringens
              avsikter. Förslaget om att öppna Systembolaget på lördagar, om
              än på försök, i vissa delar av landet - som det nu har blivit
              i den slutliga utformningen av propositionen -
            </seg>
            <seg n="a2f98627">
              innebär att vi ökar tillgängligheten till alkohol i dessa och
              angränsande områden.
            </seg>
            <seg n="1e2ce74a">
              Tror vi att grunderna i totalkonsumtionsmodellen fortfarande
              gäller - och det gör vi i Vänsterpartiet -
            </seg>
            <seg n="710de133">
              innebär detta förslag att tillgängligheten ökar, vilket i sin
              tur riskerar att öka konsumtionen och skadeverkningarna. Även
              i regeringens proposition uttalas en fortsatt uppslutning bakom
              totalkonsumtionsmodellen, även om jag tycker att den bekännelsen
              sker under vissa piruetter och upprepade fraser om behovet av
              anpassning till internationaliseringen, det förändrade samhället,
              osv.
            </seg>
            <seg n="a30cf484">
              Det är alltså så att förslaget om försök med lördagsöppet läggs
              fram trots insikten om att detta ökar tillgängligheten i de här
              områdena, och därmed riskerna för ökade skador och ökade sociala
              problem.
            </seg>
            <seg n="86371962">
              Erfarenheterna från förra gången det begav sig med lördagsöppet
              visade att efter stängningen 1982 minskade antalet fyllerifall
              väsentligt. Antalet fall av misshandel inomhus mellan bekanta,
              dvs. i många fall misshandel inom familjerna, minskade också tydligt.
              Detta är väsentliga fakta att ta ställning till.
            </seg>
            <seg n="8a42ce77">
              Rapporter från BRÅ under 90-talet och andra rapporter pekar också
              på ett fortsatt mycket tydligt samband mellan alkohol och våld.
            </seg>
            <seg n="a83a2f9e">
              Regeringen hänvisar i propositionen till att situationen i samhället
              är så annorlunda nu. Det finns så många nattöppna krogar och så
              mycket svartsprit. Att det skett en ökning härvidlag är ju odiskutabelt
              och bekymmersamt, även om det ser väldigt olika ut i landet. Men
              detta kan enligt Vänsterpartiet inte utgöra en bärande motivering
              till att också öka tillflödet från
            </seg>
            <seg n="d4421a01">
              Systemet på lördagar. Det finns i hela propositionen och i all
              retorik från anhängarna av lördagsöppet en övertro på att om vi
              bara öppnar Systemet mer så försvinner svartspriten och i förlängningen
              mycket av problemen.
            </seg>
            <seg n="80512062">
              Vi i Vänsterpartiet är inte alls övertygade av detta mycket schematiserade
              resonemang. Vi har i stället grundad anledning att tro att ett
              lördagsöppet sammantaget i stället leder till en ökad konsumtion.
              Det är inte så enkelt att alla de som i dag köper svartsprit i
              stället kommer att köpa legal systemsprit om bolaget är öppet
              på lördagar. Det är en prisfråga också, och människor som köper
              svartsprit kommer fortfarande att finna att priset på svartsprit
              är lägre. Det kommer det alltid att vara, och vi kan räkna med
              att det finns gigantiska marginaler när det gäller svartspriten.
            </seg>
            <seg n="a5369e4f">
              Än viktigare, men sällan omnämnt av anhängarna till lördagsöppet,
              är att en hel del människor med hög konsumtion inte alls, eller
              ytterst sällan, köper svartsprit. Däremot kommer de att köpa på
              Systemet om det öppnas på lördagar. För dem och för deras familjer
              är det fortsatt viktigt med lördagsstängda systembolag. Det är
              en fråga om handfast solidaritet. De resonemang som ibland förs
              fram om servicenivån väger lätt när vi betänker vikten av åtminstone
              en eller kanske två alkoholfria dagar i veckan. Det talas i propositionen
              om alkoholfria zoner. För en hel del av dem som har problem med
              alkohol kan lördag och söndag vara en alkoholfri zon. Det vill
              vi att det ska förbli.
            </seg>
          </u>
          <note n="cc5a67e0">
            På tal om servicenivån föreslås i propositionen att
          </note>
          <u who="rolf_olsson_90d9dc" xml:id="i-b7dd89b36da181c0-0" n="0a2b3cfa" prev="i-23ae050f6c8ac008-0">
            <seg n="3ccc5495">
              Systemet ska kunna ha kvällsöppet på vardagar och vissa lördagar
              inför storhelger. Detta har ju för övrigt redan prövats. Med denna
              ytterligare möjlighet tror vi att normalkonsumenterna är fullt
              kapabla att planera och genomföra sina inköp på Systemet på ett
              godtagbart sätt. Det föreslås också en utbyggnad av fler butiker.
              Dessa förslag är servicehöjande åtgärder gentemot allmänheten,
              och Vänsterpartiet kan bejaka dem om de genomförs med varsamhet.
            </seg>
            <seg n="727e6daf">
              När det kommer till lördagsöppet måste dock socialpolitiska hänsyn
              vägas in. Vänsterpartiet menar att hänsynen till människor med
              alkoholproblem och deras anhöriga väger tyngre än serviceaspekterna
              när det gäller lördagsöppet.
            </seg>
            <seg n="cdfa260e">
              Jag går nu över till att tala om några andra förslag i propositionen.
              I propositionen föreslås att permanenta det oberoende alkoholsamarbetet
              OAS och ombilda detta samarbete mellan stat och näringsliv till
              en allmännyttig ideell förening. Ett enigt socialutskott har avvisat
              regeringens idé om att organisera samarbetet på det sätt som här
              föreslås, och det tycker
            </seg>
            <seg n="42264603">
              Vänsterpartiet är mycket positivt. De olika partierna har säkert
              lite olika motiv för detta ställningstagande, men de har förenats
              i kritiken mot den här föreslagna formen. För Vänsterpartiet gäller
              även framdeles att samhället ska hålla en klar rågång gentemot
              branschintressena. Medborgarna ska kunna veta om det är staten
              i form av t.ex. Folkhälsoinstitutet eller branschen i form av
              t.ex. Bryggarföreningen som står för informationen. Detta innebär
              inte att det i ett öppet samhälle som vårt inte ska finnas dialog
              och samverkan kring enskilda frågor inom alkoholpolitiken.
            </seg>
            <seg n="bf5ce215">
              OAS kan säkert hitta en annan form att fungera i.
            </seg>
            <seg n="91de3014">
              Dock menar Vänsterpartiet att OAS har fått en alltför central
              roll i alkoholdebatten under senare tid.
            </seg>
            <seg n="5d5d260d">
              Vänsterpartiet har också tillsammans med flera andra partier
              sagt nej till förslaget om att det ska vara tullen som hanterar
              gåvoförsändelser av alkohol från utlandet. Det finns en uppenbar
              risk att det utbildas en förtäckt postorderverksamhet. Det är
              vår bestämda uppfattning att det bör vara Systembolaget som ska
              vara utlämningsställe för gåvoförsändelser av vin, sprit och öl.
              Det är Systembolaget som har de bästa förutsättningarna att utöva
              en godtagbar kontroll av denna hantering.
            </seg>
            <seg n="9cba2c45">
              En annan fråga som inte finns föreslagen i proppen, men som blivit
              aktuell genom uttalanden från vd för Systembolaget, är diskussionen
              om att initiera möjligheter till inköp av alkohol över Internet
              med hemkörning och leverans vid dörren. Enligt Vänsterpartiet
              finns det uppenbara risker för att kontrollen över försäljningen
              på detta sätt försämras allvarligt och att problem med underleverantörer
              för langning till ungdomar lättare kan få fäste.
            </seg>
            <seg n="b7b221d1">
              En fråga som det finns anledning att noga bevaka och diskutera
              framöver är de förestående översynsförhandlingarna när det gäller
              införselregler. I utskottets betänkande slås fast att målsättningen
              ska vara att Sverige ska behålla nuvarande införselregler.
            </seg>
            <seg n="9b4b533f">
              Det är bra, anser Vänsterpartiet. Det är självklart att vi aktivt
              ska hävda vår rätt att bedriva en egen, aktiv alkoholpolitik.
            </seg>
            <seg n="e1700fe9">
              Jag menar att det är hög tid nu att alla stolta deklararationer
              från EU-anhängarna som föregick folkomröstningen visar sig i verkligheten.
              Det var ju bl.a.
            </seg>
            <seg n="fb0fffa4">
              kring alkoholpolitiken som vi kritiker pekade på riskerna för
              att Sverige skulle få svårt att hävda sitt självbestämmande. Det
              viftades undan av EU-
            </seg>
            <seg n="a7f1e543">
              anhängarna som skräckpropaganda och svartmålning
            </seg>
            <seg n="a7b2e1cc">
              - Sverige skulle visst kunna fortsätta föra sin egen alkoholpolitik.
              Sedan dess har mycket hänt som pekar i rakt motsatt riktning.
              Det är hög tid nu att visa att talet om att vilja hävda den självständiga
              svenska alkoholpolitiken hade täckning i verkligheten. Det finns
              en servil hållning gentemot EU-etablissemanget som innebär att
              vi går före de krav som de facto ställs på oss. Jag hoppas att
              den svenska regeringen i handling visar att man aktivt vill värna
              en självständig svensk alkoholpolitik.
            </seg>
            <seg n="0a244f0e">
              Avslutningsvis har jag några funderingar över vilken framtid
              vi kan förvänta oss när det gäller alkoholpolitiken - främst utifrån
              vad de olika politiska företrädarna för fram i debatten. Vi har
              länge haft en bred uppslutning i svensk politik kring en restriktiv
              alkoholpolitik. Det är en alkoholpolitik som har folkhälsoperspektivet
              främst, före de rent kommersiella aspekterna. Totalkonsumtionsmodellen
              har varit allmänt accepterad, och det har rått enighet om att
              prisinstrument och detaljhandelsmonopol har varit de verksammaste
              medlen. Det enda parti som mycket tydligt skilt ut sig från denna
              relativa enighet har varit
            </seg>
            <seg n="94ae9a84">
              Moderaterna. Det är fortfarande ljusår mellan Moderaternas politik,
              som mynnar ut i att i grunden rasera den restriktiva alkoholpolitiken,
              och alla andra partiers politik.
            </seg>
            <seg n="f364d12a">
              Herr talman! Det finns dock anledning att vara bekymrad över
              vart den svenska regeringen är på väg.
            </seg>
            <seg n="a45f9330">
              Vi ska i dag ta ställning till regeringens förslag om försök
              med lördagsöppet, men vad följer sedan? Socialministern har vid
              upprepade tillfällen alltifrån tillträdet för drygt ett år sedan
              gjort uttalanden om ytterligare förändringar av alkoholpolitiken.
              Det har bl.a. handlat om behovet av att sänka alkoholskatterna
              kraftigt och om ytterligare åtgärder för att öka tillgängligheten,
              dvs. ytterligare förändringar av Systembolagets verksamhet.
            </seg>
            <seg n="0808fa47">
              I den bok jag har här och som jag utgår från att alla ledamöter
              i kammaren har begåvats med - själv har jag fått den två gånger
              - framgår de här ambitionerna tydligt. Nu hör jag uppgifter om
              att departementet inte vill kännas vid boken. Då är ju detta ett
              utmärkt tillfälle för socialministern att kommentera innehållet.
              Är det rätt återgivna tankar? Jag skulle gärna vilja höra socialministern
              kommentera de här framtidstankarna. Om citaten stämmer är det
              av stort intresse att höra hur en fortsatt restriktiv alkoholpolitik
              kan kombineras med sänkta priser och ökad tillgänglighet. Vi ska
              vara varsamma om orden. Ordet restriktivitet måste stå för ett
              verkligt sakinnehåll.
            </seg>
            <seg n="17cce1f6">
              Man kan inte öka tillgängligheten och sänka priserna och ändå
              hävda att restriktiviteten har bibehållits. Det får inte bli med
              restriktiviteten som det blev med bofinken - den kan inte få se
              ut hur som helst. Jag skulle gärna vilja att socialministern kommenterade
              framtidens alkoholpolitik utifrån bl.a. de citat som tillskrives
              socialministern i den här boken.
            </seg>
            <seg n="438800e0">
              Herr talman! Vänsterpartiet står självfallet bakom alla reservationer
              vi lagt, men för tids vinnande yrkar jag bifall endast till reservationerna
              17 och 30.
            </seg>
          </u>
          <note n="f6326385">
            I detta anförande instämde Tanja Linderborg, Eva
          </note>
          <note n="e9c3010d">
            Zetterberg, Ingrid Burman, Sten Lundström, Sven-
          </note>
          <note n="055d2abd">
            Erik Sjöstrand, Lena Olsson, Yvonne Oscarsson, Stig
          </note>
          <note n="8bab8ab7">
            Eriksson, Sture Arnesson och Peter Pedersen (alla v).
          </note>
          <note type="speaker" n="d35296af">
            Anf. 3 LEIF CARLSON (m) replik:
          </note>
          <u who="leif_carlson_003de4" xml:id="i-67e03fe34b3d49f6-1" n="720b0dfe">
            <seg n="8d76d255">
              Herr talman! Det är i och för sig mycket av det som Rolf tar
              upp i alkoholpolitiken som kan diskuteras, men jag ska hålla mig
              till en fråga för att göra det enkelt och tydligt. Rolf Gustavsson
              framhåller att den svenska alkoholpolitiken är väldigt bra. Sedan
              berättar han att alkoholen kostar ungefär 100 miljarder, dvs.
              den siffra som Anders Johnsson anger i sin bok.
            </seg>
            <seg n="e892ccb4">
              Det innebär ungefär 11 300 kr per invånare. Han säger också att
              ungefär 6 000 svenskar dör i det land där vi har denna bra alkoholpolitik.
            </seg>
            <seg n="9dc01230">
              Det finns åtminstone två holländska undersökningar som visar
              att deras samhällskostnader för alkoholskador ligger på i det
              ena fallet 1 300 kr per invånare och år och i det andra fallet
              300 kr per invånare och år. Netherlands Economic Institute har
              faktiskt gjort beräkningar som visar att det i stort sett går
              plus minus noll.
            </seg>
            <seg n="82834c96">
              På den hearing som vi hade här presenterades siffror från Kanada
              som visade att där kostar alkoholskadorna 45 miljarder. Med tanke
              på Kanadas befolkning betyder det en sjättedel av kostnaderna
              för alkoholskadorna i Sverige.
            </seg>
            <seg n="20621adc">
              Nyligen publicerades i Frankrike, som förvisso icke har den svenska
              alkoholpolitiken och dessutom dricker mer än vi, en undersökning
              som visar att där är samhällskostnaderna per invånare ungefär
              en sjundedel av de svenska.
            </seg>
            <seg n="0ed6c1a6">
              Canadian Center of Substance Abuse tar också upp hur många som
              dör i Kanada av alkoholskador.
            </seg>
            <seg n="cbc2dde3">
              De har angett siffran 6 701 under ett år. Det är alltså ungefär
              som i Sverige, men man har tre gånger så stor befolkning.
            </seg>
            <seg n="4024e0a8">
              Jag skulle vilja fråga Rolf Gustavsson vad som är så bra med
              en alkoholpolitik som innebär kostnader som är sex sju gånger
              högre än i andra länder och leder till att dödligheten är tre
              gånger så stor. Det är något svårförståeligt för mig. Jag tycker
              att bara det visar att vi borde byta alkoholpolitik.
            </seg>
          </u>
          <note type="speaker" n="18c7dbd2">
            Anf. 4 ROLF OLSSON (v) replik:
          </note>
          <u who="rolf_olsson_90d9dc" xml:id="i-0e99f6840a78d8dd-0" n="0a2b3cfa">
            <seg n="bef6e961">
              Herr talman! Jag tror nog att jag även fortsättningsvis vill
              hävda det faktum att Sverige har en alkoholpolitik som gör att
              vi har lägre siffror vad avser alkoholrelaterad dödlighet och
              lägre siffror vad avser direkt alkoholrelaterade sjukdomstillstånd
              som skrumplever och annat än de flesta andra europeiska länder.
            </seg>
            <seg n="1e3bf791">
              Det är ju intressant med jämförelser mellan olika länder. Flaggskeppet
              för Moderaterna brukar vara
            </seg>
            <seg n="894f9f89">
              Kanada, och Leif Carlson tog också upp Kanada som det stora föredömet.
              År 1978 genomfördes i Québec en förändring i bestämmelserna om
              försäljning av vin. Det blev tillåtet att köpa vin i vanliga livsmedelsaffärer.
              Det finns mycket att säga om det. Men Leif
            </seg>
            <seg n="98a67bb5">
              Carlson glömde att tala om att det finns förklaringar till det
              faktum att totalkonsumtionen inte ökade i
            </seg>
            <seg n="5e7e4a79">
              Kanada.
            </seg>
            <seg n="27fe9c5b">
              Det var nämligen så att under den här tiden, från
            </seg>
            <seg n="99b9c92e">
              1978 och framåt, var det svåra ekonomiska tider för de flesta
              medborgarna i Kanada. Den främsta förklaringen, som han absolut
              inte nämnde, var att livsmedelshandeln samtidigt fick höja priset
              med upp till
            </seg>
            <seg n="46884d56">
              16 ½ %. Priset är, som alla vet, den starkaste faktorn när det
              gäller att hålla konsumtionen nere.
            </seg>
          </u>
          <note type="speaker" n="f323c81d">
            Anf. 5 LEIF CARLSON (m) replik:
          </note>
          <u who="leif_carlson_003de4" xml:id="i-67e03fe34b3d49f6-2" n="720b0dfe">
            <seg n="1293853d">
              Herr talman! Jag ber om ursäkt för att jag i hastigheten råkade
              benämna Rolf Olsson vid fel namn.
            </seg>
            <seg n="2dfb4583">
              Jag ber om ursäkt för detta.
            </seg>
            <seg n="7052097e">
              Men, Rolf Olsson, jag finner det lite anmärkningsvärt att man
              alltid utgår ifrån att de svenska siffrorna är absolut riktiga.
              Siffror från andra länder, det må vara Nederländerna, Frankrike
              eller Kanada, är det fel på. Jag tycker att det är en lite övermaga
              inställning. Jag tror att det finns skäl att dels gå igenom de
              här siffrorna ordentligt internationellt, dels ha respekt för
              dem och kanske inse att den svenska politiken inte är så verkningsfull
              som vi tror.
            </seg>
            <seg n="8ce9eba2">
              Det är alldeles riktigt som Rolf Olsson säger att man höjde priserna
              med ungefär 15 % i Kanada under den här tiden. Men Kanada består
              ju av flera stater, och där var effekten densamma. Man hade samma
              ekonomiska problem som i Québec. Trenden i hela
            </seg>
            <seg n="6e3d83ee">
              Kanada har gått mot en minskning. Det som är intressant att visa
              är att den ökade tillgängligheten i sig inte föranledde att konsumtionen
              ökade. Den trend som fanns i hela Kanada med en sjunkande förbrukning
              var likadan i de områden där man ökade tillgängligheten och bemötte
              med information. Det berodde kanske lite grann på priserna, men
              det är inte säkert.
            </seg>
            <seg n="658d9e73">
              Det är så mycket annat som spelar roll.
            </seg>
            <seg n="ae06e572">
              Vi har samma förhållande i Nya Zeeland. Där sjönk förbrukningen
              med 18 % sedan man hade öppnat supermarkets för vin, fördubblat
              antalet licenser och kombinerat det med information.
            </seg>
            <seg n="5a4d7398">
              Det är ganska väl visat att möts tillgängligheten på rätt sätt
              har den ingen betydelse. Det är andra saker som påverkar trenderna.
            </seg>
          </u>
          <note type="speaker" n="4ce2b318">
            Anf. 6 ROLF OLSSON (v) replik:
          </note>
          <u who="rolf_olsson_90d9dc" xml:id="i-0e99f6840a78d8dd-1" n="0a2b3cfa">
            <seg n="b80e17a2">
              Herr talman! I hela det moderata resonemanget finns det en frontalattack
              mot totalkonsumtionsmodellen. Jag kan konstatera att det finns
              en mycket betydande forskning på området som stöder totalkonsumtionsmodellen.
              Vi ska naturligtvis alltid vara öppna för att diskutera förändringar
              i samhället och kanske justera vår syn.
            </seg>
            <seg n="2e673c94">
              Men jag vill erinra om att Världshälsoorganisationen, som väl
              ändå får anses vara en auktoritet på området, har satt upp målet
              att sänka totalkonsumtionen med 25 % med just totalkonsumtionsmodellen
              som teoretisk botten. Leif Carlson och jag har tillsammans med
              andra i utskottet lyssnat på forskare på
            </seg>
            <seg n="191daec3">
              SBU eller i samband med vår hearing som har sagt att det är totalkonsumtionsmodellen
              som gäller som främsta förklaringsmodell när det gäller fluktuationer
              i alkoholkonsumtionen. Jag måste för min och Vänsterpartiets del
              säga att det finns all anledning att hålla fast vid den modellen.
            </seg>
          </u>
          <note type="speaker" n="abf3e71e">
            Anf. 7 LARS GUSTAFSSON (kd):
          </note>
          <u who="lars_gustafsson_47d37d" xml:id="i-1bb58578c03e22be-0" n="7ccc7b1a">
            <seg n="0128b06d">
              Herr talman! Den här propositionen, Vissa alkoholfrågor, kan
              knappast betecknas som det mest genomarbetade aktstycke som presenterats
              för riksdagen. Propositionen i sig innehåller ett antal förslag
              på olika områden, t.ex. kriminalisering av förvärv av svartsprit,
              partihandel med alkoholvaror, ny myndighetsstruktur på alkohol-
              och narkotikaområdet, alkoholreklam och försök med lördagsöppna
              systembutiker för att nämna några.
            </seg>
            <seg n="43ce9100">
              Om man betraktar propositionen i dess helhet framtonar dock en
              förberedelse till en EU-anpassning av den svenska alkoholpolitiken,
              vilket vi beklagar.
            </seg>
            <seg n="69a6e5b5">
              Trots de senaste årens kraftiga konsumtionsökning av illegal
              sprit, som bl.a. bekräftas av stora beslag av tull och polis,
              påstås i propositionen att alkoholkonsumtionen minskat. På sin
              höjd kan detta betraktas som en spekulation. Verkligheten är troligen
              en annan.
            </seg>
            <seg n="e2edda32">
              Jag vill nämna några uppgifter som kan vara nyttiga som bakgrundsbeskrivning
              till den här debatten.
            </seg>
            <seg n="cd7b3439">
              Alkoholen är ett av vårt samhälles största ekonomiska och sociala
              problem. Man beräknar att det finns ungefär 300 000 alkoholmissbrukare
              i vårt land. Detta innebär att ca 175 000 barn under 18 år lever
              i familjer med missbruk. Alkoholdebuten går allt längre ned i
              åldrarna. Alkoholdebut vid tio elva års ålder är inte ovanligt.
              Alkoholen är även en inkörsport till narkotika. Vi vet att blandmissbruket
              ökar.
            </seg>
            <seg n="6f362c8b">
              Våld och kriminalitet följer ofta i spåren av berusning med alkohol
              och droger. I Sverige avlider ca 6 000 personer årligen i alkoholrelaterade
              skador.
            </seg>
            <seg n="ffad4656">
              Alkoholister är också ofta storrökare, vilket inte förbättrar
              bilden. De totala samhällskostnaderna, som vi här har haft en
              dialog om som jag är tveksam till, är i alla fall mycket höga.
            </seg>
            <seg n="e73ba700">
              Många kvinnor och barn drabbas av det alkoholrelaterade våldet,
              ofta i samband med alkoholkonsumtion vid helgerna.
            </seg>
            <seg n="2536bafb">
              I andra europeiska länder har noterats ökade problem med alkoholkonsumtion,
              särskilt bland ungdomar, och dessa länder funderar nu på att införa
              mer restriktiva bestämmelser.
            </seg>
            <seg n="f8941923">
              Jag tror detta är nyttigt att ha med sig i bagaget när man diskuterar
              svensk alkoholpolitik och antar nya förslag i denna församling.
              Det hade varit bättre om förslagen i denna proposition tagit sikte
              på att komma till rätta med de existerande problemen i stället
              för att man riskerar att nya tillskapas.
            </seg>
            <seg n="9d4e53af">
              Innan jag går in på några av förslagen i propositionen vill jag
              lyfta fram en del allmänna synpunkter som vi kristdemokrater anser
              bör utgöra och fortsätta att utgöra grunderna i det alkoholpolitiska
              arbetet.
            </seg>
            <seg n="0ddfc530">
              Alkoholpolitiken ska präglas av ett folkhälsoperspektiv där sociala
              hänsyn ska väga tungt. De instrument som använts har varit detaljhandelsmonopol,
              prispolitik, åldersgränser och information. Flera forskare stöder
              också uppfattningen att den svenska alkoholpolitiken har varit
              verkningsfull. Därför anser vi att man bör vara mycket försiktig
              vid förändringar och att nya försök bör vara väl underbyggda innan
              de prövas.
            </seg>
            <seg n="abfad14d">
              Det förebyggande arbetet måste ges högre prioritet. Insatser
              på de s.k. vita zonerna måste utökas för att bättre komma till
              rätta med problemen. Till de vita zonerna hör graviditetsperioden,
              barnens uppväxttid, trafiken och arbetsplatsen. Det är otillfredsställande
              att 500 barn årligen föds med skador på grund av moderns alkoholbruk
              under graviditeten, att var femte person som avlider eller skadas
              svårt i trafiken är alkoholpåverkad och att alkoholbruket bland
              ungdomar är ett växande problem.
            </seg>
            <seg n="4f029206">
              Arbetet med attitydförändringar måste förbättras.
            </seg>
            <seg n="d841b48b">
              Bäst effekt får detta arbete om det påbörjas i hemmen som i samverkan
              med skolan kan skapa ett sunt förhållningssätt till alkohol. Vuxna
              måste också ta ett större ansvar och föregå med gott exempel.
              Våra ungdomar berusas lika lätt av legal som av illegal alkohol.
            </seg>
            <seg n="18106a76">
              Kopplingar mellan tillgänglighet och konsumtion är belagda. Ökad
              tillgång medför större konsumtion.
            </seg>
            <seg n="aacc273a">
              Därför bör varje beslut om ökat utbud vägas noga innan det genomförs.
            </seg>
            <seg n="1822f0ca">
              Herr talman! Vi har reserverat oss på ett antal punkter, men
              jag avgränsar mig till att kommentera en del av förslagen i propositionen.
            </seg>
            <seg n="ed87d349">
              Vi kristdemokrater ser positivt på förslaget att kriminalisera
              handel och innehav av illegal sprit. Det är dock viktigt att beslutet
              efter en tid följs upp med en utvärdering om konsekvenser och
              efterlevnad av lagen. Vi tror dock inte att detta enkom löser
              problemet med ungdomsfylleriet, som antyds i propositionen. Därtill
              fordras många andra åtgärder. Ett glädjeämne, som vi alla gläds
              åt, är att utskottet återvisar regeringens förslag om samarbete
              med OAS i sin nuvarande föreslagna utformning. Det är, som det
              nu ser ut, oacceptabelt.
            </seg>
            <seg n="14ed0f74">
              I propositionen föreslås att en organisationskommitté tillsätts
              för att bereda ett förslag om en ny myndighetsstruktur på alkohol-
              och narkotikaområdet.
            </seg>
            <seg n="fc529887">
              Senare ska regeringen återkomma till riksdagen med förslag i
              frågan. I praktiken innebär detta att regeringen vill att riksdagen
              ska ställa sig bakom ett löst skisserat förslag som är svårt att
              överblicka. Detta har också påpekats av remissinstanserna.
            </seg>
            <seg n="f63d354b">
              Vi avvisar förslaget och anser att regeringen bör återkomma när
              man har ett färdigt förslag att lägga fram för denna kammare.
            </seg>
            <seg n="0fcd770a">
              Detsamma gäller förslaget om överföring av uppgifter från Alkoholinspektionen
              till bl.a. skattemyndigheten. Överföring av uppgifter från en
              myndighet till en annan medför inte att behoven försvinner.
            </seg>
            <seg n="de3bd2c8">
              Motsvarande kompetens och resurser behövs ju då vid den nya myndigheten.
              Något sådant har man inte beaktat i förslaget. Vi anser därför
              att regeringen bör återkomma när man har klart för sig vilka förändringar
              man önskar på hela området och vilka konsekvenser förslagen får.
              Dessa bör dessutom bisträckas med resursförstärkningar.
            </seg>
            <seg n="88eb6b5a">
              Förslaget om försök med lördagsöppna butiker tycks vara det enda
              systemskifte som denna regering hittills mäktat med. Det är beklagligt
              att det sker på det minst önskade området. Det svenska samhället
              lider inte av brist på alkohol. Snarare är det så att det konsumeras
              för mycket och dessutom ofta koncentrerat till helger.
            </seg>
            <seg n="23d9d6e6">
              Det underlag som propositionen lutar sig mot talar snarare för
              ett bibehållande av lördagsstängda systembutiker. 80-90 % av de
              tillfrågade anser inte att de haft några olägenheter av att inte
              kunna handla på lördagar. De som är mest positiva till förslaget
              är storkonsumenter. Det tycks snarare som om det bakomliggande
              motivet till förslaget är ett försök att infria socialministerns
              löfte om lördagsöppna butiker.
            </seg>
            <seg n="7e918c08">
              Därför tar man i propositionen sikte på de siffror som talar
              för att svenska folket önskar lördagsöppna Systembutiker. De sociala
              skälen och solidariteten med dem som lever med alkoholens baksida
              borde leda till en helt annan slutsats.
            </seg>
            <seg n="e5959e37">
              Häromdagen meddelades att Systembolagets försäljning ökat med
              drygt 10 % under årets första nio månader. Detta tyder inte på
              svårigheter med tillgängligheten. Om Systembutikerna öppnas på
              vardagskvällar och dessutom på lördagar pekar mycket på en konsumtionsökning,
              tvärtemot totalkonsumtionsprincipen som vi alla är överens om
              och som hittills utgjort en viktig del i svensk alkoholpolitik.
            </seg>
            <seg n="31589c06">
              Propositionen föreslår också att fler butiker med begränsat sortiment
              öppnas, vilket förstärker farhågorna om en volymökning. Om riksdagen
              godkänner förslaget riskerar redan utsatta grupper att drabbas
              ännu hårdare.
            </seg>
            <seg n="e097b5eb">
              Kristdemokraterna säger därför nej till regeringens båda förslag
              vad gäller fler och lördagsöppna
            </seg>
            <seg n="3ff8dfb7">
              Systembutiker och hoppas att riksdagsmajoriteten gör detsamma.
            </seg>
            <seg n="b873f497">
              Herr talman! Vi står givetvis bakom alla våra reservationer,
              men för tids vinnande yrkar jag bifall endast till reservationerna
              4 och 30.
            </seg>
          </u>
          <note type="speaker" n="34fde8da">
            Anf. 8 KENNETH JOHANSSON (c):
          </note>
          <u who="kenneth_johansson_399b30" xml:id="i-5ff583959052b3a9-0" n="36f7dbce">
            <seg n="06cf2759">
              Herr talman! Jag vill börja med att yrka bifall till reservationerna
              10 och 30, men står självfallet även bakom övriga reservationer
              som Centerpartiet, ensamt eller gemensamt med andra partier, anfört.
            </seg>
            <seg n="40bb998c">
              Herr talman! Regeringens förslag om olika alkoholfrågor, som
              vi behandlar i dag, känns lite grann som ett hopplock. Det är
              mycket text, men få konkreta förslag. Samtidigt vill regeringen
              driva igenom beslut om t.ex. avskaffandet av partihandelstillstånden
              som, enligt Centerpartiets uppfattning, hör hemma i en total översyn
              av alkoholpolitiken. Mitt intryck är att ivern att få öppna Systemet
              på lördagarna, om än i begränsad omfattning, gör att propositionen
              ska fram och drivas igenom i riksdagen.
            </seg>
            <seg n="434db492">
              Centerpartiet säger nej till lördagsöppna Systembutiker. Vi vill
              inte utsätta familjerna, barnen och kvinnorna för alkoholpolitiska
              experiment. Det är oansvarigt! Det förvånar mig inte ett dugg
              att moderaterna ställer sig på samma linje som socialdemokraterna
              beträffande lördagsöppet - man kommer ju en bit på väg. Däremot
              förbryllar det mig och säkert många andra att man i Folkpartiet
              av alla kan ha svängt så till den milda grad att man t.o.m. vill
              gå längre än regeringen i fråga om att öka tillgängligheten till
              alkohol under helgerna. Var finns vardagssolidariteten, socialdemokrater,
              moderater och folkpartister?
            </seg>
            <seg n="72281a36">
              Efter många diskussioner med bl.a. socialarbetare och poliser
              och efter samtal med kvinnor vars män är missbrukare är jag övertygad
              om att Centerpartiets linje är den mest humana. Den olägenhet
              som det innebär för vanliga alkoholkonsumenter bör vägas mot den
              frid som kan uppstå i ett hem som är plågat av missbruk. Vardagssolidaritet
              är vad det handlar om!
            </seg>
            <seg n="7e2a6f22">
              Syftet med den svenska alkoholpolitiken är att minska alkoholens
              medicinska och sociala skadeverkningar genom att minska totalkonsumtionen.
            </seg>
            <seg n="4cd60ceb">
              Centerpartiet anser att det är mycket angeläget att vidmakthålla
              syftet med den svenska alkoholpolitiken, och vi anser också att
              Sverige ska ha en hög ambitionsnivå inom det alkoholförebyggande
              arbetet.
            </seg>
            <seg n="4ce480d2">
              Centerpartiet anser att vi fortsatt ska ha en restriktiv alkoholpolitik,
              med insikt om sambandet mellan den totala alkoholkonsumtionen
              och alkoholskador och att ökad tillgänglighet ökar konsumtionen.
            </seg>
            <seg n="0ebf18a1">
              Den svenska alkoholpolitikens förutsättningar har förändrats
              under senare år, främst genom EU-
            </seg>
            <seg n="75ab8dec">
              medlemskapet. Distributionsmonopolet har upphävts, men försäljningsmonopolet
              är bibehållet. Instrumenten för att minska konsumtionen behöver
              både förfinas och förändras i takt med att omvärlden förändras.
            </seg>
            <seg n="98b26cf0">
              Våra vanor börjar likna övriga Europas. Svenskarna konsumerar
              alkoholsvagare drycker, vilket i och för sig är bra. Samtidigt
              visar undersökningar i bl.a. Stockholm att konsumtionen bland
              ungdomar under vardagar blir allt vanligare, vilket på sikt ökar
              riskerna för alkoholskador. Minskningen av Systembolagets starkspritsförsäljning
              ska självfallet vägas mot en kraftig ökning av svartspriten, hembränt
              och smuggel. Polisens och tullens insatser för att hindra framställning
              och smuggel måste självfallet intensifieras.
            </seg>
            <seg n="7aed2bab">
              Herr talman! Sverige förhandlade sig till ett undantag från EU:s
              gemensamma införselregler. Enligt direktivet ska undantaget gälla
              till den 30 juni 2000, då en översyn av undantaget ska göras.
              Centerpartiet har samma uppfattning som regeringen, nämligen att
            </seg>
            <seg n="a385a637">
              Sverige måste få behålla undantaget. I annat fall ökar sannolikt
              konsumtionen av alkohol. Det skulle även bli svårare att upprätthålla
              en hög prisnivå utan det svenska undantaget.
            </seg>
            <seg n="cceb0b07">
              Centerpartiet kan inte ställa sig bakom att partihandelstillstånden
              tas bort. Frågan är inte tillräckligt genomtänkt, vilket styrks
              såväl av information från företrädare från Alkoholinspektionen
              som av att kompletterande material och förslag från departementet
              kommit till utskottet i sista stund. Centerpartiet anser att tillsynsfunktioner
              m.m. och förändringar av Alkoholinspektionens funktion och uppgifter
              bör behandlas i ett beslut om den samlade alkoholpolitiken.
            </seg>
            <seg n="df08fd62">
              Det är anmärkningsvärt att regeringen nu helt plötsligt anser
              att den kommersiella handeln utanför detalj- och serveringsledet
              inte har någon betydelse från alkoholpolitisk synpunkt. Behovet
              av övergripande kontroll av alkoholhanteringen inom partihandelsledet
              har väl snarare ökat än minskat genom EU-
            </seg>
            <seg n="7203224d">
              inträdet, de öppna gränserna och den kriminalitet som onekligen
              finns.
            </seg>
            <seg n="a0089f6b">
              Alkholinspektionen fyller en viktig roll. Den bör vara kvar åtminstone
              tills vi vet att vi har något bättre. Ett argument som förs fram
              för att försämra alkoholkontrollen är EG-domstolens dom i det
              s.k. Franzénmålet. Helt klart går dock regeringen betydligt längre
              än vad EG-domstolen krävt. I enlighet med vad företrädare för
              Alkoholinspektionen har anfört anser Centerpartiet att partihandelstillståndens
              vara eller icke vara bör behandlas i ett beslut om den samlade
              alkoholpolitiken.
            </seg>
            <seg n="df3bf668">
              Herr talman! Centerpartiet anser att Sverige bör följa de etiska
              principer och den handlingsplan som under 1995 har antagits av
              de europeiska länderna inom WHO. Jag ska inte redovisa vad WHO-
            </seg>
            <seg n="3f0c37d1">
              dokumentet omfattar utan vill bara betona betydelsen av att överenskommelsen
              följs även i Sverige.
            </seg>
            <seg n="e34e0599">
              Sverige bör intensifiera arbetet för att minska alkoholkonsumtionen
              inom hela EU-området. En nödvändig och grundläggande åtgärd är
              att ställa krav på statistik som är jämförbar mellan EU-länderna.
              Statistikuppgifter för t.ex. alkoholrelaterade dödsolyckor i trafik
              är nu totalt missvisande vid länderjämförelser.
            </seg>
            <seg n="ec5f2815">
              För trovärdigt beslutsunderlag och för erfarenhetsoch kunskapsutbyte
              är det viktigt att regeringen inom
            </seg>
            <seg n="568d1032">
              EU arbetar för att få fram tillförlitligt statistikmaterial,
              i första hand om alkohol och trafik.
            </seg>
            <seg n="e2853085">
              Vi vet vilka fruktansvärda konsekvenser alkohol i trafiken kan
              få. Oskyldiga människor dödas eller lemlästas. Enligt beräkningar
              vid Vägverket görs det varje dag i vårt land 10 000-15 000 bilresor
              med alkoholpåverkade förare. Det är ungefär det antal fall som
              polisen påträffade under hela 1998. Ska vi i någon mån leva upp
              till det trafiksäkerhetsmål som riksdagen antagit, den s.k. nollvisionen,
              är det nödvändigt att polisen i större utsträckning prioriterar
              trafiknykterheten.
            </seg>
            <seg n="5af7c132">
              Herr talman! Utöver trafiken finns det fler områden som helt
              riktigt prioriteras: alkoholfria arbetsplatser, ungdomsmiljöer,
              graviditetsperioden etc. Det är mycket viktigt med förebyggande
              insatser. Den tid med vilken vi kan skjuta upp alkoholdebuten
              bland våra ungdomar är guld värd. Många ungdomar debuterar med
              folköl. Folkölet är lättillgängligt, och ålderskontrollen varierar.
              Centerpartiet anser att handlare som avser att sälja folköl bör
              få skyldighet att anmäla detta till kommunen, som i sin tur bör
              ha möjlighet att ta ut en mindre avgift för att täcka kostnaden
              för tillsynen.
            </seg>
            <seg n="f2e4ad59">
              Av Centerpartiets motion framgår att vi inte kan ställa oss bakom
              förslaget om att OAS ombildas till en allmännyttig ideell förening.
              Som tidigare talare har sagt tycker även vi att samarbetet är
              bra, dock inte formen för samarbetet. Det blev även ett enigt
              utskotts uppfattning, vilket jag tycker är bra.
            </seg>
            <seg n="27fc3882">
              Man kan inte nog betona betydelsen av det förebyggande arbete
              som bedrivs på det lokala planet, inom primärvården, socialtjänsten,
              polis, skola, fritis osv., nykterhetsorganisationer och andra
              ideella organisationer ej att förglömma. Föräldraansvaret är grundläggande
              och måste stödjas. Det är nödvändigt att prata ihop sig om ett
              gemensamt förhållningssätt och att erbjuda bra uppväxtmiljöer.
              Ju fler alkoholfria ungdomsmiljöer, desto bättre.
            </seg>
            <seg n="a9b47b3f">
              Herr talman! Bästa sättet att långsiktigt minska alkoholens skadeverkningar
              är nog att vi får en attitydförändring bland våra ungdomar. För
              detta har vi ett gemensamt ansvar. Låt oss ta det ansvaret.
            </seg>
          </u>
          <note type="speaker" n="20e5a8e0">
            Anf. 9 KERSTIN HEINEMANN (fp):
          </note>
          <u who="kerstin_heinemann_122f3a" xml:id="i-47385c07a9f019ec-0" n="9565cd52">
            <seg n="748a2743">
              Herr talman! I Sverige accepterar vi två droger, alkohol och
              nikotin. De får säljas legalt, medan i princip alla andra droger
              är förbjudna annat än för medicinskt bruk. Detta är fallet trots
              att vi vet att både alkohol och nikotin kan vara starkt vanebildande
              och skadliga både för den som brukar och för den som missbrukar
              dessa droger. Konsekvenserna är väl kända: stora kostnader för
              sjukvården, stora kostnader för övriga samhället och inte minst
              när det gäller alkohol mycket stora följdverkningar även för andra
              människor, exempelvis i form av våld av olika slag.
            </seg>
            <seg n="871caa74">
              Mot denna bakgrund anser Folkpartiet liberalerna att det är självklart
              att det ska finnas begränsningar i den enskildes frihet när det
              gäller dessa droger.
            </seg>
            <seg n="b69015fd">
              I dag behandlar vi alkoholpolitiken, och jag ska därför hålla
              mig till den, även om det finns ett mycket klart samband mellan
              olika typer av droger.
            </seg>
            <seg n="901db5a3">
              Herr talman! Den svenska alkoholpolitiken har en lång tradition.
              Den går tillbaka ända till 1494, då Sten
            </seg>
            <seg n="f138340b">
              Sture utfärdade förbud mot att bränna och försälja brännvin för
              något annat ändamål än kruttillverkning!
            </seg>
            <seg n="04a4a863">
              Den svenska alkoholpolitiken har syftat till att minska alkoholmissbruket
              och präglats dels av beskattning samt reglering av partihandel,
              detaljhandel, utskänkning och prissättning, dels av insatser inom
              hälsooch sjukvård samt socialtjänst av såväl förebyggande som
              rehabiliterande karaktär.
            </seg>
            <seg n="a6da2d5c">
              Den svenska alkoholpolitiken har vunnit gehör utomlands. I många
              länder börjar man ta alkoholproblemet på större allvar. Världshälsoorganisationen,
              WHO, har antagit en alkoholpolitisk aktionsplan som ger ett mycket
              starkt stöd för de principer som den svenska alkoholpolitiken
              vilar på.
            </seg>
            <seg n="29f8a65a">
              Folkpartiets grundläggande inställning är att marknadsekonomi
              och näringsfrihet inte är ett självändamål, utan till för konsumenternas
              skull. Men från grundläggande principer kan det ibland behöva
              göras avsteg. Det gäller bl.a. beroendeskapande produkter, vars
              konsumtion kan leda till ett sådant beroende att medlet ifråga
              tar makten över den enskildes fria vilja.
            </seg>
            <seg n="8a1c424b">
              Konsumtionen leder med andra ord till ofrihet.
            </seg>
            <seg n="a775e31f">
              Liberaler har alltid ansett att friheten är begränsad och att
              det sociala ansvaret för sig själv och sina medmänniskor är ett
              förhållande som inskränker en annars ohämmad personlig frihet.
              Det är den ideologiska grunden för Folkpartiets restriktiva politik
              mot droger. Men det är också naturligt för ett liberalt parti
              att vara berett att ompröva inslag i den restriktiva alkoholpolitiken,
              om det kan göras gällande att samma mål kan uppnås på annat sätt,
              med mindre ingrepp i konsumenternas frihet.
            </seg>
            <seg n="bc0cd634">
              Det är viktigt att den restriktiva politiken utövas med vederbörlig
              hänsyn till konsumenternas legitima krav på service. Ett exempel
              på detta är Systembolagets sortimentspolitik och varuinformation.
              Vi slår därför vakt om Systembolagets monopol på alkoholförsäljningen.
            </seg>
            <seg n="ca0e8b23">
              Herr talman! Regeringens förslag med ökat öppethållande i Systembolagets
              butiker är ett förslag som vi stöder vad gäller ökat öppethållande
              måndag till fredag. Den försöksverksamhet som regeringen föreslår
              med lördagsöppet i systembolagsbutiker i vissa regioner stöder
              vi däremot inte. Vi ser problem med den försöksverksamheten. Den
              kan leda till att vi får en "intern gränshandel" i Sverige. Vi
              anser att det vore bättre att butikerna öppnas i hela landet under
              en prövotid. Det ska kompletteras med en kontinuerlig uppföljning
              av vad som händer när det gäller förekomsten av misshandel och
              skadegörelse, men också andra alkoholrelaterade skador. Den här
              uppföljningen bör planeras innan lördagsöppet införs och starta
              omedelbart när prövotiden inleds. Visar utvärderingen att de sociala
              effekterna blir oacceptabla, ska en omprövning av öppethållandet
              ske.
            </seg>
            <seg n="a6c68df8">
              Det är svårt att göra jämförelser med de utvärderingar som gjordes
              när lördagsstängningen genomfördes. Det har hänt väldigt mycket
              under dessa år.
            </seg>
            <seg n="bb53f626">
              Hembränning och inte minst försäljningen av svartsprit har ökat.
              Alkoholkonsumtionsmönstret har förändrats, dels dricks i dag mindre
              starksprit, dels har alkoholkonsumtionen på restauranger och pubar
              ökat väsentligt under dessa år. Det finns därför anledning att
              genomföra en försöksverksamhet med lördagsöppet och, som jag tidigare
              sade, se till att denna verksamhet verkligen prövas och utvärderas
              och att en omprövning av beslutet ska kunna ske.
            </seg>
            <seg n="7032786d">
              Det jag nu har sagt får också vara ett svar på Kenneth Johanssons
              funderingar kring Folkpartiets alkoholpolitik.
            </seg>
            <seg n="9e81b47e">
              Herr talman! Mot propositionen, som vi tyvärr tycker är halvfärdig
              på de flesta andra områden än just förslaget om lördagsöppet,
              har vi från Folkpartiet en hel del invändningar. Det hade varit
              bra om regeringen väntat in de pågående utredningarna på området
              och i stället lagt fram en fullständig proposition om Sveriges
              alkoholpolitik. Jag vill nu ta upp de invändningar som Folkpartiet
              har mot propositionen.
            </seg>
            <seg n="ac2ae144">
              En av huvudprinciperna inom den svenska alkoholpolitiken har
              sedan länge varit att begränsa och kontrollera privata kommersiella
              intressen. Det var därför det fram till Sveriges inträde i EU
              år 1995
            </seg>
            <seg n="33731956">
              fanns statliga monopol för en mycket stor del av alkoholbranschen.
              Det enda monopol som blev kvar, med EU:s accepterande, var Systembolaget.
              I samband med detta inrättades Alkoholinspektionen, och systemet
              med partihandelstillstånd infördes. Regering och riksdag underströk
              vikten av detta alkoholpolitiska system, liksom behovet av en
              kraftfull tillsyn. Nu frångår regeringen detta och föreslår att
              denna alkoholpolitiska kontroll avskaffas.
            </seg>
            <seg n="552d3dd8">
              Det är uppseendeväckande att regeringen anser att den kommersiella
              handeln utanför detalj- och serveringsleden inte har några alkoholpolitiska
              förtecken.
            </seg>
            <seg n="f66aac7d">
              Nu vill regeringen ersätta systemet med partihandelstillstånd
              med att alla företag som så önskar ges rätt att bedriva partihandel
              med alkoholdrycker om de uppfyller vissa förutsättningar i alkoholskattelagen.
              Alkoholinspektionen föreslås avskaffad som självständig myndighet,
              kvar blir endast skattekontrollen.
            </seg>
            <seg n="f3bcdad6">
              Folkpartiet anser att denna förändring inte ska genomföras. Det
              finns för närvarande ca 350 företag på marknaden, och marknaden
              är fortfarande instabil.
            </seg>
            <seg n="6ee56765">
              Att ta bort den alkoholpolitiska kontrollen och uppföljningen
              av denna verksamhet kommer att få negativa konsekvenser. Det blir
              lättare för oseriösa företag att agera på ett sätt som motverkar
              det sociala ansvarstagande som bör vara centralt för vår alkoholpolitik.
              Det kan t.ex. gälla risker för otillbörlig marknadsföring eller
              läckage i form av otillbörlig detaljhandel.
            </seg>
            <seg n="11c47ea6">
              Alkoholinspektionen med dess kontroll- och tillsynsverksamhet
              fyller en viktig funktion. Med tillståndsprövning, inspektionsbesök,
              rapporter och kontakter med branschsammanslutningar och myndigheter
              kan Alkoholinspektionen få insyn i verksamheten, samla in statistik,
              påverka utvecklingen och hävda det sociala ansvar som är grunden
              för alkoholpolitiken. Att ersätta Alkoholinspektionens verksamhet
              med den prövning som särskilda skattekontoret gör är inte tillräckligt.
              Denna prövning syftar enbart till att försäkra att staten får
              in skatt, vilket i och för sig är viktigt, men den alkoholpolitiska
              prövningen och tillsynen försvinner.
            </seg>
            <seg n="c9b79791">
              På den här punkten har regeringen gått betydligt längre än EG-domstolen
              krävt. EU har inte krävt att den totala centrala svenska alkoholkontrollen
              ska avskaffas.
            </seg>
            <seg n="5d57391e">
              Hela det här förslaget är ett exempel på att propositionen är
              ett hastverk, och frågan borde ha lämnats tillbaka till utredningen
              så att ett mer genomarbetat förslag hade kunnat tas fram. Vi motsätter
              oss alltså förslaget vad beträffar Alkoholinspektionen.
            </seg>
            <seg n="1242aeda">
              Herr talman! Folkpartiet har tidigare framfört och framför återigen
              i vår motion att vi anser att den statliga alkoholsortimentsnämnden
              har tolkat sitt uppdrag så att produkter som får säljas i ett
              annat EU-land också måste få säljas i Sverige. Det är långt ifrån
              säkert att denna tolkning är riktig. Som det nu är framstår andra
              EU-länder som mer aktiva när det gäller att ifrågasätta produkter
              som alkoläsk än Sverige. Därför behövs en tydligare instruktion
              till alkoholsortimentsnämnden, alternativt att den ersätts av
              prövning i allmän domstol, som gör det möjligt för
            </seg>
            <seg n="f86019ec">
              Systembolaget att säga nej till produkter som bedöms innebära
              särskilda risker.
            </seg>
            <seg n="8327dc4e">
              Beträffande gåvoförsändelser av spritdrycker, vin och starköl
              föreslås det i propositionen att de ska tillåtas. Bedömningen
              av försändelsens status, om det är en gåvoförsändelse eller en
              postorderförsändelse, ska tillsammans med ålderskontroll göras
              av Tullverket. Rätten till införsel av gåvoförsändelser ska endast
              gälla enstaka försändelser och enstaka flaskor från en enskild
              person till en person som har fyllt 20 år. Vilka regler som ska
              gälla vad beträffar intervaller mellan försändelserna anges inte
              och inte heller hur kontrollen av verksamheten ska gå till.
            </seg>
            <seg n="84bbc63f">
              Enligt vår mening innebär regeringens förslag uppenbara risker
              för missbruk. Tullen saknar resurser att klara en rimlig kontroll
              av verksamheten. Risken är stor för en förtäckt postorderverksamhet
              med alkoholdrycker. Om gåvoförsändelser ska kunna tillåtas anser
              vi att det är Systembolaget som ska svara för utlämnandet av dessa.
              Så sker i dag. Butikerna kan då svara för en effektiv ålderskontroll,
              som Systembolaget redan i dag är bra på. Systembolaget har också
              möjlighet att informera Tullen om man misstänker att reglerna
              för gåvoförsändelser missbrukas. Att EU-
            </seg>
            <seg n="eca948b3">
              kommissionen i den formella underrättelsen motsätter sig en sådan
              här lösning innebär inte att Sverige utan vidare måste acceptera
              detta.
            </seg>
            <seg n="280ad30d">
              Herr talman! Det finns många vägar att gå runt ett reklamförbud.
              Reklamen lämnas åt bryggeriernas självsanering. Här borde det
              ske en uppstramning.
            </seg>
            <seg n="3fa80ac3">
              Både den alkoholpolitiska kommissionen och Alkoholreklamutredningen
              har lämnat förslag på hur det här ska kunna gå till. Konsumentverket
              har för närvarande ansvaret för övervakningen av alkoholreklamen.
              Folkpartiet anser att den övervakningen måste effektiviseras och
              att ansvaret för övervakningen av reklamen flyttas från Konsumentverket
              till den myndighet som får tillsynsansvaret över alkoholen och
              dess hantering.
            </seg>
            <seg n="bdd81cb6">
              Herr talman! Den inriktning av Folkhälsoinstitutets verksamhet
              som regeringen föreslår går i rakt motsatt riktning mot den som
              Folkpartiet förespråkat och fortfarande förespråkar genom att
              institutet ska ombildas till en myndighet med tydligare uppgifter
              av stabsmyndighet på folkhälsoområdet. Vidare ska
            </seg>
            <seg n="06a76cb8">
              Alkoholinspektionens och Läkemedelsverkets tillsynsuppgifter
              föras dit. Vi anser att dessa tillsynsuppgifter bättre hör hemma
              hos Socialstyrelsen än i ett folkhälsoinstitut, och vi yrkar avslag
              på regeringens förslag om Folkhälsoinstitutets framtida roll och
              ansvar.
            </seg>
            <seg n="dca88a72">
              Herr talman! Enligt propositionen ska Folkhälsoinstitutets roll
              när det gäller den externa alkoholinformationen begränsas kraftigt.
              Informationen ska i stället i större utsträckning överlåtas på
              organisationer och andra organ. Staten ska i fortsättningen fungera
              som en kompetent beställare och tillhandahålla medel för informationsinsatser
              som andra utför. Ett led i detta är en permanentning av Oberoende
              alkoholsamarbete, OAS, som en allmännyttig ideell organisation.
              Det är bra att ett enigt socialutskott avvisar förslaget, markerar
              att det inte är en lämplig form för samarbete och ger regeringen
              i uppdrag att återkomma med ett nytt förslag till riksdagen.
            </seg>
            <seg n="3cf27554">
              Herr talman! Jag vill samtidigt framhålla att socialutskottet
              har skärpt skrivningen vad gäller de förestående översynsförhandlingarna
              med EU i enlighet med bl.a. Folkpartiets förslag. I betänkandet
              framgår att målsättningen med nu förestående översynsförhandlingar
              är att Sverige ska behålla nuvarande införselregler. Det är bra!
            </seg>
            <seg n="a594847e">
              Herr talman! Det finns ytterligare några angelägna frågor som
              jag vill ta upp.
            </seg>
            <seg n="6369603a">
              De kvinnliga alkoholisterna är en heterogen grupp. Det finns
              könsspecifika skillnader mellan manliga och kvinnliga alkoholister
              - psykologiskt, psykiatriskt, medicinskt och socialt sett. Det
              är därför viktigt att dessa kunskaper tas till vara i vård och
              rehabilitering så att vård och behandling kan anpassas till kvinnors
              specifika behov. Forskningen börjar nu också kunna ge svar på
              varför en del människor utvecklar beroende till och missbruk av
              ämnen som tobak, alkohol, narkotika och vissa läkemedel. Det finns
              gemensamma mekanismer som leder till drogmissbruk och även andra
              tvångstillstånd, t.ex. spelberoende.
            </seg>
            <seg n="54e0357e">
              Folkpartiet tycker att det är bra att alkohol- och drogforskningen
              nu stärks genom inrättandet av ett centrum för alkohol- och drogforskning
              vid samhällsvetenskapliga fakulteten vid Stockholms universitet.
            </seg>
            <seg n="00b019b1">
              Eftersom mekanismerna bakom beroende av olika ämnen och bakom
              vissa tvångsbeteenden har ett samband - som jag tidigare nämnt
              - anser vi att detta centrums forskningsansvar bör vidgas till
              att omfatta hela fältet.
            </seg>
            <seg n="b26aceb6">
              Herr talman! Rolf Olsson ställde en fråga till socialministern
              om boken om alkoholkultur. Jag har sett en skriftlig fråga till
              socialministern. Jag har ingenting emot att få ett svar på denna
              fråga i kammaren i dag.
            </seg>
            <seg n="602aa43d">
              Herr talman! Avslutningsvis vill jag betona - trots att jag har
              framfört kritik och fogat reservationer till betänkandet - att
              det i Sveriges riksdag finns en stor majoritet för en fortsatt
              restriktiv alkoholpolitik. Det är egentligen endast Moderata samlingspartiet
              som har gjort stora avsteg från denna politik genom att bl.a.
              föreslå sänkt åldersgräns för inköp till 18 år, ett avskaffande
              av Systembolagsmonopolet och fritt distansköp från annat EU-land
              för privat bruk och att förslaget om kriminalisering av innehav
              och köp av illegal sprit avslås.
            </seg>
            <seg n="27a277fe">
              Herr talman! Jag står givetvis bakom samtliga mina reservationer
              till betänkandet, men för tids vinnande yrkar jag bifall endast
              till reservation nr 11.
            </seg>
          </u>
          <note type="speaker" n="852df413">
            Anf. 10 LARS GUSTAFSSON (kd) replik:
          </note>
          <u who="lars_gustafsson_47d37d" xml:id="i-1bb58578c03e22be-1" n="7ccc7b1a">
            <seg n="c04ef588">
              Herr talman! Jag har en fråga till Kerstin Heinemann. Jag tror
              inte att jag är ensam om att förvånas över Folkpartiets omsvängning
              i fråga om lördagsöppet. Jag vill gärna höra Kerstin Heinemanns
              förklaring om hon tror att konsumtionen av illegal sprit kommer
              att minska när man vill öppna systembutikerna i hela landet. Tror
              verkligen Kerstin Heinemann att konsumtionen av både den legala
              och den illegala spriten kommer att minska med hjälp av ert förslag?
            </seg>
          </u>
          <note type="speaker" n="beb6d66c">
            Anf. 11 KERSTIN HEINEMANN (fp) replik:
          </note>
          <u who="kerstin_heinemann_122f3a" xml:id="i-47385c07a9f019ec-1" n="9565cd52">
            <seg n="3c0d4699">
              Herr talman! Folkpartiet tror inte att detta är lösningen på
              problemet med svartspriten och den illegala införseln. Men vi
              anser ändå att vi i det här läget bör införa en försöksverksamhet
              som ska utvärderas ordentligt. Den ska stoppas omedelbart om den
              får oacceptabla konsekvenser.
            </seg>
          </u>
          <note type="speaker" n="2cdb967e">
            Anf. 12 LARS GUSTAFSSON (kd) replik:
          </note>
          <u who="lars_gustafsson_47d37d" xml:id="i-1bb58578c03e22be-2" n="7ccc7b1a">
            <seg n="8c102e75">
              Herr talman! När jag hör Kerstin Heinemann prata mot moderaterna
              får jag en känsla av ambivalens.
            </seg>
            <seg n="c031125f">
              Den ena minuten är hon restriktiv, och i nästa minut ska ett
              försök göras som går längre än regeringens förslag. Folkpartiet
              har länge omfattat sig av en kultur med ett folkhälsoperspektiv
              vad gäller nykterheten.
            </seg>
            <seg n="d8ce1443">
              Jag hade hoppats att Folkpartiet skulle stå kvar vid detta. Jag
              hoppas att det ännu finns möjlighet för
            </seg>
            <seg n="39de15d6">
              Folkpartiet att ändra sig i frågan.
            </seg>
          </u>
          <note type="speaker" n="60ca561c">
            Anf. 13 KERSTIN HEINEMANN (fp) replik:
          </note>
          <u who="kerstin_heinemann_122f3a" xml:id="i-47385c07a9f019ec-2" n="9565cd52">
            <seg n="a9b6c743">
              Herr talman! Om Lars Gustafsson hade lyssnat lite grann på mitt
              anförande, hade det varit klart att
            </seg>
            <seg n="cc689c4c">
              Folkpartiet fortfarande står för en mycket restriktiv alkoholpolitik.
              Vi har ett undantag, nämligen att vi har sagt att det ska vara
              en försöksverksamhet med öppethållande i hela landet. Vi befarar
              att det föreslagna försöket i vissa områden kommer att få sådana
              effekter på grund av intern gränshandel att det inte går att utvärdera
              försöket på ett vettigt sätt. Därför anser jag att det är bättre
              att ha försöksverksamheten i hela landet än i begränsade områden.
            </seg>
          </u>
          <note type="speaker" n="bae209bc">
            Anf. 14 KENNETH JOHANSSON (c) replik:
          </note>
          <u who="kenneth_johansson_399b30" xml:id="i-5ff583959052b3a9-1" n="36f7dbce">
            <seg n="e15b9801">
              Herr talman! Jag har lyssnat på anförandet, och jag har läst
              reservationen. Jag respekterar Folkpartiets ställningstagande
              att man vill gå längre än regeringen när det gäller systembolagens
              öppethållande under helgerna.
            </seg>
            <seg n="e4ec748b">
              Men jag vill ställa någon fråga på det området.
            </seg>
            <seg n="6558c0df">
              Ser inte Folkpartiet riskerna med att ökat öppethållande ökar
              tillgängligheten och ytterst ökar skadorna i redan svaga grupper?
              Jag tror att Folkpartiet ser riskerna, annars skulle man inte
              vara mån om en utvärdering.
            </seg>
            <seg n="821bc11a">
              Vad förväntar sig Folkpartiet av den utvärdering som ska göras
              om detta förslag går igenom? Var går gränserna för vad som kan
              vara acceptabelt? Hur många familjer, hur många fler missbrukare
              ska vi acceptera innan vi kan säga att försöket är lyckat eller
              misslyckat?
            </seg>
          </u>
          <note type="speaker" n="834054bc">
            Anf. 15 KERSTIN HEINEMANN (fp) replik:
          </note>
          <u who="kerstin_heinemann_122f3a" xml:id="i-47385c07a9f019ec-3" n="9565cd52">
            <seg n="ab5d8263">
              Herr talman! Kenneth Johansson väljer att se vårt förslag om
              lördagsöppet som ett steg längre än vad regeringen har föreslagit.
              Vi ser det inte så. Vi ser det som att vi vill genomföra en försöksverksamhet
              med lördagsöppet som är bättre att utvärdera och kontrollera än
              regeringens förslag. Det är därför som vi har lagt fram det här
              förslaget.
            </seg>
            <seg n="eea307b2">
              Kenneth Johansson frågar om hur många misshandelsfall osv. som
              vi vill tillåta. Vi har inte suttit och kalkylerat antalet och
              begränsningen. Det är helt självklart att om vi ser en ökning
              måste åtgärder vidtas för att stoppa ökningen. Kenneth Johansson
              går i sin argumentation tillbaks till det som hände vid utvärderingen
              av lördagsstängningen. Vi som deltog vid det seminarium som Socialdepartementet
              arrangerade för en tid sedan fick inga klara belägg för de siffror
              som har figurerat. Det har varit svårt att utvärdera dem. Forskarna
              har inte kunnat visa på någonting.
            </seg>
            <seg n="ffecd14b">
              Jag har i mitt anförande gjort klart att vi vill ha försöksverksamheten,
              men vi vill att den nogsamt följs upp. Verksamheten ska starta
              från den dag lördagsöppet startas, och den ska följas upp hela
              tiden.
            </seg>
          </u>
          <note type="speaker" n="8835c326">
            Anf. 16 KENNETH JOHANSSON (c) replik:
          </note>
          <u who="kenneth_johansson_399b30" xml:id="i-5ff583959052b3a9-2" n="36f7dbce">
            <seg n="ae7d812f">
              Herr talman! För mig är det klart att om man vill bedriva försök
              i hela landet må det vara mer utsträckt än om försöken genomförs
              i delar av landet. Därför konstaterar jag att Folkpartiet vill
              gå längre i den delen.
            </seg>
            <seg n="dd56eafe">
              Sedan var det frågan om försöket leder till en ökning av konsumtionen.
              Efter alla de samtal och kontakter jag har haft är det klart att
              om tillgängligheten ökar leder den till en ökning av konsumtionen.
              Sedan kan det vara en diskussion om hur stor ökningen kommer att
              bli. Det räcker med att konstatera att en ökning är ett tragiskt
              utfall av en alkoholpolitisk försöksverksamhet.
            </seg>
          </u>
          <note type="speaker" n="9611a340">
            Anf. 17 KERSTIN HEINEMANN (fp) replik:
          </note>
          <u who="kerstin_heinemann_122f3a" xml:id="i-47385c07a9f019ec-4" n="9565cd52">
            <seg n="3defed0d">
              Herr talman! Hur ska man kunna utvärdera en försöksverksamhet
              i ett begränsat område? Ska man registrera inresande, och ska
              man titta på om konsumtionen ökar i deras hemkommuner? Det är
              en fullkomlig omöjlighet att göra en ordentlig utvärdering av
              en sådan begränsad försöksverksamhet. Det är därför vi har lagt
              fram vårt förslag. Det handlar inte om att gå längre, utan det
              handlar om att få ett bättre underlag för att genomföra en försöksverksamhet.
            </seg>
          </u>
          <note type="speaker" n="77ca24ab">
            Anf. 18 THOMAS JULIN (mp):
          </note>
          <u who="thomas_julin_fe6252" xml:id="i-f74db9de927def17-0" n="f6296555" next="i-57c002ec09ba4ac1-0">
            <seg n="2ada5b35">
              Herr talman! De flesta av oss har fått en mängd brev och telefonsamtal
              med anledning av proposition
            </seg>
            <seg n="736ef0fb">
              134, den proposition som ligger till grund för det här betänkandet.
              Många har föreslagit att vi borde kasta propositionen i papperskorgen.
              De allra flesta brev och telefonsamtal har enbart handlat om lördagsöppet
              och om OAS, Oberoende alkoholsamarbetet. Alla utom en som har
              varit i kontakt med mig har varit kritiska mot regeringens förslag.
              Det var en man som ville att Systembolaget skulle vara öppet sju
              dagar i veckan, för han klarade inte av att handla på fredagarna
              så att det räckte hela helgen. Det är den ende som har hört av
              sig som haft den åsikten.
            </seg>
            <seg n="bd1c4f83">
              Till dem som jag har varit i kontakt med har jag sagt att jag
              inte tycker att propositionen hör hemma i papperskorgen. Det finns
              speciellt ett förslag som jag tycker är mycket bra, och det är
              förslaget som borde ha kommit redan på den tiden när det blev
              förbjudet att tillverka egen sprit. Det är lagstiftningen som
              gör det olagligt att förvärva och inneha tillverkad mäsk och svartsprit.
              De som bryter mot lagen döms till böter eller fängelse i högst
              två år. Jag tycker att det är bra.
            </seg>
            <seg n="356649bd">
              Jag tycker att det här är en viktig och bra förändring, som borde
              välkomnas av alla som själva inte befattar sig med den här sortens
              produkter. Vi vet ju att den hembrända spriten är ett stort problem
              och att det är missbrukare och ungdomar som i första hand är kunderna.
            </seg>
            <seg n="ea05cb3a">
              När vi nu får den här lagen är det också viktigt att böterna
              blir så väl tilltagna att alla uppfattar att samhället ser det
              här som ett allvarligt problem. Det får inte bli som när det gäller
              smugglingen, att ringa varusmuggling är billigare än att missa
              att betala parkeringsavgiften. Då sänder man fel signaler. Signalerna
              måste vara tydliga: Vi ser allvarligt på köp och innehav av illegal
              sprit. Det är viktigt att de lägsta böterna har en sådan nivå
              att de som vill köpa svartsprit verkligen tänker sig för både
              en och två gånger. Det är också viktigt att se till att polisen
              och tullen får möjligheter att förbättra sina insatser för att
              komma åt den illegala alkoholen.
            </seg>
            <seg n="3f143e54">
              Vad som förvånar mig är att Moderaterna motsätter sig förslaget
              att kriminalisera köp och innehav av hembränt. Ni moderater har
              t.o.m. reserverat er mot lagändringen. Ni är ju ett parti som
              värnar om lag och ordning och trygghet på gator och torg. Det
              är ju ett känt faktum att våld och andra brott till största delen
              hänger ihop med alkoholförtäring. Tror ni inte att det är så?
              Eller tycker ni att det är viktigare att vara alkoholliberal än
              att minska våldet? Är det här en prioriteringsfråga för er?
            </seg>
            <seg n="99179638">
              Herr talman! Den största frågan i det här betänkandet är försöket
              med lördagsöppet på Systembolaget. Det är den fråga som med all
              rätt engagerat folk och som mött de flesta protesterna. Jag har
              svårt att förstå varför Socialdemokraterna, Moderaterna och
            </seg>
            <seg n="6e84f53a">
              Folkpartiet är så angelägna om att genomföra prov med lördagsöppet.
              Jag har inte hört något krav från folket om lördagsöppet. Mig
              veterligen är det ingen grupp som har uppvaktat oss och krävt
              lördagsöppet.
            </seg>
            <seg n="f2a66b60">
              Min fråga till Socialdemokraterna, Moderaterna och Folkpartiet
              måste bli: Vem har kommit med kravet på lördagsöppet till er?
              Vem ställer ni upp för när det gäller lördagsöppet?
            </seg>
            <seg n="63094cde">
              Lördagsöppet är heller inte gratis. Systembolaget ska ha folk
              ute en extra dag, och det kostar pengar.
            </seg>
            <seg n="1c2753be">
              Det ska finansieras, och tanken måste då vara att det här ska
              vara en lönsam affär. Man räknar förmodligen med att sälja mer,
              och det är säkerligen inte bara en kompensation för minskade köp
              av svartsprit.
            </seg>
            <seg n="6e20f1b8">
              Det talas också om att man ska ha många fler systembutiker, och
              det innebär att tanken måste vara att man förväntar sig att sälja
              mer. Man har ju inte varit öppen för service och räknar med att
              folk som handlar på vardagarna ska flytta sina inköp.
            </seg>
            <seg n="6a60dde2">
              När det gäller att ha öppet vardagskvällar anser vi att när man
              nu får möjlighet att ha öppet på kvällstid på fredagar borde man
              också kunna avstå från att ha lördagsöppet inför storhelger.
            </seg>
            <seg n="dc05d02f">
              Jag tycker att man kan jämföra det här försöket med det förslag
              som dyker upp då och då som handlar om fartgränsen på vägarna.
              När olyckstalen minskar på vägarna kommer alltid någon och föreslår
              att vi kanske skulle tillåta högre fart igen och prova. Jag känner
              att det här provet också är så; man ska prova.
            </seg>
            <seg n="3ed475a0">
              Men när man gör de här proven händer det också någonting. Hur
              många fler döda är man beredd att acceptera? Hur många fler brott
              och hur mycket mer misshandel kan man acceptera innan man avbryter
              experimentet? Och hur kan man mäta en ökning? Jag har svårt att
              förstå det. Är det okej om ökningen är marginell? Kan vi acceptera
              att några fler blir misshandlade och dödade eller att det blir
              några fler brott?
            </seg>
            <seg n="40b28766">
              I så fall måste vi också kunna acceptera att det är nära anhöriga
              till oss som blir drabbade. Men oftast tänker vi inte så, utan
              vi ser det så att det händer i periferin.
            </seg>
            <seg n="c789381d">
              Låt oss avstå från förslaget om lördagsöppet! Med tanke på de
              signaler som socialministern har skickat ut förstår alla att det
              här bara är ett första steg på en alkoholliberalare väg, som många
              av oss inte vill ha.
            </seg>
            <seg n="6e5c3228">
              Herr talman! Ett annat förslag som vi i Miljöpartiet tycker är
              dåligt är att öppna möjligheten att skicka gåvoförsändelser med
              sprit, vin och starköl. Det ska vara möjligt både från EU-land
              och från tredje land.
            </seg>
            <seg n="320cec77">
              Här öppnar Socialdemokraterna och Moderaterna en ny möjlighet,
              där alkohol på ett okontrollerbart sätt kan föras in i landet.
              Precis som om vi inte har nog med problem med det fiffel som förekommer
              med alkohol, som redan i dag flyter in över gränserna!
            </seg>
            <seg n="695f9409">
              Av folkhälsoskäl borde vi tillsammans ha försökt stoppa det här
              påhittet. Om det nu är så att det är omöjligt att påverka EU i
              en sådan här fråga borde regeringen åtminstone ha lyssnat på Miljöpartiet,
            </seg>
          </u>
          <note n="3c1e0fe9">
            Vänsterpartiet, kd och Folkpartiet, som föreslår att
          </note>
          <u who="thomas_julin_fe6252" xml:id="i-57c002ec09ba4ac1-0" n="f6296555" prev="i-f74db9de927def17-0">
            <seg n="616e9c51">
              Systembolaget ska vara utlämningsställe för gåvoförsändelserna.
              Då hade det åtminstone funnits en möjlighet att få en rimlig kontroll
              av de här försändelserna.
            </seg>
            <seg n="495836ac">
              Jag måste ställa en fråga: Varför öppnar ni möjligheten att sända
              gåvopaket från tredje land? Det är väl knappast något som EU tvingar
              oss till. Varför skapar ni så många nya möjligheter på alkoholområdet?
              Vill ni ha en ökad eller minskad alkoholkonsumtion? Tvivlar ni
              på att våld och andra brott hänger ihop med alkoholförtäring?
            </seg>
            <seg n="03f38b49">
              Vilka alkoholliberala krafter ligger bakom förslagen i betänkandet?
              Är det de uttalanden som socialministern gjort i medierna och
              i boken om alkoholkultur som givit alkoholliberalerna vind i seglen?
              Har samarbetet med OAS haft sin betydelse? Det är frågor man kan
              ställa sig.
            </seg>
            <seg n="54e14d77">
              Herr talman! Vi har talat om lördagsöppet på prov på Systembolaget,
              de vuxnas butik. Då tycker jag också att det är nödvändigt att
              ta upp ett annat viktigt problem, en fråga som borde diskuteras
              och som borde engagera många fler. Det är försäljningen av folköl,
              barnens och ungdomarnas berusningsdryck, som de har tillgång till
              dygnet runt, året runt, på de flesta orter i landet och där kontrollen
              inte är något att skryta med. Är inte affären öppen så är bensinmacken
              öppen. Som vi har hört dricker ungdomar öl inte därför att de
              tycker att det är gott utan för att berusa sig.
            </seg>
            <seg n="b8bb9f71">
              I Miljöpartiet anser vi att det måste bli en förbättring när
              det gäller folkölet. Vi anser att det ska fordras tillstånd för
              försäljning av folköl och att ett sådant tillstånd ska kunna dras
              in vid missbruk, dvs. vid försäljning till ungdom under 18 år.
              Det är viktigt att det ställs hårda krav på dem som säljer folköl,
              och vi anser att kommunerna ska ges möjlighet att ta ut tillstånds-
              och tillsynsavgift. Det är också viktigt att ett tyngre ansvar
              läggs på handlarna. I dag kan en enskild kassörska bli fälld för
              försäljning till minderåriga, medan den som äger butiken helt
              slipper undan sitt ansvar. Det tycker inte vi är acceptabelt.
            </seg>
            <seg n="45f0b2d6">
              Socialministern har uttalat att vi inte har någon kontroll över
              vad unga människor dricker. Men att folkölet är ett av de vanligaste
              berusningsmedlen för ungdom är känt. Socialministern! När får
              vi kontroll på de butiker där ungdomen köper sin berusningsdryck?
            </seg>
            <seg n="a2da340b">
              Vi anser också att Alkoholinspektionen ska ha ett ökat ansvar
              för alkoholområdet i stället för ett minskat, som den nu får,
              som vi ser det.
            </seg>
            <seg n="ca270982">
              Herr talman! Självklart står jag bakom alla mina reservationer
              i det här betänkandet, men jag nöjer mig med att yrka bifall till
              reservation 17 om utlämningsställen för gåvoförsändelser innehållande
              spritdrycker, till reservation 30, som innebär avslag på regeringens
              förslag till lördagsöppet, och till reservation
            </seg>
            <seg n="77310769">
              48, där Miljöpartiet föreslår att det ska fordras tillstånd för
              försäljning av folköl.
            </seg>
          </u>
          <note n="0d4a7a78">
            I detta anförande instämde Helena Hillar Rosenqvist (mp).
          </note>
          <note type="speaker" n="4243151a">
            Anf. 19 LEIF CARLSON (m) replik:
          </note>
          <u who="leif_carlson_003de4" xml:id="i-67e03fe34b3d49f6-3" n="720b0dfe">
            <seg n="73ec1969">
              Herr talman! Thomas Julin ställde en fråga till mig om varför
              vi går emot en kriminalisering av innehavet. Det är just därför
              att vi har respekt för lagarna. Lagar är något mycket viktigt.
              Det är ett mycket stort ingrepp när man förbjuder någonting.
            </seg>
            <seg n="d7b7570a">
              Det kan vara motiverat att förbjuda ett innehav i ett mycket
              extremt fall, som t.ex. när det gäller narkotika. Men när det
              gäller alkoholen kan vi konstatera att det är förbjudet att tillverka
              alkohol - utom för dem som har tillstånd, naturligtvis. Langning
              är förbjudet. Innehav av svartalkohol i uppenbar avsikt att försälja
              den är också förbjudet. Allt runtomkring den svarta alkoholen,
              den illegala alkoholen, är alltså förbjudet.
            </seg>
            <seg n="ec7a35a5">
              Alkohol i sig, som substans, är inte förbjuden. Det enda som
              vi kan angripa i sådana fall är att man har undandragit sig beskattning.
              Är det ett rimligt skäl att förbjuda innehav, när allt annat runtomkring
              det är reglerat?
            </seg>
            <seg n="f3747865">
              Det blir väl så att man i stället koncentrerar resurserna till
              något som man inte kan kontrollera. Hur ska man kunna avgöra om
              den gode herr Andersson dricker svartsprit eller inte på midsommaren
              när den levereras i flaskor som ser exakt likadana ut som de som
              innehåller legal alkohol?
            </seg>
            <seg n="246c0af4">
              Det blir alltså ett slag i luften. Vi lägger då resurser på en
              kontroll som är omöjlig i stället för att lägga dem på sådant
              som vore viktigare, nämligen att direkt genom tull och polis angripa
              den svarta marknaden, den kriminella marknaden, den industriella
              tillverkningen, den jättelika smugglingen eller att använda resurserna
              för att hjälpa missbrukare. Det är ett resursslöseri. Människor
              ser ju att detta inte är någon rimlig åtgärd. Då kommer det inte
              att finnas någon solidaritet med lagen, och det urholkar den allmänna
              rättskänslan.
            </seg>
            <seg n="0d519fbe">
              Vi är alltså emot ett förbud av respekt för den allmänna rättskänslan,
              att lagar ska fungera, att man ska använda lagen som vapen med
              försiktighet. Där det verkligen är berättigat ska man använda
              den. I
            </seg>
            <seg n="b0ba9277">
              detta fall ger det möjligen riksdagsmän känslan av att vi har
              gjort något stort, att vi har tagit ett beslut som är bra för
              alkoholpolitiken, men så är det ju inte!
            </seg>
          </u>
          <note type="speaker" n="a2d360d3">
            Anf. 20 THOMAS JULIN (mp) replik:
          </note>
          <u who="thomas_julin_fe6252" xml:id="i-a6de98a4becca407-0" n="f6296555">
            <seg n="f0aa0308">
              Herr talman! Som alla förstår delar jag inte Leif
            </seg>
            <seg n="55fecdf5">
              Carlsons åsikter. Vad som är viktigt med lagen är att den är
              en tydlig signal att samhället inte tillåter att man köper och
              innehar svartsprit.
            </seg>
          </u>
          <note type="speaker" n="8ed829fb">
            Anf. 21 LEIF CARLSON (m) replik:
          </note>
          <u who="leif_carlson_003de4" xml:id="i-67e03fe34b3d49f6-4" n="720b0dfe">
            <seg n="3400e39e">
              Herr talman! Jag tror nog att våra goda kamrater ute i det svenska
              samhället är fullständigt på det klara med det. När vi har förbud
              mot tillverkning, när vi har förbud mot langning och när vi har
              förbud mot innehav i uppenbar avsikt att sälja så är det förbjudet
              med svartsprit. Jag tror faktiskt att folk har fått den signalen.
            </seg>
            <seg n="b083bdeb">
              Det kan bara vara dessa fullmyndiga talesmän för den svenska
              alkoholpolitiken som så misstror sina medmänniskor att de inte
              förstår att folk faktiskt har begripit att det här är förbjudet.
              Vad man gör är alltså att man klampar in på ett område som får
              folk att undra vad man sysslar med. Vore det inte bättre att koncentrera
              sin verksamhet på den rena kriminaliteten, och vore det inte bättre
              att hjälpa dem som är missbrukare än att lägga resurser på någonting
              som folk faktiskt redan vet är förbjudet och där förhållandena
              därför inte förbättras av detta?
            </seg>
          </u>
          <note type="speaker" n="c1d756de">
            Anf. 22 THOMAS JULIN (mp) replik:
          </note>
          <u who="thomas_julin_fe6252" xml:id="i-a6de98a4becca407-1" n="f6296555">
            <seg n="c9207843">
              Herr talman! Jag tycker att det är viktigt att man gör både-och.
              Man ska försöka med alla åtgärder för att minska den här hanteringen.
              När det gäller smuggelsprit förmodar jag att Leif Carlson känner
              till att innehavet redan är förbjudet. Där heter det olovlig befattning
              med smuggelgods. Där har man alltså redan täckt det här. Jag tycker
              faktiskt att det är logiskt att man har en sådan bestämmelse också
              när det gäller den hembrända spriten.
            </seg>
          </u>
          <note type="speaker" n="10d626a9">
            Anf. 23 RINALDO KARLSSON (s):
          </note>
          <u who="rinaldo_karlsson_8fdc91" xml:id="i-da0558e3e0a09ea4-0" n="99a0f2c9">
            <seg n="568628e4">
              Herr talman! Jag ska begränsa mig; eftersom det är vår käre minister
              som rår för att vi får vara här på fredagen ska jag inte förlänga
              debatten mycket. Men låt mig ändå säga några ord.
            </seg>
            <seg n="3e5cf11d">
              När det gäller alkoholpolitiken måste jag säga att vi är tämligen
              överens här i kammaren och här i landet, trots att det är 49 reservationer
              i ärendet. Men jag vill ändå hävda det på det bestämdaste.
            </seg>
            <seg n="429e1e5d">
              Vi har ju våra kära moderater, som alltid är tvärtemot. Vi andra
              bygger ju vår alkoholpolitik på forskningen, och Moderaterna bygger
              sin på någon ideologi som jag inte riktigt har begripit. Men vi
              vet i alla fall att alkoholen medför stora skador, och det är
              därför vi har omgärdat den med olika åtgärder. Vi har åldersbegränsningar
              när det gäller att inhandla alkohol på Systembolaget, vi har prispolitiken,
              som har varit mycket effektiv, och vi har också Systembolagets
              monopol.
            </seg>
            <seg n="da9a973c">
              När det gäller Systembolaget menar jag att vi måste vara mycket
              rädda om det benet att stå på. Jag tror att det är väldigt viktigt.
              En del kan fråga: Varför ska man ha ett försök med lördagsöppet
              på Systemet?
            </seg>
            <seg n="32dc8db1">
              Jo, för att vi vill ha god grund att stå på när vi bildar oss
              vår uppfattning.
            </seg>
            <seg n="ddce17a1">
              Jag har varit talesman för Socialdemokraterna när det gäller
              alkohol i tio års tid, och jag vet inte hur många gånger jag har
              sagt att Systembolaget är det viktigaste och att det är bra med
              lördagsstängt. Jag har blivit angripen för det många gånger, och
              jag tycker ändå att man borde ha rätten att göra ett försök, så
              att man har en grund att stå på.
            </seg>
            <seg n="60865dd8">
              Vi har sagt att det ska vara ett begränsat försök där forskarna
              själva ska avgöra vilka Systembolag som ska hållas öppna. Det
              är för att man efter ett år ska kunna fatta ett riktigt beslut.
              Det tror jag är viktigt.
            </seg>
            <seg n="e52892c0">
              Skulle man göra försöket i hela landet som Folkpartiet vill -
              jag förstår i och för sig vad ni tänker på
            </seg>
            <seg n="20e1c5bd">
              - tror jag att det skulle vara väldigt svårt att sedan komma
              tillbaka med lördagsstängt. Det tror jag skulle vara väldigt svårt.
            </seg>
            <seg n="506bd4c9">
              När det gäller svartspriten vill jag säga att vi ju ändå vet
              att den är ett jättestort bekymmer. Man hör ofta olika siffror.
              En del använder höga siffror när det gäller svartspriten för att
              de vill att man ska sänka priset på den legala spriten, så man
              får se upp lite grann.
            </seg>
            <seg n="9724c412">
              Men onekligen finns det svartsprit. Jag tror t.ex.
            </seg>
            <seg n="3a6ac889">
              inte att man får bort svartspriten på grund av att man har öppet
              på lördagarna. Så naiv är jag inte. Jag tycker att vi ska pröva
              det här med lördagsöppet för att vi ska vrida vapnen ur händerna
              på alla som vill avskaffa Systembolaget. Har inte Systembolaget
              en god och riktig service till de svenska medborgarna vet jag
              att många kommer att angripa den biten.
            </seg>
            <seg n="bab06583">
              Man hävdar att vi ju knappt hade en livsmedelsbutik öppen på
              en söndag för 20 år sedan. I dag är det helt klart att det är
              öppet på söndagar. Men när det gäller Systembolaget ska man inte
              ens få göra ett försök med lördagsöppet! Vi tycker att det är
              fel. Jag tycker att man ska prova den biten, för att som sagt
              ta vapnen ur angriparnas händer.
            </seg>
            <seg n="b620f8e2">
              Vad som också är viktigt, som Julin nämnde, är folkölet. Vi vet
              att det sitter en utredning som kommer att ta upp folkölet. Det
              kommer säkert en proposition under nästa årtusende. Det är viktigt
              att vi tar tag i det här med folkölet. Jag har stått här många
              gånger och hotat och vädjat till tillverkarna och distributörerna
              när det gäller att de ska ta sitt ansvar för folkölet. Hittills
              har de inte gjort det. Jag förväntar mig att regeringen återkommer
              med skärpta regler när det gäller folkölsfrågan, eftersom folkölet
              är tillgängligt för så unga människor.
            </seg>
            <seg n="1398593a">
              När det gäller Oberoende Alkoholsamarbetet har vi sagt att samarbete
              är bra. Man ska samarbeta med näringen. Näringen ska också ta
              sitt ansvar. Men vi vet att vi i den här kammaren inte vill att
              man ska bli alldeles för intim med näringen. Samarbetet ska pågå,
              men regeringen får återkomma och tala om på vilket sätt.
            </seg>
          </u>
          <note n="636fa1c4">
            Herr talman! Jag yrkar helt klart bifall till hemställan i betänkandet
            och avslag på samtliga reservationer. Tack!
          </note>
          <note type="speaker" n="e9fd92db">
            Anf. 24 LEIF CARLSON (m) replik:
          </note>
          <u who="leif_carlson_003de4" xml:id="i-67e03fe34b3d49f6-5" n="720b0dfe">
            <seg n="abdbaecd">
              Herr talman! Rinaldo Karlsson presenterar sig här som en vän
              av den traditionella svenska alkoholpolitiken. Man har en känsla
              av att han har fått släpas fram till att i varje fall vara med
              på några förändringar.
            </seg>
            <seg n="230f32d0">
              Det vore bra om vi kunde bli upplysta om på vilket sätt det är
              logiskt och bra att ha en prispolitik, som Rinaldo Karlsson nämnde,
              som gör att marginalen blir så stor att man kriminellt är villig
              att ta mycket stora risker. Det handlar om så stora pengar. Vore
              det inte rimligare att ha sådana marginaler att riskerna inte
              riktigt uppväger vinsterna? Man skulle alltså ha en prispolitik
              som är mer anpassad till hur det ser ut ute i världen i övrigt,
              så att man inte göder den svarta marknaden.
            </seg>
            <seg n="b19b469a">
              Det måste vara svårt för unga människor. De fyller 18 år, blir
              myndiga, kan delta i internationella fredsuppgifter, kan riskera
              sina liv för Sverige eller
            </seg>
            <seg n="c5121c26">
              FN och gå på restaurang och dricka sprit. Men om de vill köpa
              hem en flaska vin får de inte göra det. Hur ska man kunna vara
              trovärdig och förklara den intellektuella hållfastheten i en sådan
              inställning om man inte har den utgångspunkten att man, som talesman
              för den svenska traditionella alkoholpolitiken, vet vad som är
              bäst för dem som är myndiga. De ska då inte tro att de kan fatta
              något beslut själva och bestämma utan det gör någon annan. En
              sådan politik tycker jag inte är rimlig.
            </seg>
            <seg n="b9d577d6">
              Rinaldo Karlsson säger att vi inte använder oss av forskning
              inom Moderata samlingspartiet utan bara tycker. Då kanske han
              kan förklara hur man i Nya
            </seg>
            <seg n="066838ee">
              Zeeland, enligt forskningsrapporter, kan minska förbrukningen
              med ökad tillgänglighet och att man kan göra det i Kanada. Man
              har liberaliserat alkoholpolitiken kraftigt i Quebec. Där har
              man den lägsta frekvensen av alkoholrelaterade brott. På vilket
              sätt understöder Rinaldo Karlssons forskning att det inte är på
              det sättet?
            </seg>
          </u>
          <note type="speaker" n="f96d1988">
            Anf. 25 RINALDO KARLSSON (s) replik:
          </note>
          <u who="rinaldo_karlsson_8fdc91" xml:id="i-da0558e3e0a09ea4-1" n="99a0f2c9">
            <seg n="c5952ed8">
              Herr talman! Jag kan börja i bakändan. Alla forskare som jag
              känner och som har varit inbjudna till olika hearingar under årens
              lopp håller med om att totalkonsumtionsmodellen är hållbar. Alla
              lutar sig mot den, alla utom moderaterna.
            </seg>
            <seg n="d69a90de">
              Jag har hört många gånger att det finns olika folkslag som är
              olika beroende av alkohol. Det skulle ha någonting med generna
              att göra, men jag förstår inte riktigt att just alla moderater
              skulle tillhöra ett speciellt folkslag.
            </seg>
            <seg n="83e5f0a1">
              När det gäller ungdomarna, som är 18 år, tycker jag att det är
              helt rätt att man är restriktiv och sätter en gräns. Jag förstår
              vad Carlson menar, men om man sänker åldersgränsen har det spridningseffekter
              längre ned i åldrarna. En 18-åring kanske umgås med någon som
              är 16-17 år och köper ut alkohol till denne. Det finns alltså
              en logisk bit i det hela. Vi har också stöd för att det här är
              riktigt.
            </seg>
            <seg n="0edc32eb">
              Prispolitiken har varit väldigt effektiv. Jag tror inte att vi
              kan konkurrera med svartspriten. Jag vet inte om någon annan i
              kammaren tror det. Även om vi sänker priset för en liter sprit
              med 50 kr finns det hur stora marginaler som helst för de andra
              att sänka sina priser. Vi kan inte börja konkurrera på det sättet.
            </seg>
            <seg n="7d516a75">
              Vi måste genom hårda regler, lagstiftning och en högre svensk
              moral se till att sådana här människor inte kan hävda sig på marknaden.
            </seg>
          </u>
          <note type="speaker" n="130d9f0e">
            Anf. 26 LEIF CARLSON (m) replik:
          </note>
          <u who="leif_carlson_003de4" xml:id="i-67e03fe34b3d49f6-6" n="720b0dfe">
            <seg n="e5e7c220">
              Herr talman! Det är intressant att veta att Rinaldo
            </seg>
            <seg n="4bedf59a">
              Karlsson tycker att det är fel att låta myndiga vara myndiga.
              Vad man får göra som myndig ska kontrolleras av Rinaldo Karlsson
              och hans gelikar. Det är en intressant synpunkt på förmyndarsamhället.
            </seg>
            <seg n="deaea1e1">
              Totalkonsumtionsmodellen har flera svagheter.
            </seg>
            <seg n="d5a977c8">
              Det tror jag att de flesta forskare är medvetna om.
            </seg>
            <seg n="efad175c">
              Den tar inte hänsyn till individuella variationer, vilket gör
              att man kollektiviserar beteendet. Det måste vara svårt att förklara
              på vilket sätt missbrukare Andersson dricker mindre för att paret
              Jönsson, som bor i lägenheten intill, slutar med att dricka ett
              glas vin till sin måltid. På vilket sätt påverkar det beteendet
              hos en missbrukare?
            </seg>
          </u>
          <note type="speaker" n="31599d4a">
            Anf. 27 RINALDO KARLSSON (s) replik:
          </note>
          <u who="rinaldo_karlsson_8fdc91" xml:id="i-da0558e3e0a09ea4-2" n="99a0f2c9">
            <seg n="34bc7818">
              Herr talman! Mig veterligen är de flesta nykterister när de föds.
              Ju fler människor som konsumerar alkohol desto större är risken
              att en del ska trilla dit.
            </seg>
            <seg n="86523661">
              Så är det bara. Jag förstår inte varför det just ska vara ett
              parti som inte begriper det.
            </seg>
          </u>
          <note type="speaker" n="8adb451c">
            Anf. 28 LARS GUSTAFSSON (kd) replik:
          </note>
          <u who="lars_gustafsson_47d37d" xml:id="i-1bb58578c03e22be-3" n="7ccc7b1a">
            <seg n="0ab1e1a9">
              Herr talman! Jag instämmer i en hel del av det som Rinaldo Karlsson
              säger, även om det finns olika uppfattningar i vissa frågor.
            </seg>
            <seg n="327b8f40">
              Jag har en fråga till Rinaldo Karlsson som gäller det här med
              lördagsöppet: Vilka planer har man för att kunna avbryta det här
              experimentet i förtid om det skulle visa sig misslyckat? Finns
              det några sådana planer?
            </seg>
          </u>
          <note type="speaker" n="93d0c2ed">
            Anf. 29 RINALDO KARLSSON (s) replik:
          </note>
          <u who="rinaldo_karlsson_8fdc91" xml:id="i-da0558e3e0a09ea4-3" n="99a0f2c9">
            <seg n="ed08ccf0">
              Herr talman! Om det här skulle bli totalt misslyckat, så att
              man ser det med blotta ögat, skulle väl ingen politiker i det
              här landet fortsätta med ett sådant försök.
            </seg>
            <seg n="095b1034">
              Jag är mest orolig över att det kan vara svårt att utvärdera
              ett sådant här försök. Det är jag egentligen mycket mer bekymrad
              över. Man kan gå tillbaka och titta på undersökningen från 1982.
              När man nu med lite finare metoder har kontrollerat vad som egentligen
              hände finner man att det egentligen inte hände någonting. Det
              var egentligen ingen större fördel. Det enda som man säkert kan
              säga är att det var lite mer slagsmål på gator och torg, eftersom
              människorna gick ut på krogarna.
            </seg>
          </u>
          <note type="speaker" n="f5c1789a">
            Anf. 30 LARS GUSTAFSSON (kd) replik:
          </note>
          <u who="lars_gustafsson_47d37d" xml:id="i-1bb58578c03e22be-4" n="7ccc7b1a">
            <seg n="acabeb77">
              Herr talman! Det var intressant att höra att vi ska sätta i gång
              ett stort experiment som man inte kan utvärdera över huvud taget,
              trots att det finns experter. Jag kan försäkra Rinaldo Karlsson
              om att jag kommer att elda på honom för att få till stånd ett
              avbrott om det skulle behövas.
            </seg>
          </u>
          <note type="speaker" n="4b5dbf4a">
            Anf. 31 RINALDO KARLSSON (s) replik:
          </note>
          <u who="rinaldo_karlsson_8fdc91" xml:id="i-da0558e3e0a09ea4-4" n="99a0f2c9">
            <seg n="f3ac8844">
              Herr talman! Vi har sagt att forskarna själva ska avgöra platsen
              och hur man ska värdera det här. Jag ska inte sitta och göra någon
              utvärdering. Jag sade att jag inte klarar av det. Jag skulle vara
              orolig för det hela, men de kommer att klara av det här. De har
              den uppgiften.
            </seg>
          </u>
          <note type="speaker" n="4c48c9c8">
            Anf. 32 ROLF OLSSON (v) replik:
          </note>
          <u who="rolf_olsson_90d9dc" xml:id="i-0e99f6840a78d8dd-2" n="0a2b3cfa">
            <seg n="47a785a6">
              Herr talman! Rinaldo Karlsson och jag är säkert överens om ganska
              viktiga saker i den svenska alkoholpolitiken. Framför allt har
              vi en historia av enighet.
            </seg>
            <seg n="eff6bd85">
              Men jag är t.ex. orolig över vart socialdemokratin och regeringen
              är på väg när det gäller alkoholpolitiken. Jag tänker t.ex. på
              att vi tidigare har varit överens om att prispolitik och åtgärder
              som begränsar tillgängligheten har varit ansedda som de viktigaste
              alkoholpolitiska instrumenten. Det är ju en ståndpunkt som forskningen
              stöder. Det finns i betänkandet ändå uttryckt något slags förhoppning
              och en uppfattning om att man kan tumma på dessa viktiga instrument
              och ersätta dem med andra åtgärder, främst av informationskaraktär.
              Lördagsöppet är ett exempel på utvidgningen av tillgången som
              omges av tankar på kompensatoriska åtgärder. Vi öppnar ju ändå
              fler systembolag i landet och siktar på att ha kvällsöppet. Det
              är vi överens om. Men trots det vill man alltså vidhålla det här
              med att det ska vara lördagsöppet.
            </seg>
            <seg n="a88c784e">
              Jag skulle vilja höra Rinaldo Karlsson kommentera det resonemang
              som jag för och svara på frågan om inte risken är stor att totalkonsumtionen
              ökar om vi har lördagsöppet och tummar på det här viktiga instrumentet.
              Jag har också en annan fråga: Kan informationskampanjer även om
              de kallas träffsäkra, som de gör i propositionen, fullt ut motverka
              åtgärder som ökar tillgängligheten? I förlängningen kanske man
              går vidare med prissänkningar. Kan man också i det fallet ersätta
              med informationskampanjer?
            </seg>
          </u>
          <note type="speaker" n="3b252a5b">
            Anf. 33 RINALDO KARLSSON (s) replik:
          </note>
          <u who="rinaldo_karlsson_8fdc91" xml:id="i-da0558e3e0a09ea4-5" n="99a0f2c9">
            <seg n="522b4609">
              Herr talman! Tanken med att ha lördagsstängt på
            </seg>
            <seg n="7631091d">
              Systembolaget var ju att skydda folk som var storkonsumenter
              och som ställde till det för sig och sin familj över helgerna.
              Det var ändå motivet 1982. Men låt oss säga att de här storkonsumenterna
              tillgodoser sitt behov på annat sätt, t.ex. genom s.k. svartsprit.
              Då har vi ju egentligen stängt bolaget för måttlighetsdrickarna.
            </seg>
            <seg n="f21a219c">
              Rolf Olsson har helt rätt: Vi tror på totalkonsumtionsmodellen,
              och det är klart att måttlighetsdrickarna kanske skulle dricka
              lite mer. Det är ganska logiskt, egentligen. Men låt oss säga
              att vi har stängt på
            </seg>
            <seg n="fbabce41">
              Systembolaget och att de kritiker som angriper Systembolaget
              får mer vatten på sin kvarn och spottar på den här stenen hur
              länge som helst. Till slut kanske
            </seg>
            <seg n="704717c5">
              Systembolaget ifrågasätts, och så är det avskaffat.
            </seg>
            <seg n="6d545adb">
              Vad har vi då uppnått? Jag tror benhårt på att ha ett handelsmonopol.
            </seg>
          </u>
          <note type="speaker" n="d44744d5">
            Anf. 34 ROLF OLSSON (v) replik:
          </note>
          <u who="rolf_olsson_90d9dc" xml:id="i-0e99f6840a78d8dd-3" n="0a2b3cfa">
            <seg n="feb1cefb">
              Herr talman! Jag uppskattar Rinaldo Karlssons öppenhet i resonemangen,
              och jag är övertygad om att det hos honom finns ett bra engagemang
              som kan vara bra för framtiden. Men jag är inte överens med honom
              om hur man bäst och effektivast håller nere totalkonsumtionen.
            </seg>
            <seg n="6083225a">
              Jag menar att lördagsöppet definitivt är ett steg i fel riktning.
              Ökad tillgänglighet kan inte kompenseras med massaffischering.
              Jag fick väl heller inget riktigt svar från Rinaldo Karlsson på
              frågan om huruvida de s.k. träffsäkra informationskampanjerna
              kan ersätta prisinstrumentet och åtgärderna som begränsar tillgängligheten.
            </seg>
            <seg n="3fe4f1e0">
              Jag menar att det här är ett steg mot en nedrustning av alkoholpolitiken.
            </seg>
          </u>
          <note type="speaker" n="4e2a5fcf">
            Anf. 35 RINALDO KARLSSON (s) replik:
          </note>
          <u who="rinaldo_karlsson_8fdc91" xml:id="i-da0558e3e0a09ea4-6" n="99a0f2c9">
            <seg n="d6cadb03">
              Herr talman! För att vara klar: Jag tror inte att någon affischkampanj
              i världen kan ersätta priset. Jag tror priset är det mest effektiva.
              Har man inte råd att köpa någonting köper man inte heller.
            </seg>
          </u>
          <note type="speaker" n="4c326cfc">
            Anf. 36 THOMAS JULIN (mp) replik:
          </note>
          <u who="thomas_julin_fe6252" xml:id="i-a6de98a4becca407-2" n="f6296555">
            <seg n="b0b3904f">
              Herr talman! Mycket av min fråga överensstämde med Lars Gustafssons,
              så jag har fått svar på en del av det jag tänkte fråga om. Men
              jag skulle ändå vilja fråga Rinaldo Karlsson: Vad får ett sådant
              här försök kosta? Det kan ju kosta någonting, och det måste ni
              ha haft funderingar över. Det går inte att bara förlita sig på
              att forskarna ska följa upp och att forskarna ska avbryta vid
              en viss punkt, utan det måste trots allt finnas en tanke om vad
              det här får kosta.
            </seg>
          </u>
          <note type="speaker" n="16e7e642">
            Anf. 37 RINALDO KARLSSON (s) replik:
          </note>
          <u who="rinaldo_karlsson_8fdc91" xml:id="i-da0558e3e0a09ea4-7" n="99a0f2c9">
            <seg n="ed98a464">
              Herr talman! Jag tycker egentligen inte om sådana resonemang
              som Thomas Julin här för. Det låter som om något är förutbestämt,
              och så är det inte.
            </seg>
            <seg n="08780118">
              Om det är som jag tror, dvs. att storkonsumenterna redan har
              tillgodosett sitt behov - jag känner till en del sådana, och jag
              har aldrig sett en storkonsument som vill ha sprit inte få tag
              i sprit - så är det mer normalförbrukarna man resonerar om, och
              jag hoppas verkligen att det inte är de som går hem och slår sina
              barn.
            </seg>
            <seg n="fce660a4">
              Anf. 38 Socialminister LARS
            </seg>
          </u>
          <note type="speaker" n="ca15b69e">
            ENGQVIST (s):
          </note>
          <u who="unknown" xml:id="i-5512954f257d8c40-0" n="e4b860b9">
            <seg n="5523ecc3">
              Herr talman! Om 42 dagar går vi in i ett nytt årtusende och ett
              nytt århundrade. Om detta tidsskifte sägs det ofta att det egentligen
              är en chimär. Ingenting händer ju bara för att vi ändrar siffror
              på vårt årtal. Men det märkvärdiga med just detta sekelskifte
              är att det sker samtidigt som vårt samhälle, vår kultur och våra
              sociala gemenskaper genomgår omfattande förändringar. Industrisamhällets
              sociala strukturer, identiteter och lojaliteter bryts upp. Sakta
              växer nya gemenskaper, nya identiteter och nya tillhörigheter
              fram. Med den nya informations- och kommunikationstekniken upphör
              avstånden i tid och rum. Med internationaliseringen och det växande
              samarbetet i
            </seg>
            <seg n="6158b6a1">
              Europa rivs tidigare gränser ned och öppnar för nya möten, nya
              erfarenheter och nya gemenskaper, men också nya attityder.
            </seg>
            <seg n="0bc70629">
              Inför detta skifte är det vårt ansvar att svara på frågan: Vilka
              värden och vilka värderingar ska vi ta med oss in i det nya samhället?
              Vad är värt att försvara, och vad är möjligt att utveckla? Med
              all sin begränsning och sina faktiska tillkortakommanden tillhör
              den svenska alkoholpolitikens grundläggande värderingar det som
              vi bör ta med oss in i framtiden och försöka anpassa medlen för
              att förverkliga.
            </seg>
            <seg n="227af1bf">
              Den svenska alkoholpolitiken utgår från tre grundläggande insikter:
            </seg>
            <seg n="60205e93">
              1. Även om vi accepterar alkoholen i vår kultur, såsom flera
              talare pekat på, vägrar vi att se alkohol som vilken handelsvara
              som helst.
            </seg>
            <seg n="9862994f">
              2. Missbruk av alkohol leder till personliga och sociala tragedier.
            </seg>
            <seg n="e500cc30">
              3. En hög total konsumtion av alkohol i samhället leder också
              till ett högt missbruk.
            </seg>
            <seg n="f9b31d58">
              Med dessa insikter har dragits viktiga slutsatser:
            </seg>
            <seg n="021af0b8">
              1. Samhället måste ta sikte på att begränsa totalkonsumtionen.
              Med totalkonsumtion måste vi mena all konsumtion, oavsett var
              vi köper eller inhandlar alkoholen.
            </seg>
            <seg n="6d0a1c85">
              2. Samhället måste utöva kontroll och ta ansvar för försäljningen
              av alkohol.
            </seg>
            <seg n="b5688f59">
              3. Samhället måste bedriva en aktiv folkhälsopolitik
            </seg>
            <seg n="e3470f8d">
              - bedriva upplysning, verka för alkoholfria miljöer, hindra ungdom
              att debutera på alkoholområdet alltför tidigt samt ge stöd och
              hjälp åt dem som ändå drabbas av missbruk. Kort sagt: Samhället
              måste ha ett socialt perspektiv på alkoholen och bedriva en alkoholpolitik
              som präglas av solidaritet.
            </seg>
            <seg n="a78679a3">
              Dessa utgångspunkter ska vi föra med oss, och vi ska anpassa
              våra medel att förverkliga dem till den förändrade verkligheten
              - till en ökad internationalisering, till behovet att finna gemensamma
              vägar och regler med vår omvärld. Vi lever inte isolerat, utan
              vi är beroende av hur omvärlden utvecklas. Vi måste också i allt
              större utsträckning se den svenska framtida kulturen som en alltmer
              integrerad del av en större helhet.
            </seg>
            <seg n="69a40457">
              I det förslag som i dag behandlas i riksdagen försvarar vi det
              grundläggande i svensk alkoholpolitik:
            </seg>
            <seg n="abb20630">
              att begränsa totalkonsumtionen och alkoholens skadeverkningar.
              De viktigaste medlen är också desamma, och vi menar att vi ska
              kunna upprätthålla dem.
            </seg>
            <seg n="37edeea7">
              Vi ska även i fortsättningen slå vakt om detaljhandelsmonopolet,
              om åldersgränser och om prispolitik.
            </seg>
            <seg n="5f2c50fd">
              Men vi inser också att vi måste arbeta med fler metoder för att
              minska konsumtionen av alkohol, där ett sätt är att driva en kraftfull
              opinionsbildning mot missbruk och alkoholskador.
            </seg>
            <seg n="18f5bc1b">
              Det sociala perspektivet ska prägla den svenska alkohollagstiftningen,
              och skyddet för ungdomen går som en röd tråd genom alkoholpolitiken.
              Förbud att överlåta alkohol till ungdomar, åldersgränser för inköp
              av alkohol liksom för servering av alkohol på restauranger är
              exempel på detta. Enligt regeringens mening är det rimligt att
              tyngdpunkten i den rent alkoholpolitiska kontrollen mer tydligt
              läggs vid ledet närmast konsumenten, dvs. detaljhandel och servering.
              Det är också där som behovet av skydd för ungdomen är särskilt
              framträdande. Regeringen kommer också, när Alkoholutredningen
              har överlämnat sitt slutbetänkande, att återkomma till riksdagen
              med en översyn av reglerna för serveringstillstånd, t.ex. vad
              avser öppettider, ålderskontrollen i livsmedelshandeln samt ansvars-
              och straffbestämmelserna, för att ytterligare försöka begränsa
              den alkoholhantering som samhället inte har kontroll över.
            </seg>
            <seg n="005420a9">
              Sveriges viktigaste alkoholpolitiska medel för att begränsa totalkonsumtionen
              och därmed skadorna är
            </seg>
            <seg n="da551241">
              Systembolagets monopol och prispolitiken. EU-
            </seg>
            <seg n="ee5d64cf">
              domstolens beslut att helt godkänna Systembolagets monopol var
              mycket viktigt ur ett svenskt folkhälsoperspektiv. I de översynsförhandlingar
              om införselbegränsningar som snart inleds kommer Sverige att kämpa
              för att få fortsatt undantag på nuvarande nivå.
            </seg>
            <seg n="8862e896">
              Regeringen föreslår nu skärpningar för att hindra kringgåendet
              av monopolet och motverka den ökade illegala alkoholhanteringen.
              Undersökningar visar att runt 35 % av den sprit som dricks i Sverige
              är svartsprit. När det gäller människor med alkoholproblem är
              över hälften av konsumtionen svartsprit. Konsumtion av och handel
              med svartsprit är ett växande samhällsproblem, och våra attityder
              till svartspriten måste ändras. Regeringen har därför lagt fram
              ett förslag om att köp och innehav att illegalt tillverkad sprit
              eller spritdryck kriminaliseras. Det är en viktig markering från
              samhällets sida att inte acceptera handel med svartsprit.
            </seg>
            <seg n="0d1abdf5">
              En hårdare attityd och en skärpt lagstiftning mot den växande
              illegala alkoholmarknaden förutsätter förtroende och stöd hos
              medborgarna. För att skapa ett sådant förtroende bör samhället
              under de kommande åren kombinera en skärpt lagstiftning mot den
              illegala och okontrollerade alkoholmarknaden med att pröva olika
              vägar för att bygga ut Systembolagets service. Det som vi nu föreslår
              är lördagsöppet på försök och ett ökat öppethållande i butikerna
              samtidigt som fler butiker etableras.
            </seg>
            <seg n="f105055d">
              Det är naturligtvis en svår balansgång att bygga upp ett förtroende
              för det enda riktigt effektiva instrument som samhället förfogar
              över. Jag är rädd för det som någon tidigare talare tagit upp,
              att om vi inte skapar ett sådant förtroende för Systembolaget
              havererar alkoholpolitiken. Vi vill förändra bolaget men behålla
              Systemet.
            </seg>
            <seg n="0e468441">
              Min ambition som socialminister är att fokusera opinionsbildningen
              inom alkoholpolitiken dit där skadorna är eller riskerar att bli
              som störst. För att begränsa totalkonsumtionen kommer samhällets
              insatser därför att främst rikta sig mot storkonsumenter och olika
              riskgrupper. I Sverige har vi varit framgångsrika när det gäller
              att minska alkoholkonsumtionen i vissa grupper och vissa situationer,
              som t.ex.
            </seg>
            <seg n="11b627ed">
              vid bilkörning, på arbetet och under graviditeten.
            </seg>
            <seg n="d1aa2376">
              För mig är det mest prioriterade nu att verka för en alkoholfri
              uppväxt för att skjuta upp alkoholdebuten. Hittills har den svenska
              alkoholpolitiken varit framgångsrik. Såväl försäljningen av alkohol
              som den alkoholrelaterade dödligheten är klart lägre i Sverige
              än i andra europeiska länder. Även om vi tar hänsyn till det s.k.
              mörkertalet, alltså hembränning, smuggling och illegal införsel,
              som sannolikt är högre i
            </seg>
            <seg n="a377c86d">
              Sverige, kommer vi fortfarande tillsammans med
            </seg>
            <seg n="093228c5">
              Norge längst ned i statistiken över alkoholkonsumtionen i Europa.
            </seg>
            <seg n="425cea6c">
              Alltfler europeiska länder börjar nu också inse att även de måste
              göra något åt sin mycket höga alkoholkonsumtion och de problem
              denna skapar i vissa situationer. Även EU-kommissionen medger
              att den höga alkoholkonsumtionen är ett av de största folkhälsoproblemen
              inom unionen som måste angripas.
            </seg>
            <seg n="6765eb3f">
              På svenskt initiativ diskuteras nu också behovet av en gemensam
              folkhälsostrategi om alkohol inom den europeiska unionen. Vid
              EU:s hälsoministerråd i juni fick Sverige starkt stöd när de gäller
              behovet av en sådan EU-strategi på alkoholområdet.
            </seg>
            <seg n="73256fa3">
              Den oro som vi alla känner för att alkoholmissbruket ska öka,
              framför allt bland ungdomar, måste vi möta med konkreta och trovärdiga
              åtgärder. Det är i ungdomarnas närmiljö som det verkningsfulla
              arbetet bör bedrivas. Det är där som det avgörs om vi ska lyckas.
              Föräldrarnas och kamraternas förhållningssätt är den faktor som
              har störst inverkan på ungdomarnas förmåga att motstå frestelsen
              att alltför tidigt dricka alkohol eller pröva droger.
            </seg>
            <seg n="3110ffc4">
              Det är regeringens övertygelse att alkoholkonsumtionen kan hållas
              nere bland ungdomarna genom en nationell mobilisering med basen
              i ett professionellt förebyggande arbete i samverkan mellan kommuner,
              landsting och ideella organisationer, och också näringslivet och
              branschen. Vi bör utnyttja varje möjlighet till samarbete med
              alla som är intresserade av att bekämpa missbruket.
            </seg>
            <seg n="2a883db5">
              Behovet av en sådan mobilisering är inte bara stort nationellt
              utan även internationellt. Sverige har tagit initiativ till en
              europeisk världshälsoorganisationskonferens på ministernivå i
              Stockholm år 2000
            </seg>
            <seg n="48699b43">
              om alkohol och unga människor i Europa. Förhoppningsvis kan en
              Stockholmsdeklaration om ungdom och alkohol utgöra en viktig plattform
              för det alkoholpreventiva arbetet in i det nya millenniet i Europa.
            </seg>
            <seg n="c422ae1f">
              Sverige ska även fortsättningsvis behålla målet att begränsa
              alkoholens skadeverkningar och arbeta för att minska den totala
              alkoholkonsumtionen. Detta måste dock ske mer målinriktat, främst
              i förhållande till vissa grupper och storkonsumenter för att mer
              effektivt kunna minska skadorna. Med de förändringar som regeringen
              föreslår i propositionen kommer
            </seg>
            <seg n="52f5e306">
              Sverige även fortsättningsvis att förfoga över effektiva instrument
              för att förverkliga målen.
            </seg>
            <seg n="3ee49508">
              Det är viktigt att vi i en öppen diskussion med förtroende för
              varandras avsikter kan samtala om hur vi bäst för de goda traditionerna
              från 1900-talet över i det nya samhället. Till någon del har dessvärre
              den alkoholpolitiska debatten präglats av onödigt misstänkliggörande
              och, faktiskt, medvetna missuppfattningar.
            </seg>
            <seg n="73740b5b">
              För någon tid sedan gavs det ut en bok av något sällskap som
              kallar sig för Vett och lagom. Det är ingen organisation som Socialdepartementet
              har något att göra med. För denna utgivning ställde jag upp i
              en intervju, på samma sätt som jag intervjuas av
            </seg>
            <seg n="65993a0a">
              Svenska Dagbladet, Dagens Nyheter, en rad lång rad tidningar
              inom nykterhetsrörelsen och exempelvis en tidskrift som heter
              Pockettidningen R. Jag har aldrig frågat vilka andra som intervjuas,
              hur de tänker redigera tidskriften eller var de tänker sprida
              den. Jag har ställt upp för en intervju för att förklara vad jag
              tycker.
            </seg>
            <seg n="731ad7e2">
              Denna bok har, som jag förstått, spritts till riksdagens ledamöter.
              Jag är tacksam för att de sprider vad jag tycker till så många
              som möjligt. Jag har aldrig tänkt tanken att jag ska förhindra
              Svenska Dagbladet,
            </seg>
            <seg n="a8883b93">
              Dagens Nyheter eller andra att vare sig intervjua mig eller sprida
              vad jag säger. När jag nu läser vad som har återgetts - jag har
              faktiskt inte godkänt intervjun i förväg - måste jag säga att
              allt jag säger där är alldeles utmärkt. Det är ett kort sammandrag
              av vad jag just har sagt inför riksdagen.
            </seg>
            <seg n="0eebdebe">
              Problemet är att några i denna kammare då reser sig upp och frågar:
              Borde inte socialministern på något sätt ha stoppat denna organisation
              från att ge ut en liten bok där man intervjuar olika människor.
              Mitt svar är: Aldrig! I den här debatten behöver alla komma fram.
              Läs noggrant vad som sägs. Misstänk inte människor för deras sällskap.
              Guilt by association ska inte gälla i den här debatten.
            </seg>
          </u>
          <note type="speaker" n="90eddb30">
            Anf. 39 ROLF OLSSON (v) replik:
          </note>
          <u who="rolf_olsson_90d9dc" xml:id="i-0e99f6840a78d8dd-4" n="0a2b3cfa">
            <seg n="c51195b3">
              Fru talman! Socialministern tog upp den här boken. Socialministern
              har ju rätt att uttala vilka åsikter som helst, och jag tycker
              väl att de åsikter som finns i boken överensstämmer med en del
              tidigare uttalanden om bl.a. prissänkningar och ökad tillgänglighet.
            </seg>
            <seg n="2a840ec2">
              Det finns många frågor att diskutera omkring alkholpolitiken.
              Jag tyckte i min inledning att socialministern lite väl schematiserat
              har argumenterat för lördagsöppet som det enda sättet att komma
              åt svartspriten. Det finns, menar jag, hos socialministern i en
              del uttalanden, i propositionen och också i OAS
            </seg>
            <seg n="4f84bb31">
              kampanjer en bild av att alkoholmissbrukarna är de som dricker
              svartsprit.
            </seg>
            <seg n="d6caec3f">
              Det är menar jag en i grunden förenklad och bedräglig framställning.
              Det finns många människor, både män och kvinnor, som missbrukar
              alkohol, och missbruket ser väldigt olika ut. Alltfler människor
              missbrukar, eller är högkonsumenter av, vin. Det gäller inte minst
              kvinnor. I en del fall kombineras detta med blandmissbruk med
              piller.
            </seg>
            <seg n="7c16adde">
              Jag frågar mig, och jag frågar framför allt socialministern:
              Vad händer med de här människorna när
            </seg>
            <seg n="64323ba3">
              Systemet är öppet också på lördagar? Det är Vänsterpartiets uppfattning
              att det är stor risk att vinkonsumtionen ökar ännu mer vid lördagsöppet.
              Och för de här människorna är inte svartsprit, och knappast heller
              nattöppna krogar, det stora problemet. Jag vet att de här människorna
              finns och att de utgör en ganska stor grupp. Lördagsöppet blir
              ett problem till för dem och deras familjer.
            </seg>
            <seg n="06066e41">
              Jag undrar alltså om socialministern delar min uppfattning att
              riskerna för den här gruppen ökar vid lördagsöppet.
            </seg>
            <seg n="9a653a40">
              Anf. 40 Socialminister LARS
            </seg>
          </u>
          <note type="speaker" n="ca15b69e">
            ENGQVIST (s):
          </note>
          <u who="unknown" xml:id="i-5512954f257d8c40-1" n="e4b860b9">
            <seg n="85e34f32">
              Fru talman! När det gäller tillgänglighet och diskussionen om
              totalkonsumtionsmodellen måste vi se på hela alkoholmarknaden,
              dvs. den totala tillgängligheten. Det är klart att vi i dag lever
              i en annan situation än vi gjorde för 17 år sedan, 1982. Men vi
              lever naturligtvis ännu mer i en annan situation än vi gjorde
              för 30 eller 40 år sedan.
            </seg>
            <seg n="0e03b0fd">
              Vi kan begränsa totalkonsumtionen. Jag utgår från att vi kan
              göra det. Men det krävs delvis nya instrument. Ett viktigt instrument
              är ju att vi har kontroll över den alkohol som säljs, dvs. att
              vi har ett instrument som accepteras av alla. Det är för att behålla
              trovärdigheten för detta instrument som man måste väga in kravet
              på ökad service.
            </seg>
            <seg n="3144e1ff">
              Jag tror, som någon talare redan har sagt, att det skulle vara
              väldigt farligt för oss ifall vi skulle få en situation där människor
              i allmänhet misstror Systembolagets möjligheter att också leva
              upp till de krav på rimlig service som man ställer. Då skulle
              kravet på att lägga ned Systembolaget eller upphöra med den nuvarande
              politiken växa.
            </seg>
            <seg n="886c8c46">
              Jag har konstaterat att våra grannländer Norge och
            </seg>
            <seg n="9000ae18">
              Finland inte har haft några negativa effekter av att de nu har
              öppet på lördagar. Om det vore så - jag besvarar därmed en fråga
              som har ställts tidigare - att jag misstänkte att försök med lördagsöppet
              skulle leda till ett ökat antal misshandelsfall eller t.o.m. ett
              ökat antal dödsfall skulle jag inte genomföra det. Jag är övertygad
              om att det inte får den effekten, men jag vill för säkerhets skull
              ändå genomföra detta på försök och låta forskare utprova det.
              I våra grannländer ger man klart besked. De säger att de inte
              har fått sådana effekter såvitt de kan bedöma, och de för inte
              heller någon sådan debatt. Då känner jag mig trygg. Låt oss pröva
              det. Men för säkerhets skull, med tanke på våra traditioner, ska
              vi låta forskare utreda det.
            </seg>
            <seg n="9139a542">
              Jag känner mig alltså ganska lugn när det gäller frågan om att
              pröva lördagsöppet, och man kan inte räkna in några kalkyler om
              misshandel eller dödsfall när man tar ställning till den.
            </seg>
          </u>
          <note type="speaker" n="db9a7aeb">
            Anf. 41 ROLF OLSSON (v) replik:
          </note>
          <u who="rolf_olsson_90d9dc" xml:id="i-0e99f6840a78d8dd-5" n="0a2b3cfa">
            <seg n="84994fd9">
              Fru talman! Jag måste konstatera att socialministern inte svarade
              på min fråga om de andra grupperna.
            </seg>
            <seg n="5253f3e3">
              Jag vill alltså vädja till socialministern att han nyanserar
              bilden av missbruket något och tar hänsyn till andra missbrukare
              än de som missbrukar svartsprit.
            </seg>
            <seg n="f365663e">
              Jag vill vidga frågan så att man också tittar på EU-
            </seg>
            <seg n="791a9184">
              perspektivet. Jag vill fråga socialministern om han är beredd
              att sätta ned foten för att övertyga svenska folket att talet
              från folkomröstningen om en bevarad svensk alkoholpolitik hade
              täckning i verkligheten.
            </seg>
            <seg n="331c3213">
              Jag menar att lördagsöppet och talet i den beramade boken om
              sänkta skatter och om harmonisering till
            </seg>
            <seg n="c736d364">
              EU är steg i fel riktning. EU-länder börjar nu också vidta restriktioner,
              och flera sneglar på Sverige som ett föregångsland, medan vi går
              åt andra hållet och ökar tillgängligheten och diskuterar sänkta
              skatter.
            </seg>
            <seg n="13d4afb3">
              Det tycker jag är beklagligt.
            </seg>
            <seg n="b5de9f6b">
              Anf. 42 Socialminister LARS
            </seg>
          </u>
          <note type="speaker" n="ca15b69e">
            ENGQVIST (s):
          </note>
          <u who="unknown" xml:id="i-5512954f257d8c40-2" n="e4b860b9">
            <seg n="dddbf32f">
              Fru talman! Jag besvarade frågan. Jag tror inte att lördagsöppet
              har någon betydelse för missbruksgrupper, vare sig för storkonsumenter
              eller för andra grupper. Jag tror att lördagsöppet betyder väldigt
              lite när det gäller vår kamp mot missbruk och vår möjlighet att
              ge stöd åt missbrukare. Vi måste fortsätta det arbetet på andra
              sätt.
            </seg>
            <seg n="adb53a8c">
              Sedan vill jag be Rolf Olsson att vara lite noggrannare när han
              refererar den här boken. Jag har nu läst igenom den och konstaterar
              att jag där talar för vikten av att behålla en totalkonsumtionsmodell.
              När det gäller försäljning av alkohol i livsmedelshandeln talar
              jag om att jag inte kan acceptera detta. Jag tycker att det är
              viktigt att Systembolaget ska vara kvar.
            </seg>
            <seg n="af1e3653">
              Jag talar om att jag är optimistisk när det gäller harmonisering
              och tror att övriga Europa mycket väl kan komma till vår nivå.
              Men jag säger när det gäller vår skattepolitik så får vi under
              alla omständigheter genomföra skattejusteringar med sunt förnuft,
              och det hoppas jag att Rolf Olsson också tycker.
            </seg>
          </u>
          <note type="speaker" n="1a1925d8">
            Anf. 43 LEIF CARLSON (m) replik:
          </note>
          <u who="leif_carlson_003de4" xml:id="i-67e03fe34b3d49f6-7" n="720b0dfe">
            <seg n="5669722c">
              Fru talman! Jag är beredd att instämma i väldigt mycket av det
              som socialministern har sagt. Vi har i mångt och mycket samma
              syn på dessa frågor. Det är bara socialministern och jag som har
              talat om att vi faktiskt har ett nytt samhälle, att vi har medborgare
              med en annan utbildning och andra internationella kontakter och
              att vi har en påverkan utifrån som faktiskt gör att det ser annorlunda
              ut än när den svenska alkoholpolitiken formades.
            </seg>
            <seg n="ad7cafe7">
              Men här finns också skillnader. Jag tycker att socialministern
              vacklar när han in i det nya millenniet vill föra kollektiva åtgärder
              och kollektiva teorier i stället för individuella när det rör
              sig om individuella problem. Jag menar att vi där skiljer oss.
              Vi fokuserar mycket mer på att detta är individuella problem.
            </seg>
            <seg n="69759fc6">
              Socialministern säger att man måste få stöd och förtroende för
              politiken, och det är alldeles riktigt.
            </seg>
            <seg n="47fdfdd3">
              Hur ska man kunna få det för ett monopol, när vi har en arbetsmarknad
              där i stort sett alla jobbar heltid och där båda föräldrarna i
              en familj jobbar, de ska hämta barn på dagis, de ska till affären
              och handla och kan inte samtidigt köpa en flaska vin utan måste
              lösa det på annat sätt? Jag tror inte att det i längden går att
              få förtroende för detta.
            </seg>
            <seg n="8272015a">
              Om vi ser oss om i världen - utan att tjata ut Kanada som har
              detta - så tillät man 1988 i Nya Zeeland supermarkets att sälja
              vin, och konsumtionen sjönk ändå. Det går att klara sig utan monopol.
            </seg>
            <seg n="a3a88966">
              Jag vill fråga socialministern: Är det inte rimligt att vi går
              in i ett nytt millennium med en så pass förändrad alkoholpolitik
              att vi släpper förmyndarskapet över människor, så att de själva
              faktiskt har möjlighet att handla där det passar och där det finns
              en licensierad affär som givetvis ska leva upp till strikta riktlinjer?
              Och är det inte också rimligt att vi har en prissättning som inte
              leder till en kriminell marknad utan är sådan att vanliga människor
              har möjlighet att solidarisera sig och vara laglydiga utan att
              så att säga köpas av marginalskillnaderna?
            </seg>
            <seg n="f5161439">
              Anf. 44 Socialminister LARS
            </seg>
          </u>
          <note type="speaker" n="ca15b69e">
            ENGQVIST (s):
          </note>
          <u who="unknown" xml:id="i-5512954f257d8c40-3" n="e4b860b9">
            <seg n="18b00b6b">
              Fru talman! Nej, jag tycker inte att man kan se hela alkoholproblemet
              ur ett individuellt perspektiv.
            </seg>
            <seg n="2fbff64f">
              Jag tycker att det just på detta område är nödvändigt att se
              frågan ur ett socialt perspektiv eller ur det som
            </seg>
            <seg n="7d205706">
              Leif Carlson kallar ett kollektivt perspektiv. Jag menar att
              alkohol inte kan betraktas som vilken handelsvara som helst, som
              jag påpekade. Det krävs alldeles speciella restriktioner, och
              det krävs ett alldeles speciellt samhälleligt ansvar.
            </seg>
            <seg n="34093da6">
              Det som vi har gjort under de senaste åren är ju att lämna tre
              av de fyra monopol som vi hade. Och det var ett resultat av vårt
              medlemskap i EU. Produktionsmonopolet, distributionsmonopolet
              och partihandelsmonopolet har upphört. Men på ett område har vi
              behållit monopolet och lyckats övertyga EU-
            </seg>
            <seg n="242bb4cd">
              kommissionen om vår hållning, nämligen när det gäller ett samhälleligt
              ansvar för detaljhandelsförsäljningen. Jag tror att det är ett
              viktigt instrument för att få en kontroll över försäljningen.
              Det är ju genom att kunna försälja och ha god kunskap om försäljningen
              som vi vet hur alkoholkonsumtionen utvecklas. Jag tror dessutom
              att en bra service från Systembolagets sida faktiskt skapar en
              allmän tilltro till samhällets åtgärder på detta område, dvs.
              att man har respekt för samhällets sätt att hantera alkoholen.
              Därför tror jag att det är viktigt att Systembolagets butiker
              är moderna, prydliga och har en god service och att man blir vänligt
              bemött i dem, dvs. att medborgarnas attityd till samhällets åtgärder
              i denna fråga i någon mån avgörs av hur Systembolaget utvecklas.
            </seg>
            <seg n="9387a645">
              Jag håller alltså fast vid att vi behöver kollektiva åtgärder.
              Jag tror också på högprispolitik. Men jag ska samtidigt erkänna
              att prissättningen måste anpassas till hur det ser ut i vår omvärld,
              och det är en svår balansgång. Vi kan inte nu se någon anledning
              att under överskådlig tid sänka priserna och att sänka skatterna.
              Vi måste pröva möjligheterna att behålla våra nuvarande införselregler,
              och vi måste också se hur långt vi kan komma när det gäller att
              få en anpassning från övriga Europa i fråga om en högre nivå för
              att attackera alkoholproblemen. Än så länge finner jag alltså
              inte någon anledning att överväga den politik som vi hittills
              har fört när det gäller priserna.
            </seg>
          </u>
          <note type="speaker" n="9692a348">
            Anf. 45 LEIF CARLSON (m) replik:
          </note>
          <u who="leif_carlson_003de4" xml:id="i-67e03fe34b3d49f6-8" n="720b0dfe">
            <seg n="5a51bac5">
              Fru talman! Prispolitiken är svår, det kan jag erkänna. Men jag
              tror att vägen är uppenbar och att det är lika bra att man under
              överskådlig tid - det måste vara mer än ett par år - successivt
              gör detta i stället för plötsligt med stora förändringar för att
              det inte ska bli större skador än nödvändigt. En plötslig ändring
              är det nämligen alltid en risk med. Därför måste man bedriva ett
              långsiktigt arbete.
            </seg>
            <seg n="5a1aea99">
              Sedan är alkohol självklart inte vilken handelsvara som helst.
              Därför är det inte heller någon som föreslår att det ska vara
              fri tillgänglighet utan att det naturligtvis ska vara fråga om
              licensierade affärer och att det ska vara strikta kontroller.
              Åldersgränser ska kontrolleras. Men vi kan ju inte ha Systembolaget
              bara för att kontrollera åldersgränser, utan det kan göras på
              annat sätt. Men om man går in i ett nytt samhälle måste man också
              respektera att myndighetsålder är myndighetsålder och inte ställa
              krav på ungdomar som är 18 år att de ska göra allt möjligt och
              är myndiga att göra det men att de just när det gäller denna enda
              sak, att få köpa t.ex. en flaska vin eller en burk starköl, inte
              är myndiga. Det finns ingen logik i detta.
            </seg>
            <seg n="c325182a">
              Detta kan man inte få förtroende för.
            </seg>
            <seg n="a754d05e">
              Därför menar jag att socialministern ska ändra de saker som behövs
              för att vi ska få förtroende för en ny alkoholpolitik. Det är
              nämligen oerhört viktigt, eftersom vi är helt ense om att detta
              är ett av våra stora sociala problem som måste åtgärdas. Det räcker
              då inte med att man som tidigare står och pekar och förbjuder
              och säger usch och fy, därför att så fungerar det inte i det samhälle
              som vi lever i och ännu mindre i det samhälle som vi går in i.
              Där tycker jag att socialministern och jag är väldigt ense till
              skillnad från övriga här i kammaren.
            </seg>
            <seg n="98f7d3a2">
              Anf. 46 Socialminister LARS
            </seg>
          </u>
          <note type="speaker" n="ca15b69e">
            ENGQVIST (s):
          </note>
          <u who="unknown" xml:id="i-5512954f257d8c40-4" n="e4b860b9">
            <seg n="13857937">
              Fru talman! Det hade varit utmärkt om åldersgränsen i fråga om
              detta hade kunnat vara densamma som myndighetsåldern. Det skulle
              emellertid ge alldeles felaktiga signaler om vi nu sade att vi
              skulle sänka åldersgränsen för inköp. I ett läge då en ökad alkoholkonsumtion
              bland ungdomar och ett växande problem med missbruk bland ungdomar
              uppmärksammas - att vi inför det allmänna behovet av att ha en
              gemensam åldersgräns å ena sidan och att å andra sidan faktiskt
              inte ge några signaler om att vi tar lätt på missbruket bland
              ungdomar - har vi valt att inte lägga fram något förslag till
              en ändring när det gäller inköpsåldern.
            </seg>
          </u>
          <note type="speaker" n="f001e615">
            Anf. 47 LARS GUSTAFSSON (kd) replik:
          </note>
          <u who="lars_gustafsson_47d37d" xml:id="i-1bb58578c03e22be-5" n="7ccc7b1a">
            <seg n="ec49d1be">
              Fru talman! Jag vill också se positivt på att socialministern
              anser att han svarar för tryckfrihetsförordningen och att han
              står bakom saker och ting som han säger och skriver. Jag skulle
              vilja höra en annan sak. Jag skulle vilja höra socialministerns
              syn på den svenska alkoholpolitiken. Ska denna präglas av och
              ha sin utgångspunkt i ett socialt ansvarstagande och i ett folkhälsoperspektiv
              eller inte?
            </seg>
            <seg n="865fe50b">
              Anf. 48 Socialminister LARS
            </seg>
          </u>
          <note type="speaker" n="ca15b69e">
            ENGQVIST (s):
          </note>
          <u who="unknown" xml:id="i-5512954f257d8c40-5" n="e4b860b9">
            <seg n="b8e23b39">
              Fru talman! Jag vill framhålla att det förslag som regeringen
              nu har lämnat och som det ska beslutas om i dag i riksdagen präglas
              just av ett socialt perspektiv och av ett folkhälsoperspektiv.
              Jag menar att det är svårt att hävda dessa två perspektiv om man
              inte tar de steg som regeringen nu har gjort. Jag har tidigare
              förklarat att avvägningen mellan tillgänglighet och socialt ansvar
              bör se ut som den har gjort. Vi ökar tillgängligheten just för
              att minska konsumtionen på andra områden och skapa förtroende
              för de instrument vi har. Mitt svar är att detta är en politik
              som väl lever upp både till det sociala ansvaret och till folkhälsoperspektivet.
            </seg>
          </u>
          <note type="speaker" n="b51919ea">
            Anf. 49 LARS GUSTAFSSON (kd) replik:
          </note>
          <u who="lars_gustafsson_47d37d" xml:id="i-1bb58578c03e22be-6" n="7ccc7b1a">
            <seg n="1085f976">
              Fru talman! Om jag tolkar socialministern rätt anser han att
              det ska vara ett folkhälsoperspektiv på alkoholpolitiken. Det
              innebär alltså att socialministern inte delar den uppfattning
              som förs fram i hans egen proposition. Det står om förslaget om
              fler butiker följande: "En sådan åtgärd torde upplevas som positiv
              - - - av den handel som i dag anser sig missgynnad av att ligga
              långt från Systembolagets butiker".
            </seg>
            <seg n="41551e93">
              Anf. 50 Socialminister LARS
            </seg>
          </u>
          <note type="speaker" n="ca15b69e">
            ENGQVIST (s):
          </note>
          <u who="unknown" xml:id="i-5512954f257d8c40-6" n="e4b860b9">
            <seg n="821c6c88">
              Fru talman! Sådana formuleringar strider inte mot det övergripande
              folkhälsoperspektivet. Det finns ett tillägg som är ganska viktigt,
              nämligen att vi, om vi ökar antalet butiker, kan säga till de
              handlare som hittills har föreställt sig att de bara kan klara
              sig om de själva får sälja vin att det problemet försvinner när
              vi väljer denna linje. Detta är ingen argumentation mot folkhälsoperspektivet.
            </seg>
          </u>
          <note type="speaker" n="ccd60bbf">
            Anf. 51 KENNETH JOHANSSON (c) replik:
          </note>
          <u who="kenneth_johansson_399b30" xml:id="i-5ff583959052b3a9-3" n="36f7dbce">
            <seg n="7daf8c96">
              Fru talman! Jag har tre korta frågor. Den första handlar om införselreglerna.
              Jag uppfattar att vi är ganska överens om att vi ska arbeta hårt
              för att få behålla undantaget. Min fråga är vilken strategi man
              har och på vilket sätt regeringen agerar för att vi ska lyckas
              med det och nå framgång.
            </seg>
            <seg n="40f17844">
              Den andra frågan handlar om partihandelstillstånden och att Aloholinspektionen
              delvis ska få andra uppgifter. Min fråga är om det inte finns
              risk för att servicen blir sämre till dem som i dag får både goda
              råd och kunskap från Alkoholinspektionen i den delen.
            </seg>
            <seg n="fde27fff">
              Den tredje och sista frågan gäller lördagsöppet på
            </seg>
            <seg n="4ca6238d">
              Systemet. Socialministern säger att han egentligen är ganska
              övertygad om att det inte leder till några problem. Efter att
              ha haft ganska många egna erfarenheter av socialtjänst och kontakter
              med polis och anhöriga till missbrukare kan jag säga att den bild
              jag får är en helt annan. Hur underbygger socialministern sin
              bedömning att detta inte ska leda till några problem?
            </seg>
          </u>
          <note n="4cbdc0b2">
            Anf. 52 Socialminister LARS
          </note>
          <note type="speaker" n="ca15b69e">
            ENGQVIST (s):
          </note>
          <u who="unknown" xml:id="i-5512954f257d8c40-7" n="e4b860b9">
            <seg n="4e65fd0e">
              Fru talman! För det första vill jag när det gäller möjligheten
              att få behålla våra regler säga att vi i de förhandlingar som
              nu inleds hävdar att vi av folkhälsoskäl bör ha särskilda regler.
              Vi menar - det faller tillbaks lite grann på replikskiftet med
              Leif
            </seg>
            <seg n="ff2f2c73">
              Carlson - att alkohol icke kan anses vara vilket livsmedel som
              helst. Vi anser inte att traktaten eller fördraget inom EU ska
              innebära att vi nödvändigtvis behöver följa de regler som gäller
              för varor i övrigt.
            </seg>
            <seg n="89771bd2">
              Vår utgångspunkt är helt enkelt att diskutera från folkhälsoutgångspunkt
              och hävda vår ambition att behålla nuvarande regler.
            </seg>
            <seg n="7983f77e">
              När det sedan gäller diskussionen om Alkoholinspektionen vill
              jag säga att det helt enkelt handlar om att få en enhetligare
              och enligt vår mening - regeringens bedömning - effektivare statlig
              myndighetsutövning på detta område. Jag har inga svårigheter att
              argumentera för att det förslag vi nu lämnar faktisk leder till
              en större tydlighet och att det blir lättare för dem som agerar
              på den svenska alkoholmarknaden.
            </seg>
            <seg n="effeda3b">
              De får faktiskt lättare att uppfatta samhällets signaler i den
              struktur som vi föreslår.
            </seg>
            <seg n="10a5d0a3">
              När det sedan gäller lördagsöppet bygger jag mina slutsatser
              på det som forskare på alkoholområdet och det sociala området
              har sagt. Det fanns inte, som man trodde, så entydiga uppgifter
              om vad som hände
            </seg>
            <seg n="e170bd76">
              1982. När man ser materialet efteråt kan man konstatera att väldigt
              många av de slutsatser som drogs då sannolikt var överdrivna eller
              i några fall rent felaktiga. Vi kan också konstatera att omvärlden
              har erfarenheter som inte pekar åt detta håll.
            </seg>
          </u>
          <note type="speaker" n="5cd14512">
            Anf. 53 KENNETH JOHANSSON (c) replik:
          </note>
          <u who="kenneth_johansson_399b30" xml:id="i-5ff583959052b3a9-4" n="36f7dbce">
            <seg n="9633b0cc">
              Fru talman! När det gäller införselreglerna hoppas jag - jag
              utgår också ifrån - att regeringen med kraft kommer att hävda
              den linjen.
            </seg>
            <seg n="fb8397f4">
              Beträffande partihandelstillstånden får jag konstatera att de
              alkoholpolitiska inslagen och aspekterna i det jobb som i dag
              görs när det gäller partihandelstillstånden kommer att begränsas.
            </seg>
            <seg n="c6f976fe">
              När det gäller lördagsöppet kan jag säga följande:
            </seg>
            <seg n="e19bca0c">
              De kunskaper och erfarenheter som verkligheten i form av socialarbetare
              och poliser, m.fl., redovisar -
            </seg>
            <seg n="1ccf30c0">
              tillsammans med sunt förnuft - innebär att man ökar konsumtionen
              om man ökar tillgängligheten. Det är för mig och för Centerpartiet
              underlag för att i dag ta ställning mot det förslag som handlar
              om att öppna
            </seg>
            <seg n="644af434">
              Systemet på lördagar.
            </seg>
          </u>
          <note n="fa6fc258">
            Anf. 54 Socialminister LARS
          </note>
          <note type="speaker" n="ca15b69e">
            ENGQVIST (s):
          </note>
          <u who="unknown" xml:id="i-5512954f257d8c40-8" n="e4b860b9">
            <seg n="9f7eebe5">
              Fru talman! Det är just det sista som striden står om. Jag menar
              att tillgängligheten totalt till alkohol i svenska samhället inte
              ökar för att vi låter Systembolaget ha öppet på lördagar. I dag
              har vi en situation med försäljning vid sidan om de samhälleligt
              kontrollerade kanalerna. Detta förslag innebär att vi på sikt
              kan vrida om inköpskanalerna från illegala kanaler eller legala
              kanaler som vi inte förfogar över, dvs. införsel över gränserna.
              Jag tror inte att det behöver innebära att tillgängligheten de
              facto ökar i det svenska samhället.
            </seg>
          </u>
          <note type="speaker" n="29686e9c">
            Anf. 55 KERSTIN HEINEMANN (fp) replik:
          </note>
          <u who="kerstin_heinemann_122f3a" xml:id="i-47385c07a9f019ec-5" n="9565cd52">
            <seg n="1a3e4938">
              Fru talman! Jag ska också be att få tacka för svaret när det
              gäller tolkningen av resonemangen om alkoholkultur. Jag är verkligen
              inte emot yttrandefrihet. Tvärtom kämpar vi liberaler för att
              alla ska ha rätt att yttra sig. Det som störde mig lite grann
              var att omslaget såg ut som det gjorde. Många som inte läste boken
              kunde få uppfattningen att det var socialministerns politik inför
              2003 och framtiden.
            </seg>
            <seg n="30ab7414">
              Socialministern borde ha blivit tillfrågad om han ville vara
              avbildad på första sidan och framställas på det där viset.
            </seg>
            <seg n="0feec2a2">
              Fru talman! Jag hade också en fråga till socialministern om Alkoholinspektionen,
              som Kenneth Johansson var inne på. Vi är kritiska till att man
              ska ta bort den. Anser socialministern att marknaden nu är så
              stabil att man kan lägga över ansvaret på flera andra myndigheter
              och i princip avskaffa Alkoholinspektionen? Det kunde vara intressant
              att få höra vad socialministern menar med att det blir en större
              tydlighet genom denna förändring, såsom ministern svarade Kenneth
              Johansson.
            </seg>
            <seg n="97a2df26">
              Anf. 56 Socialminister LARS
            </seg>
          </u>
          <note type="speaker" n="ca15b69e">
            ENGQVIST (s):
          </note>
          <u who="unknown" xml:id="i-5512954f257d8c40-9" n="e4b860b9">
            <seg n="13bbb56d">
              Fru talman! Även jag reagerade när jag såg omslaget på boken.
              För det första tyckte jag att det var en förfärligt ful bild,
              men så upptäckte jag att den finns i ett register som vem som
              helst kan beställa från. För det andra gav det ett intryck att
              det var en skrift som jag hade gett ut. Men så fungerar det ju
              i vissa sammanhang när man inte förfogar över materialet. Jag
              kan förstå att någon läste det på det sättet, men nu har jag förklarat
              hur det ligger till. Och läs gärna själva intervjun! Den stämmer
              i allt väsentligt med min uppfattning, och jag tror att man har
              citerat mig korrekt.
            </seg>
            <seg n="e44af0c8">
              När det gäller Alkoholinspektionen är det två saker som vi har
              haft att ta ställning till. Det ena var de krav som har kommit
              från EU och som handlar om vår tillståndsgivning och vilka regler
              som ska gälla på det området. Vi har haft att väga dessa krav
              mot de krav som vi har för att driva en ansvarsfull alkoholpolitik.
              Att nu göra myndighetsutövningen tydligare, att flytta över en
              väsentlig del av Alkoholinspektionens arbete till en annan statlig
              myndighet innebär att det blir en tydligare myndighetsutövning
              och ett tydligare besked till handlarna på området om vart de
              ska vända sig, inte bara för att få nödvändiga tillstånd utan
              också för att få råd och information. Alkoholinspektionens arbete
              kommer alltså att fortsätta i dessa stycken inom en ny myndighet.
            </seg>
          </u>
          <note type="speaker" n="d44e7fa9">
            Anf. 57 KERSTIN HEINEMANN (fp) replik:
          </note>
          <u who="kerstin_heinemann_122f3a" xml:id="i-47385c07a9f019ec-6" n="9565cd52">
            <seg n="f410b1f9">
              Fru talman! Jag är medveten om att det riktades en del kritik
              mot partihandelstillståndet, men den handlade i första hand om
              avgifterna och de har ju förändrats.
            </seg>
            <seg n="39254ace">
              Jag anser fortfarande att regeringen har gått betydligt längre
              än vad som var nödvändigt och än vad
            </seg>
            <seg n="eff05ded">
              EG-domstolen krävde. Det är mycket olyckligt att man avskaffar
              denna myndighet som har en helhetssyn och utför en helhetskontroll
              på detta område.
            </seg>
          </u>
          <note type="speaker" n="bd481ca7">
            Anf. 58 THOMAS JULIN (mp) replik:
          </note>
          <u who="thomas_julin_fe6252" xml:id="i-a6de98a4becca407-3" n="f6296555">
            <seg n="ee8724a7">
              Fru talman! Min fråga till socialministern gäller ungdomar och
              folkölet. Att ungdomar berusar sig på folköl tror jag vi är överens
              om och om att det också är väldigt lättillgängligt. Kan socialministern
              tänka sig att man återinför tillståndsgivning för folkölsförsäljning?
              Eller har socialministern någon annan idé
            </seg>
            <seg n="6c8b2285">
              om hur man ska komma åt problemet med att ungdomars berusningsmedel
              är väldigt lättillgängligt?
            </seg>
            <seg n="6f73b23f">
              Det finns ju i många affärer och på bensinmackar.
            </seg>
          </u>
          <note n="19de98dd">
            Anf. 59 Socialminister LARS
          </note>
          <note type="speaker" n="ca15b69e">
            ENGQVIST (s):
          </note>
          <u who="unknown" xml:id="i-5512954f257d8c40-10" n="e4b860b9">
            <seg n="990cac21">
              Fru talman! Vi får ju möjlighet att diskutera dessa frågor när
              vi ska lägga fram förslag med utgångspunkt från Alkoholberedningens
              betänkande som väntas ganska snart. Det är alltså en rad frågor
              som vi kommer tillbaka till. Vi avgör ju inte allt på alkoholpolitikens
              område genom det beslut som ska fattas i dag.
            </seg>
            <seg n="c5c177c4">
              När Alkoholberedningen presenterar sitt betänkande får vi diskutera
              frågor om åldergränser och tillgänglighet. Så jag förväntar mig
              att vi ska kunna återkomma till Thomas Julins fråga.
            </seg>
          </u>
          <note type="speaker" n="7c2153bc">
            Anf. 60 THOMAS JULIN (mp) replik:
          </note>
          <u who="thomas_julin_fe6252" xml:id="i-a6de98a4becca407-4" n="f6296555">
            <seg n="b6da0204">
              Fru talman! Frågan är ännu inte behandlad. Men har socialministern
              själv någon uppfattning i frågan?
            </seg>
          </u>
          <note n="a5aa6c82">
            Anf. 61 Socialminister LARS
          </note>
          <note type="speaker" n="ca15b69e">
            ENGQVIST (s):
          </note>
          <u who="unknown" xml:id="i-5512954f257d8c40-11" n="e4b860b9">
            <seg n="9cdc5497">
              Fru talman! Nej, jag väntar med att diskutera detta tills vi
              har sett utredningen. På det här området, som på så många andra
              områden, gäller att det regelverk som finns ska följas. Vi har
              alla ett intresse av att se till att vi arbetar för att unga människor
              inte börjar dricka alkohol. Men vilka åtgärder som ska vidtas
              vill jag återkomma till.
            </seg>
          </u>
          <note type="speaker" n="bcf74caa">
            Anf. 62 BERTIL PERSSON (m) replik:
          </note>
          <u who="bertil_persson_5e675e" xml:id="i-fb838ee0d1d16856-0" n="8dbd0d8e">
            <seg n="5ead0e65">
              Fru talman! Alkoholpolitiken är både affektladdad och problemfylld.
              Det är framför allt två problem som vi har att hantera. Det ena
              är beroendet som har en stark genetisk bakgrund med ett kraftfullt
              endorfinfrisättande i samband med alkoholintag där det gäller
              tidigt att hitta de ungdomar som är tungt ärftligt belastade och
              sätta in åtgärderna just mot dessa riskgrupper.
            </seg>
            <seg n="545a7c1f">
              Det andra problemet gäller organskadorna där man kan nämna skador
              på lever, hjärna, hjärta och bukspottkörtel. Men alkohol har också
              goda effekter när det gäller åderförkalkningens sjukdomar. Det
              är i detta sammanhang som totalkonsumtionsresonemanget måhända
              kommer in och där det finns anledning att pröva detta mera vetenskapligt
              än vad vi har gjort hittills.
            </seg>
            <seg n="3b227db5">
              Det finns många aspekter inom alkholpolitiken, och det är väldigt
              viktigt att inte fastna för en aspekt och driva den in absurdum,
              utan man måste väga olika aspekter mot varandra. Själv tycker
              jag att lördagsstängning är en åtgärd riktad direkt mot den heltidsarbetande
              delen av befolkningen, och det är nog inte den främsta riskgruppen.
            </seg>
            <seg n="61413066">
              Den aspekt som skrämmer mig mest är ligorna.
            </seg>
            <seg n="f39e200e">
              Det är den organiserade kriminaliteten, det är inte hembränningen
              utan det är de internationella smugglarligorna som genom denna
              verksamhet har skaffat sig en fast och stabil inkomst. Ligorna
              är välorganiserade. De tjänar stora pengar. De väjer inte för
              våld och mord med tanke på den stora ekonomiska vinning som verksamheten
              kan ge. Distributionskanalerna är nu uppbyggda.
            </seg>
            <seg n="a9cd0bbe">
              Det började med tobaken, när man drastiskt höjde tobaksskatten
              för att minska tobaksbruket. Då kom de internationellt förankrade
              ligorna i gång. Straffen var låga. Lastbilar värda mellan 14 och
              25 miljoner styck vällde in i landet. Chaufförerna visste inte
              vad lasten bestod av. De ägde inte bilarna. De hade garantier
              på
            </seg>
            <seg n="5f691656">
              1 miljon kronor i ersättning om de åkte fast.
            </seg>
            <seg n="c365879b">
              Nu har ligorna gått över till att smuggla sprit.
            </seg>
            <seg n="9ea0f288">
              EU:s kontroll är ytterligt bristfällig. Det finns 20
            </seg>
            <seg n="5a3bdf5e">
              personer i Tyskland som kontrollerar ett papper med en stämpel
              och en namnteckning. Det är den enda kontroll som förekommer av
              vart dessa laster tar vägen.
            </seg>
            <seg n="5d1f35b8">
              Distributionen byggdes först upp i universitetsorterna, därför
              att studenter är priskänsliga. I dag finns det på universitetsorterna
              och i våra större orter en standardprissättning som innebär 20-25
              kr för ett paket cigarretter som ofta är svensktillverkade, 25
              kr för en vinflaska, 100 kr för en spritflaska och 150 kr för
              en flaska whisky, och det rör sig om kvalitetsmärken.
            </seg>
            <seg n="7e2ff6bc">
              Prisinstrumentet är redan satt ur spel, och det har skapat en
              stark, organiserad kriminalitet. Jag har sysslat mycket med de
              utsatta stadsdelarna, och jag kan konstatera att det är ligaledarna
              som gör klassresan i dessa stadsdelar. Det är ligaledarna som
              umgås med kändisar, som kör de lyxiga bilarna, som beundras av
              tonårsungdomarna och som blir föredömen.
            </seg>
            <seg n="e66a2750">
              Detta är riktigt allvarligt.
            </seg>
            <seg n="c0f68162">
              Det här vill vi inte ha. Det är en kräftsvulst i det svenska
              samhället. Denna lönsamma verksamhet bekämpas nog effektivast
              med att man minskar marknaden och genom att man använder krångel
              och skatter med försiktighet samtidigt som polisen jagar ligorna.
            </seg>
          </u>
          <note type="speaker" n="bfa5f329">
            Anf. 63 YVONNE OSCARSSON (v):
          </note>
          <u who="yvonne_oscarsson_cbb6ba" xml:id="i-fd8c436449ad8881-0" n="0e171250">
            <seg n="5b75216c">
              Fru talman! Alkohol är för många en känslig fråga att diskutera.
            </seg>
            <seg n="10e24de1">
              Jag ska förresten börja med att yrka bifall till Rolf
            </seg>
            <seg n="67a2cc3a">
              Olssons yrkande, men jag står fortfarande bakom en hel del motioner
              som inte behandlas här i dag.
            </seg>
            <seg n="57491ba9">
              Måttlighetsdrickare, nyktra alkoholister, storkonsumenter, normaldrickare,
              högkonsumenter, missbrukare, alkoholister, nykterister är ord
              på människor som har någon relation till alkohol. Om man frågar
              människor räknar nästan alla sig själva till gruppen normaldrickare
              eller måttlighetsdrickare.
            </seg>
            <seg n="e32cd07b">
              Enligt all statistik hamnar ungefär 10 % av befolkningen som
              dricker i ett alkoholberoende. Det skulle betyda, vilket jag tycker
              att vi ska vara medvetna om, att enligt dessa siffror skulle ungefär
              35 av oss riksdagsledamöter vara beroende av alkohol. Det finns
              ingenting som säger att vi skulle vara förskonade från de här
              problemen.
            </seg>
            <seg n="8f4ef819">
              Alla de därute, alla de andra, alla de som dricker för mycket,
              alla de som inte är jag - när man talar om alkohol är det aldrig
              jag som dricker för ofta eller för mycket, utan det är de andra
              därute. Det är de andra som borde dra ned på sin konsumtion, de
              andra men inte jag. Jag, säger de allra flesta, är mycket sällan
              eller aldrig full. Det är de andra därute som borde dra ned på
              sin konsumtion. Jag dricker lagom mycket, och jag är lagom full.
            </seg>
            <seg n="694f2475">
              Då har jag några frågor att ställa: Dricker vi lagom och acceptabelt
              mycket i Sverige? Är konsekvenserna lagom många? Är anhörigas
              lidande lagom stort? Är antalet barn som lever i missbruk lagom
              många? Är barnens lidande lagom starkt? Är de alkoholrelaterade
              dödsfallen lagom många, liksom sjukvårdskostnaderna och behandlingskostnaderna?
              Är kommunikationsproblem och relationsproblem på grund av alkohol
              lagom stora? Överträffar glädjen och de positiva effekterna sorgen
              och de negativa effekterna på grund av att det finns alkohol i
              vårt land?
            </seg>
            <seg n="bde56194">
              Vi i Vänsterpartiet tycker att man ibland inte talar om huvudproblemen.
              Jag kan ge några exempel.
            </seg>
            <seg n="8c04c923">
              Några har redan här i dag nämnt nattöppna restauranger och krogar,
              speciellt i storstäderna. Men jag som kommer från glesbygden kan
              tala om att det är ett jätteproblem ute i landet också.
            </seg>
            <seg n="2d9b53f0">
              Polisen är den enda grupp som jag har hört som enad grupp protesterar
              mot nattöppna krogar och restauranger. Allmänhetens svar på våld
              i samband med restaurangbesök, i restauranger och utanför, är
              fler poliser. Vi vänsterpartister tycker inte att det är så enkelt,
              utan vi tycker att alkoholpolitiska konsekvenser måste lösas med
              enhetliga alkoholpolitiska insatser.
            </seg>
            <seg n="3d9b4f25">
              Jag har en fråga till socialministern. I Polistidningen för några
              nummer sedan ställde förbundsordföranden i polisfacket en del
              frågor till socialministern som handlade om polisens insatser
              i samband med våld. Tyvärr ansåg socialministern att det handlade
              om personliga angrepp och valde därför att inte svara på frågorna.
              Jag ställer därför frågorna i polisernas ställe, för jag tycker
              att poliser tillhör den grupp i samhället som får ta och kanske
              se de värsta konsekvenserna av alkoholen. Därför tycker jag att
              de är berättigade att få svar. Är våld som är kopplat till alkohol
              i samband med krogbesök en polisiär fråga, och vad är socialdemokratins
              och regeringens förslag till lösning?
            </seg>
            <seg n="04c6dd12">
              Jag ska fortsätta lite grann på våldstemat. I Sverige finns det,
              som några har nämnt redan tidigare,
            </seg>
            <seg n="0fe7239d">
              "zoner" skyddade från alkohol eller som vi i alla fall vill ska
              vara skyddade: arbetsplatser, trafik, graviditet och uppväxt.
              Det tycker jag är bra. Jag tycker att man borde lägga till idrott
              som en skyddad zon.
            </seg>
            <seg n="8738ad90">
              Vänsterpartiets idrottsansvarige Peter Pedersen och jag har därför
              skrivit en motion som handlar om öl och idrott, och jag vill gärna
              säga några ord om den motionen.
            </seg>
            <seg n="0e20023a">
              En av Sveriges största idrottsföreningars supporterklubb lanserar
              ett öl på det osmakliga sättet att man använder en av Sveriges
              genom tiderna mest kända fotbollsspelare, som har fått ge namn
              och bild åt ölet.
            </seg>
            <seg n="2690059d">
              Det tycker jag är mycket osmakligt, och det gör mig ont med tanke
              på hur vi hedrar denna fotbollsstjärnas minne och framför allt
              med tanke på hans anhöriga.
            </seg>
            <seg n="fc37ba68">
              Det bidrar också, tror jag, till att den allmänna debatten blir
              fel och att ungdomars förebilder framställs på ett felaktigt sätt.
              Idrottsstjärnor liksom vi politiker är de starkaste grupperna
              av förebilder för framför allt ungdomar. Därför måste man vara
              väldigt försiktig med vad man gör.
            </seg>
            <seg n="4d666512">
              En ytterligare koppling är ju, som det sällan eller aldrig talas
              om, våld på och utanför idrottsarenor, som i stor utsträckning
              enligt poliser och ordningsvakter handlar om berusade människor.
              Det är ingen hop idrottsfantaster som nyktra och propra, utan
              det är berusade människor. Detta talas det aldrig om.
            </seg>
            <seg n="87bacb37">
              I Frankrike beslutade man redan 1987 att förbjuda kopplingen
              alkohol och idrott i reklam. Därför tackade man förra året under
              fotbolls-VM i Frankrike nej till alkoholreklam, vilket jag tycker
              hedrar Frankrike.
            </seg>
            <seg n="78e4fe40">
              Beslutet överklagades naturligtvis av bryggeriet till
            </seg>
            <seg n="cf8a2c39">
              EU-kommissionen men utan resultat. Det är en seger för de nationella
              alkohollagarna, som bedömdes som viktigare än den fria marknaden.
            </seg>
            <seg n="0986d88c">
              Hälsoborgarrådet i Köpenhamn föreslår att man ska stoppa försäljningen
              av öl och annan alkohol på idrottsanläggningar. Det tycker jag
              att vi borde ta efter i Sverige.
            </seg>
            <seg n="d874af5f">
              Fru talman! Vi kanske är många som tycker att alkoholreklamen
              är rätt bra. Jag tillhör dem, om man med bra menar att det leder
              till att vi köper och dricker mer alkohol, för det är så jag tror
              att lättölsreklamen fungerar. Jag tänker nämna en av dessa reklamer,
              och det gör jag på grund av att jag är norrlänning.
            </seg>
            <seg n="fb956b93">
              I en reklam framstår vi norrlänningar som en grupp människor
              som när vi har riktiga brakfester, dvs. klassfester, träffas och
              dricker lättöl, och då är vi oss själva. Vem tror att detta är
              sant? Jag som norrlänning kan lova att vi inte dricker lättöl
              när vi har stora fester i Norrland.
            </seg>
            <seg n="a4c2333e">
              Indirekt reklam: Vi vet att alkholkonsumtionen bland tonårsflickor
              men även bland vuxna kvinnor ökar. Jag tänker på en del tjejtidningar,
              där läsekretsen till stor del är under den tillåtna alkoholgränsen
              så att säga. Man vänder sig alltså till flickor som är under 18
              år, men alkoholen har ändå en självskriven plats i artiklar. Jag
              vill nämna något om detta.
            </seg>
            <seg n="8fa5d1ab">
              Det finns s.k. vimmelreportage från krogar, där man frågar kändisar
              om det går att ha kul på krogen utan att dricka alkohol. Då svarar
              kändisarna:
            </seg>
            <seg n="19d83176">
              - ja, med hjälp av piller i så fall,
            </seg>
            <seg n="5399d546">
              - nej, det går inte, eller
            </seg>
            <seg n="1a6d3163">
              - ja, om man tar droger kan man ha roligt utan alkohol.
            </seg>
            <seg n="45c67426">
              Sedan vill jag citera en krönika i en av dessa tidningar som
              en ung tjej har skrivit. "Jag får vara snorfull om jag vill."
              Den kvinnliga krönikören vill beskriva hur orättvist det är att
              fulla pojkar accepteras medan fulla flickor anses vara jätteäckliga.
              Jag citerar igen, och jag ber om ursäkt för språket: "Jag kan
              vara snorfull, och mina manliga vänner ska inte säga ett skit."
              Så avslutas krönikan.
            </seg>
            <seg n="da29b24b">
              Jag skulle kunna tänka mig att vara med i en debatt där socialministern
              och andra deltar där vi pratar om sådana här frågor: Vad kan jag
              tänka mig, jag som person, människa och medborgare i det här landet;
              vad är mitt bidrag till att sänka totalkonsumtionen i Sverige
              när det gäller alkohol? Vad kan jag göra?
            </seg>
            <seg n="135373da">
              Vi pratar hela tiden om de andra där ute, storkonsumenterna och
              alkoholisterna, men så enkelt är det ju inte. Vad kan jag göra?
              Det skulle jag tycka var ett spännande debattämne.
            </seg>
            <seg n="89663a6f">
              Jag ska avsluta med några ord från CAN:s undersökning av skolelevers
              drogvanor från 1997, som har rubriken Man dricker som man tycker:
              Det finns ett samband mellan den egna alkoholkonsumtionen och
              åsikter om alkoholen som samhällsproblem. Av dem som har högst
              alkoholkonsumtion instämmer bara
            </seg>
            <seg n="410e8d6a">
              23 % i att alkoholen är ett stort samhällsproblem. I
            </seg>
            <seg n="f9e9d283">
              gruppen med lägst alkoholkonsumtion instämmer hela 44 %. 59 %
              av högkonsumenterna tycker att det finns för mycket alkoholrestriktioner
              i Sverige, jämfört med bara 24 % av dem som dricker lite.
            </seg>
          </u>
          <note type="speaker" n="fb2a34f9">
            Anf. 64 ULLA-BRITT HAGSTRÖM (kd):
          </note>
          <u who="ulla-britt_hagstrom_3b4c2b" xml:id="i-ba2528e6485520b7-0" n="fa913264">
            <seg n="d9bad7b5">
              Fru talman! Min första tid som lärare var på den tiden då man
              använde de gamla spritstencilapparaterna, där vi vevade fram våra
              kopior. Men det var på den tiden som skolorna hade råd med läroböcker
              till eleverna. Jag minns en skylt på väggen bredvid stencileringsapparaten
              som ett råd för att vi inte skulle förstöra våra kopior. Där stod:
              Låt inte spriten flöda!
            </seg>
            <seg n="17798981">
              Några skrattade åt detta budskap, men det är ett tänkvärt budskap.
              Det är en politisk fråga att dra åt kranarna för att minska flödet.
              Att minska tillgängligheten minskar bevisligen också alkoholskadorna.
              All tillgänglig forskning visar att det finns ett starkt samband
              mellan tillgänglighet och alkoholskador. Attitydförändringar,
              begränsad tillgänglighet, försäljningsmonopol och prispolitik
              är viktiga instrument.
            </seg>
            <seg n="732b9e03">
              Fru talman! Jag har läst statsministerns regeringsförklaring
              minst tio gånger för att finna något om drogproblematiken. Den
              nämns inte. Jag är oerhört förvånad, eftersom drickandet blivit
              ett stort ungdomsproblem.
            </seg>
            <seg n="d6841832">
              Kristdemokraterna vill ha fortsatt lördagsstängt på
            </seg>
            <seg n="d9074c9c">
              Systembolaget. Effekter av lördagsstängningen som påvisats är
              ca 5 000 färre omhändertaganden av berusade, ca 900 färre ingripanden
              vid lägenhetsbrott, ca 500 färre misshandelsbrott och ca 700 färre
              ingripanden vid bråk. Vid stängningen 1982 konstaterades minskat
              fylleri och lägenhetsbråk med uppåt 10 %.
            </seg>
            <seg n="4e29940d">
              Boken Alkoholkultur, som vi just har hört talas om, med socialministern
              så att säga som gisslan, redovisar att vi är helgsupare. 60 %
              av all alkohol som konsumeras dricks över veckosluten.
            </seg>
            <seg n="0bb76c76">
              Låt kvinnor och barn slippa misshandel under helgerna. Alkohol
              och kriminalitet är starkt relaterade till varandra. Två av tre
              brottslingar är alkoholpåverkade. Kvinnor och män är mycket drabbade.
              Även om kvinnovåldet visar sig relaterat till alkohol på så sätt
              att kvinnorna är berusade i endast hälften av fallen, finns ändå
              alkohol med i den andra hälften.
            </seg>
            <seg n="9fb65f9c">
              Det räcker för att inse att det är mycket allvarligt.
            </seg>
            <seg n="7afd5bba">
              Det vi i dag upplever är skrämmande. Förra året togs 1 250 kraftigt
              berusade ungdomar under 20 år in på Maria ungdomsklinik för vård.
              Den yngsta var bara nio år. Det är dessa flickor som lätt blir
              offer för gruppvåldtäkter och annat elände. Ungdomar måste förstå
              att en senare debut medför hälsovinster. Information om SANT är
              viktig i skolan. Lägerdagar med attityddiskussioner, studiecirklar
              med elever som ledare, temadagar, hälsoäventyr osv. måste stimuleras
              i skolorna, och vuxna måste avstå från att spela en dubbelroll.
              Föräldrarnas roll blir ofta bortglömd.
            </seg>
            <seg n="3667fc54">
              Föräldraansvaret måste stödjas på alla sätt.
            </seg>
            <seg n="ae0552f4">
              Fru talman! Arbetarskyddsstyrelsen har gett ut föreskrifter om
              arbetsanpassning och rehabilitering vid missbruk av alkohol eller
              andra berusningsmedel.
            </seg>
            <seg n="e3d120b5">
              Arbetsgivaren ska dessutom klargöra vilka interna regler och
              rutiner som gäller om arbetstagare uppträder påverkad i arbetet.
              I de allmänna råden sägs att arbetsgivaren lämpligen kan ta fram
              ett handlingsprogram i samråd med arbetstagarna om hur olika slag
              av missbruk kan hanteras. Det handlar också om förebyggande arbete.
              I ALNA-rådet tror man att bara hälften av företagen har ett sådant
              program. Detta vore något för regeringen att följa upp.
            </seg>
            <seg n="7a678f4f">
              Alkohol under graviditeten kan medföra livslångt men och lidande
              för det barn som föds. Det finns längre ingenstans, säger man,
              att placera nyblivna mammor med de här problemen. Vi vet att kvinnor
              tål alkohol sämre än män. Debutåldern för alkohol har sjunkit,
              särskilt för flickor som tagit över pojkarnas beteende.
            </seg>
            <seg n="df365744">
              Kvinnors alkoholmissbruk har gjorts mera synligt.
            </seg>
            <seg n="91cd5157">
              De kvinnor som träder fram och visar mod hjälper andra kvinnor.
              Det anses fortfarande mera skamligt när kvinnor missbrukar alkohol.
              Alkoholbruket får aldrig glorifieras, men det är heller inte rätt
              att kvinnor ska komma på undantag vad gäller forskning och vård.
              Jag vill därför redan nu yrka bifall till reservation 7, mom.
              3, där vi pekar på att det finns könsspecifika skillnader mellan
              manliga och kvinnliga alkoholister psykologiskt, psykiatriskt,
              medicinskt och socialt, något som Kerstin Heinemann från Folkpartiet
              redan har sagt i denna talarstol. Forskningen är därför oerhört
              angelägen, men har på senare tid hamnat i skymundan för kvinnors
              del.
            </seg>
            <seg n="6f325ffc">
              Socialtjänsten har stor kunskap om alkoholskador, men minskade
              resurser begränsar insatserna. Den
            </seg>
            <seg n="672fe54e">
              1 november 1998 fick ca 20 300 missbrukare av alkohol, narkotika,
              läkemedel eller andra lösningsmedel vårdinsatser inom socialtjänstens
              individ- och familjeomsorg. Andelen kvinnor var 30 %. Jag vill
              också påpeka att frivilligorganisationernas långa erfarenhet och
              stora förmåga att göra insatser måste tas till vara.
            </seg>
            <seg n="fae76525">
              Till slut, fru talman: Jag hoppas inte få uppleva en gång till
              att statsministern ger en regeringsförklaring som inte innehåller
              något om drogproblematiken.
            </seg>
            <seg n="4132c138">
              Regeringsförklaringen säger att Sverige ska vara en ledande kunskapsnation,
              en ledande IT-nation och en nation i mångfald, ska ha en nationalekologisk
              balans, ska vara en nation som kan utvecklas genom människors
              arbete och företagsamhet och ska befästa sin position som en ledande
              välfärdsnation. Varför kan det då inte stå på pränt att det ska
              handla om en nykter nation, eller åtminstone en lördagsnykter.
            </seg>
            <seg n="4958b4fa">
              Rikspolisstyrelsen räknar med att våldet kommer att öka vid lördagsöppet,
              och vi bugar med mössan i hand samtidigt som vi drar ned polisresurser.
              Det är en politik utan sunt förnuft.
            </seg>
          </u>
          <note type="speaker" n="4b71280a">
            Anf. 65 ELVER JONSSON (fp):
          </note>
          <u who="elver_jonsson_3a52cd" xml:id="i-26519f46cd6a486a-0" n="2dfe0068">
            <seg n="ce08dd03">
              Fru talman! Alkoholpolitiken kan ses som en byggnad med många
              byggstenar som måste ligga rätt för att klara påfrestningarna.
              Viktigt är att se till helheten, men framför allt att politiken
              inriktas på att hålla tillbaka den totala konsumtionen som i sin
              förlängning så starkt påverkar skadorna.
            </seg>
            <seg n="f0a60ff4">
              Den sedan länge utlovade och starkt försenade alkoholpolitiska
              propositionen 134 lider av flera motsägelsefulla resonemang mellan
              mål och åtgärder.
            </seg>
            <seg n="f9b356f6">
              Den som hade hoppats och trott att regeringens proposition skulle
              vara en offensiv mot överkonsumtion och alkoholskador blir besviken.
              Nya socialpolitiska grepp som skulle motverka det som regeringen
              själv varnar för uteblev. I stället har de kommersiella intressena
              inom alkoholindustri och restaurangnäring alltmer fått breda ut
              sig. Politiken riktas väldigt starkt in på det man kallar missbruk,
              medan det mer traditionella bruket lämnas därhän, trots att såväl
              regeringen i propositionen som i övrigt utskottet samtidigt varnar
              för vad som blir följden av en ökad konsumtion.
            </seg>
            <seg n="5436ef0b">
              Den vetenskapliga kunskapen är att om alkoholkonsumtionen ökar
              så ökar skadorna mångdubbelt.
            </seg>
            <seg n="4f52d0a1">
              Detta har regeringen bortsett från, och utskottet har inte i
              avgörande grad korrigerat en sådan attityd. Ofta återkommer regeringen
              till att hänvisa till internationaliseringens effekter, men det
              är att göra det bekvämt för sig. Visst kan man påstå att vår EU-
            </seg>
            <seg n="1036ae52">
              anslutning, det ökade resandet, nya attityder etc. spelar in,
              men när detta är sagt måste vi ändå erkänna att väldigt mycket
              av våra problem på grund av alkoholkonsumtion är så att säga hemmatillverkade.
            </seg>
            <seg n="304d1bc0">
              Socialministern har medverkat i en nyutkommen bok, och det har
              blivit ett stort debattämne i dag. Han säger att han inte vill
              stå till svars för det, som jag tolkar det, besvärande sällskapet.
            </seg>
            <seg n="f1236749">
              Det tycker jag är okej. Sådant kan man inte råda över. Men socialministern
              säger: Läs mina åsikter, för de är utmärkta. Då blir jag verkligt
              bekymrad. Han säger: Jag har debattekniken att när jag träffar
              en vänsterman är jag en högerman. När jag träffar högerfolk är
              jag närmast revolutionär. När jag träffar alkoholbranschen tar
              jag på mig en godtemplarkappa. När jag umgås med nykterhetsrörelsen
              är det bryggarnas intressen jag driver.
            </seg>
            <seg n="aad45ae8">
              Fru talman! Den ambivalensen är nog lika stor som i regeringens
              hållning i EU- och EMU-frågor.
            </seg>
            <seg n="d69f3b91">
              Den är svår att överträffa. I stället blir det glada tillrop:
              Vi behöver nog en skattesänkning. Vi behöver mer tillgänglighet.
              Socialministern sjunger måttlighetens höga visa. Men han säger
              ingenting om ungdomars utslagning, ingenting om missbrukets misär
              och misshandlade människors, ofta kvinnors, situation. Knappast
              med ett ord berör han den gigantiska samhällsekonomiska utgift
              som alkoholkonsumtionen totalt för med sig.
            </seg>
            <seg n="df8ce28d">
              Nu när ministern erkänner att han är så kluven i sitt sätt att
              vara blir min fråga: Vilken inställning hade socialministern när
              han skrev propositionen?
            </seg>
            <seg n="923f3372">
              Vilken attityd intog han då gentemot den lagstiftande församlingen?
              På den punkten är det ganska avgörande vad socialministern ger
              för deklaration. Mitt intryck är, åtminstone när jag läser det
              socialministern säger så utmärkt i boken, att de sociala intressena
              har fått vika för alkoholprofitens intressen.
            </seg>
            <seg n="bdc523cb">
              I regeringens och socialministerns deklarationer är det en kluvenhet.
              För att inte vara negativ kan jag säga att det rent verbala i
              propositionen i många stycken är bra. Men vi saknar åtgärderna
              och verktygen. Jag hoppas att socialministern återkommer med fler
              besked. Vad vill regeringen göra för att komma åt det man ändå
              säger är så allvarligt?
            </seg>
            <seg n="6a223e33">
              Fru talman! Jag har sedan mitten av 1980-talet pläderat för några
              alkoholfria zoner. Det har skett i såväl motioner som i ett antal
              interpellationsdebatter.
            </seg>
            <seg n="bb6cbd1b">
              Min tes har varit att vi borde hålla några områden helt fria
              från alkohol. Jag har preciserat det i vad jag kallar för "alkoholfria
              öar". Då liksom nu tror jag på värdet av att några av följande
              områden skall hållas helt fria från alkohol: arbetslivet, trafiken,
              barnaåren och tidiga ungdomsår, gruppen redan alkoholskadade samt
              blivande mammor under graviditeten.
            </seg>
            <seg n="972c6ab9">
              Fru talman! Det gläder mig att man såväl i propositionen som
              i utskottets betänkande använder sig av denna terminologi för
              dessa punktinsatser på alkoholpolitikens område. På ett par områden
              har det genomgående skett en förbättring. Med det har långt ifrån
              varit självklart. På både 1960- och 1970-talet var det oklart
              vad myndigheter och Socialstyrelsen ansåg om alkoholkonsumtion
              hos kvinnor under graviditeten. Man kunde inte uttala sig bestämt
              om skadeverkningarna, och därför avstod man.
            </seg>
            <seg n="08799b25">
              Gruppen redan alkoholskadade har stora bekymmer. Oftast tvingas
              de människorna avstå från gemensamma sammankomster eftersom utbudet
              och pressen att dricka alkohol är alltför stort. Det gäller inte
              bara i det privata umgänget. Det gäller i staten, i kommunala
              bolag, hos myndigheter och förvaltningar. Detta för att nu citera
              en av riksdagsmotionerna där två av riksdagens vice talmän förordar
              en alkoholfri representation.
            </seg>
            <seg n="0aaee304">
              Att det moderna samhället misslyckats att ge våra barn och ungdomar
              en alkoholfri uppväxt är ett stort nederlag. På trafikområdet
              är det i ett internationellt perspektiv ganska hyggligt. Skärpningar
              av trafiknykterhetslagstiftningen med i första hand sänkta gränsvärden
              har gett goda effekter. Ändå vet vi att hundratals dödas och att
              tusentals svåra olyckor är direkt alkoholrelaterade. Arbetslivet
              har på vissa områden förbättrats när det gäller nykterheten, men
              mycket återstår.
            </seg>
            <seg n="b2a96f1e">
              Jag har med dessa exempel velat visa på att det finns en folklig
              acceptans för att vi håller vissa områden helt fria från alkohol.
              Men tydligheten från såväl statsmakten och andra organ måste vara
              betydligt större.
            </seg>
            <seg n="84588823">
              När den svenska alkoholpolitiken år 1977 lades fast var det för
              att begränsa den totala alltför höga konsumtionen och därigenom
              komma till rätta med missbruk och motverka alkoholskador. Tio
              år senare preciserar man som mål att en 25-procentig minskning
              skulle uppnås år 2000. Under 90-talet kom den ambitionen av sig.
              Man lät målet för år 2000 kvarstå, även om man klargjorde att
              man betvivlade möjligheten att nå det.
            </seg>
            <seg n="dd60e231">
              Att detta inte har blivit möjligt är inte så konstigt.
            </seg>
            <seg n="02783457">
              Flertalet beslut på alkoholområdet har gått i mer tilllåtande
              riktning. Ofta har det byggts på myter. En sådan var att om fler
              krogar hade ett ökat antal besökande skulle ett trist hemmasupande
              närmast upphöra. Konsumtionen skulle ske, påstods det, i kultiverade
              former.
            </seg>
            <seg n="45d80b4d">
              Vad som har hänt är att antalet utskänkningsställen under ett
              dussintal år har fördubblats. Här i
            </seg>
            <seg n="d05f048a">
              Stockholmsområdet kan man välja på ett par tusen utskänkningsställen.
              En del har dessutom nattöppet.
            </seg>
            <seg n="b18fa436">
              Det s.k. kultiverade umgänget har ofta resulterat i knivslagsmål
              och ständiga bråk i krogfarstun. Inte sällan har också skjutvapen
              använts till skada och i flera fall till en ond bråd död.
            </seg>
            <seg n="06b2e9ab">
              Till samhällets nederlag hör att det för ungdom i praktiken inte
              finns några alkoholfria nöjesplatser.
            </seg>
            <seg n="dee3abc0">
              Visst är det ett fattigdomsbevis, socialministern, att det snart
              bara är McDonalds som har ett alkoholfritt utbud?
            </seg>
            <seg n="6ebb8ef8">
              Ungdomars allt tidigare alkoholdebut sätter djupa och svåra spår.
              Den bilden blir kusligt tydligt om man t.ex. gör ett nattligt
              besök på Maria ungdomsklinik här i Stockholm. Det finns nätter
              där det kan komma in ett dussintal ungdomar, i regel i de mycket
              tidiga tonåren. Det sades i ett tidigare inlägg att en del inte
              ens hade fyllt tio år. De blir ofta ditforslade, nedblodade och
              nedspydda. På kliniken görs ett jättejobb av såväl social som
              medicinsk art. Men visst är det ett nederlag att den tidiga debuten
              får skörda så många offer.
            </seg>
            <seg n="2717c5ce">
              Ett nytt fenomen under 90-talet var också att man i många skolor
              inte kunde fullfölja avslutningsdagarna på grund av för mycket
              fylla. Undervisningen gick inte att upprätthålla. Bråken var ett
              slag så allvarliga att flera skolor inte kunde ta ansvar för skoldagens
              genomförande. Jag förordar, fru talman, inte nya kärnämnen i skolan.
              Men visst skulle det behövas mer av social kompetens.
            </seg>
            <seg n="df910ad6">
              Därför tycker jag att det ekar lite ihåligt här i salen när socialministern
              säger att han har prioriterat skyddet för ungdomen. På vilka punkter
              har regeringen satt in åtgärder för att klara den prioriteringen?
            </seg>
            <seg n="9e913c3d">
              Det har också blivit på modet i vårt land att efter jobbet gå
              på ölstuga. Självfallet ska vuxna personer i ordnade former ha
              den rättigheten. Men när tendensen är att det sker dagligen med
              en hög konsumtion är det fara å färde. Det fenomenet blir tydligt
              inte minst på våra högskolor och universitet.
            </seg>
            <seg n="d95422a0">
              En kurator vid en av högskolorna påstår att han räknar med att
              uppemot var tionde student inte kommer ut i arbetslivet. På frågan
              varför var hans enda kommentar: Man kan inte under studietiden
              dricka varje dag och ändå tro att det ska fungera. Den typen av
              utslagning, sade kuratorn, är i dag ett faktum.
            </seg>
            <seg n="8bd3aa68">
              Ett eftersatt område på skolområdet är ANT-
            </seg>
            <seg n="cbe58c6b">
              undervisningen. Tidigare hade länsskolnämnderna ett ansvar för
              detta. Det var många eldsjälar i lärargrupperna som engagerade
              sig för en relevant kunskap i dessa ämnen.
            </seg>
            <seg n="331fc32f">
              Mångas iakttagelse och mitt påstående är: Regeringen har en för
              slapp inställning till alkoholintressena. Många serviceställen
              för medborgarna av annan karaktär som t.ex. tingsrätter, registrering
              av egendom, postservice på landsbygden och närhet till traditionella
              institutioner försvinner samtidigt som glesbygdens vägnät blir
              allt sämre. Det har försvårat för många medborgare.
            </seg>
            <seg n="7d591e78">
              Den enda statliga expansionen som nu förordas och förmodligen
              verkställs är fler systembutiker ute i landet. Till det kommer
              att regeringen och utskottsmajoriteten förordar lördagsöppet på
              Systemet trots att man har vetskap att färre köp genom lördagsstängt
              gynnade den allmänna nykterheten.
            </seg>
            <seg n="dc6529ba">
              Fru talman! Min tes är: Ska man ha lördagsöppet vore det mer
              angeläget att arbetsförmedlingen och socialbyrån trädde i tjänst.
              Så länge det inte sker är det rimligt att systemgrinden är låst.
            </seg>
            <seg n="3f12493e">
              Det finns beräkningar som visar på att konsekvenserna av en mer
              anpassad alkoholpolitik med införda lättnader och större frihet
              blir fler skadade och fler dödade.
            </seg>
            <seg n="f7f237a5">
              Vi har en förpliktelse till det vi lovade i Pariskonferensen
              1995 - att engagera oss för en restriktiv och socialt inriktad
              alkoholpolitik. Det motsägelsefulla resonemanget mellan mål och
              åtgärder kommer inte att räcka till.
            </seg>
            <seg n="530ea7fa">
              Självfallet tror jag inte att Sverige blir något slags alkoholfri
              ö i välfärdssamhället. Men vi har ett ansvar både mot oss själva
              och framför allt mot de människor som i det här sammanhanget måste
              betraktas som svaga. Dit hör ungdomsgenerationen som nu så hårt
              exploateras av kommersiella intressen och skrupelfria profitörer,
              som sätter sitt eget vinstintresse före mänskliga hänsyn.
            </seg>
            <seg n="0499163d">
              Allra sist vill jag säga att Sverige har en stark tradition av
              en socialt inriktad alkoholpolitik. Den har i ett internationellt
              perspektiv varit framgångsrik. Det finns anledning att slå vakt
              om den och förstärka de instrument som medverkar till att vi får
              en socialt styrd alkoholpolitik. Flera reservationer har den innebörden.
              Det finns alltså anledning att stödja dem.
            </seg>
            <seg n="f72bc85e">
              Anf. 66 Socialminister LARS
            </seg>
          </u>
          <note type="speaker" n="ca15b69e">
            ENGQVIST (s):
          </note>
          <u who="unknown" xml:id="i-5512954f257d8c40-12" n="e4b860b9">
            <seg n="1491df3d">
              Fru talman! Elver Jonsson tillhör dem som på något sätt söker
              strid för stridens egen skull. Jag tror att jag har förklarat
              min hållning i alkoholpolitiska frågor sju gånger här i riksdagen.
              Jag höll ett långt anförande i den här debatten där jag har förklarat
              mina synpunkter. Ändå frågar Elver Jonsson: Vad tycker socialministern?
            </seg>
            <seg n="a13b1d35">
              Jag tycker att min hållning är alldeles klar. Vi står fortsättningsvis
              också för de grundläggande principerna i svensk alkoholpolitik;
              totalkonsumtionsmodellen gäller, prispolitiken ska gälla och vi
              ska slå vakt om Systembolaget. Detta är viktiga instrument.
            </seg>
            <seg n="1aa77687">
              Vi ska dessutom prioritera ungdomen. Elver Jonsson frågar: Var
              finns detta? Jag ska nämna ett exempel. Alldeles nyligen beslutade
              regeringen att ge stöd till IOGT i dess samarbete med idrottsrörelsen
              för att under fyra år bygga upp alkoholfria miljöer. Det blir
              en jättesatsning där regeringen satsar 15 miljoner av totalt 30
              miljoner kronor för att bygga upp denna verksamhet. Jag tror att
              man kan arbeta tillsammans med folkrörelser för att skapa alkoholfria
              miljöer.
            </seg>
            <seg n="2d8356ec">
              Elver Jonsson gör en poäng av att jag argumenterar åt det ena
              hållet när jag talar med nykterhetsrörelsen, och åt det andra
              hållet när jag talar med branschen. Läs noggrant vad jag säger!
              Nykterhetsrörelsen behöver också reflektera över hur vi gör med
              skattepolitiken, och det påpekar jag. Branschen behöver däremot
              diskutera - och det säger jag - att nykterhetsrörelsen har en
              stark poäng, nämligen att det från samhällelig synpunkt egentligen
              bara finns ett respektabelt perspektiv på alkoholdrickande - och
              det är folkhälsan. Detta försöker jag övertyga branschen om. Är
              det att svika uppdraget att upplysa branschen om att det är folkhälsan
              som gäller?
            </seg>
          </u>
          <note type="speaker" n="02481e89">
            Anf. 67 ELVER JONSSON (fp) replik:
          </note>
          <u who="elver_jonsson_3a52cd" xml:id="i-26519f46cd6a486a-1" n="2dfe0068">
            <seg n="9678694f">
              Fru talman! Socialministern säger att principerna fortfarande
              ligger fast. Det är riktigt. Jag påstår att i deklarationen i
              propositionen är det väldigt mycket som är bra, för att inte säga
              helt okej. Men det är på åtgärdssidan som man blir så tomhänt!
            </seg>
            <seg n="64e87779">
              Socialministern säger för att två sina händer: Vi har ändå släppt
              i väg ett antal miljoner till godtemplarrörelsen och idrotten.
              Fru talman! Jag tycker att detta är utmärkt. Men detta blir det
              enda och det bärande. I övrigt har man ju haft en tillåtande hållning
              -
            </seg>
            <seg n="e82cc92b">
              och där faller ansvaret inte bara på socialministern och statsmakten
              utan också på våra kommuner - och sett det hela i ett serviceperspektiv
              och inte i ett socialt perspektiv.
            </seg>
            <seg n="530a1406">
              Jag skulle vilja att socialministern tar ny sats där hans företrädare,
              partivänner och andra, haft en gemensam bas - nämligen att det
              ska vara det sociala som styr.
            </seg>
            <seg n="8f96e52f">
              Det är självfallet bra att vi försöker förstå varandras argument.
              Det öppna samtalet är en god liberal tes som jag uppskattar att
              socialministern instämmer i.
            </seg>
            <seg n="4577b6e4">
              Men jag tycker att man i propositionen bortser för mycket från
              det som vi vetenskapligt har kunnat dokumentera. Vi nonchalerar
              nu de löften vi har gett både WHO och vid den konferens vi höll
              i Paris.
            </seg>
            <seg n="74638f6e">
              Konferensen upprepas nästa år i december här i
            </seg>
            <seg n="69915082">
              Stockholm. Den internationella insatsen förpliktar.
            </seg>
            <seg n="ce030cd4">
              Jag tycker att de goda sidorna i svensk alkoholpolitik
            </seg>
            <seg n="8efb05ee">
              - för de finns, framför allt historiskt - borde vara en god exportvara
              till det europeiska samarbetet.
            </seg>
            <seg n="1b9e3876">
              Anf. 68 Socialminister LARS
            </seg>
          </u>
          <note type="speaker" n="ca15b69e">
            ENGQVIST (s):
          </note>
          <u who="unknown" xml:id="i-5512954f257d8c40-13" n="e4b860b9">
            <seg n="e28f371a">
              Fru talman! På den sista punkten håller jag med
            </seg>
            <seg n="5cf1b63b">
              Elver Jonsson. Vi arbetar för detta. Jag redovisade att vi i
              den diskussion vi för i EU:s hälsoministerråd tar upp just hur
              vi ska se till att få ett folkhälsoprogram på alkoholpolitikens
              område. Intresset för detta ökar i övriga Europa, och det är ganska
              viktigt.
            </seg>
            <seg n="60041bad">
              Jag nämnde satsningen på projektet med IOGT
            </seg>
            <seg n="3c4ff295">
              och idrottsrörelsen som ett enda exempel. Jag har tidigare sagt
              att vi kommer att få anledning att ta ställning till hela frågan
              om utskänkning, om tider för restauranger och liknande. Det är
              en jättestor frågeställning som vi diskuterar när det gäller ambitionen
              att se till att vi klarar vårt åtagande för ungdomar och alkohol.
              Det finns alltså flera exempel, och det finns mycket som händer.
              Jag nämnde bara ett exempel som visar hur vi faktiskt tror på
              ett samarbete med folkrörelserna på det här området.
            </seg>
          </u>
          <note type="speaker" n="e0045cef">
            Anf. 69 ELVER JONSSON (fp) replik:
          </note>
          <u who="elver_jonsson_3a52cd" xml:id="i-26519f46cd6a486a-2" n="2dfe0068">
            <seg n="5361a6d1">
              Fru talman! Vi har velat peka på den kluvenhet som socialministern
              har haft i sina skriftliga inlägg i olika sammanhang. Han har
              i sina inlägg här inte heller ändrat på det intrycket.
            </seg>
            <seg n="cf340235">
              Vi i Sverige är ju inte rädda för att göra mycket starka insatser
              mot det som vi anser vara skadligt. Om några dagar får vi, på
              bl.a. socialministerns förslag, en ny lag om att använda dubbdäck
              i vinter på våra bilar. Det är en stor utgift för väldigt många
              människor. Men det sägs att 10, 20 eller kanske 30 människoliv
              kommer att sparas - och då gör det inget att det för folkhushållet
              kostar några miljarder kronor.
            </seg>
            <seg n="e3a703b4">
              Men när det gäller en alkoholpolitik som skulle kunna äventyra
              en social hållning till det hela, och där vi faktiskt skulle kunna
              rädda tusentals liv som annars går en för tidig död till mötes,
              har man inte lagt ned samma politiska tyngd.
            </seg>
            <seg n="13d72499">
              Fru talman! Lite raljant skulle man kunna säga:
            </seg>
            <seg n="c8405723">
              Det är bra med flera dubbar, men gärna lite färre nubbar! Det
              skulle öka trafiksäkerheten och förbättra folkhälsan.
            </seg>
          </u>
          <note type="speaker" n="dbf7a50d">
            Anf. 70 GÖRAN MAGNUSSON (s):
          </note>
          <u who="goran_magnusson_34af1d" xml:id="i-bdd15f3cd2c75050-0" n="e08b30c3" next="i-c8cfa69b70e1505c-0">
            <seg n="e3a4093c">
              Fru talman! Alkohol är inte vilken vara som helst.
            </seg>
            <seg n="5f0e858c">
              Det har deklarerats från flera talare här i salen i dag.
            </seg>
            <seg n="936bbcde">
              Som en av motionärerna 1988 i anledning av en proposition som
              hette Sverige och den västeuropeiska integrationen väckte jag
              en motion som sökte värna den svenska alkoholpolitiken. Vi hade
              ett yrkande som innebar att just alkohol och tobak skulle undantas
              från integrationsarbetet just med motiveringen att alkohol inte
              är vilken vara som helst. Det yrkandet avvisades av riksdagen.
            </seg>
            <seg n="52133049">
              I motionen yrkades också att Sverige i förhandlingsarbetet skulle
              söka värna grunderna för den svenska alkoholpolitiken. Det var
              så riksdagen formulerade sitt beslut på den punkten. Integrationsarbetet
              skulle alltså ta sikte på att grunderna för den svenska alkoholpolitiken
              skulle värnas.
            </seg>
            <seg n="57a862c1">
              Man kan naturligtvis ha olika meningar om hur resultatet har
              blivit nu efter mer än tio år. Men det är ju ingen tvekan om att
              Sveriges medlemskap och den allmänt tilltagande internationaliseringen
              har påverkat den svenska alkoholpolitiken. Socialministern nämnde
              de monopol som vi varit tvungna att ge upp för att klara skärningspunkten
              mellan den svenska synen och
            </seg>
            <seg n="0b408d12">
              EU:s syn på alkoholpolitiken, nämligen att man i EU
            </seg>
            <seg n="1f4d3a28">
              fortfarande betraktar alkohol som vilken vara som helst. Den
              omfattas alltså av reglerna om fri rörlighet, och det får inte
              finnas några restriktioner och hinder för handel och annat. Trots
              detta har domstolen i
            </seg>
            <seg n="d9af8dd6">
              Luxemburg slagit fast att Systembolagsmonopolet är förenligt
              med Romtraktaten. Det är naturligtvis en väldig framgång och utgör
              en väsentlig grund för vår fortsatta alkoholpolitik.
            </seg>
            <seg n="42db6474">
              Samtidigt måste man konstatera att i det tio-tolvåriga perspektivet
              har den väsentliga strukturella förändringen i den svenska alkoholpolitiken
              varit att den s.k. desintresseringsprincipen har försvagats kraftigt.
              Kommersialiseringen har vunnit ett kraftigt insteg i politiken
              och i tänkandet och tyckandet i de här frågorna. Det kan man beklaga.
              Den riktigt stora principiella grundbulten för svensk alkoholpolitik
              har ju faktiskt varit just desintresseringspolitiken. Monopolen
              har uppstått för att förhindra att privata kommersiella intressen
              ska styra alkoholpolitiken.
            </seg>
            <seg n="8f1e4141">
              Det är kanske mot den bakgrunden som man också ska förstå kritiken,
              för att inte säga upprördheten i vissa sammanhang, mot OAS, dvs.
              det oberoende alkoholsamarbetet. I den frågan har många, framför
              allt folkrörelsemänniskor som har decennier av engagemang i de
              här frågorna bakom sig, upplevt att statsmakten har satt sig i
              samma båt som alkoholkapitalet. Utifrån den utgångspunkten känns
              det väldigt bra att utskottet har varit lyhört och känt av strömningarna.
              Man säger att man inte kan acceptera de tankar som regeringen
              har på den punkten. Regeringen får återkomma till riksdagen för
              att visa detta. Jag tycker att det är bra och tillfredsställande.
            </seg>
            <seg n="bd61d2f5">
              Fru talman! Från min synpunkt tycker jag däremot att själva frågan
              om försöket med lördagsöppet är mindre tillfredsställande. Men
              jag tänkte se det lite ur ett annat perspektiv, nämligen hur majoriteten
              kring försöksverksamheten med lördagsöppna butiker skapas. Det
              görs faktiskt genom att Moderata samlingspartiet med glädje och
              entusiasm ansluter sig till denna försöksverksamhet som väl där
              betraktas närmast som en parentes inför det stora genombrottet
              med lördagsöppet även efter försöksverksamheten.
            </seg>
            <seg n="fc80e10b">
              Även socialministern uttalade faktiskt här att han kände sig
              om inte helt övertygad, så i alla fall ganska säker på att försöksverksamhetens
              resultat skulle bli att Systembolaget skulle ha lördagsöppna butiker
              i fortsättningen. Det är kanske ett lite tråkigt uttalande med
              hänsyn till tilltron till själva försöksverksamheten som sådan.
            </seg>
            <seg n="51b90746">
              Jag tycker att det är beklagligt att det är Moderata samlingspartiet
              som stöder denna försöksverksamhet.
            </seg>
            <seg n="425e5349">
              Det gör för all del också Folkpartiet, men det är Moderata samlingspartiet
              som är majoritetsskapande. Det är samma parti som säger emot nästan
              varje annat förslag som regeringen har lagt fram inom alkoholpolitiken.
              Majoriteten består alltså till stor del av ett parti som vill
              föra en helt annorlunda alkoholpolitik.
            </seg>
            <seg n="07bba7ba">
              Man vill inte straffbelägga innehav eller köp av svartsprit.
              Det är faktiskt ett av de väsentligaste förslagen i regeringens
              resonemang kring lördagsöppet.
            </seg>
            <seg n="e358c596">
              Man ska dels öka tillgängligheten, dels se till att svartspritshanteringen
              går ned genom en kriminalisering. Men detta ställer alltså inte
              Moderata samlingspartiet upp på. Det finns flera andra punkter
              där Moderata samlingspartiet har en helt annan uppfattning, t.ex.
              frågan om åldersgränsen. Man vill snabbt sänka den till 18 år,
              eftersom man tror att det blir ett väsentligt bättre förhållande
              då.
            </seg>
          </u>
          <note n="d948aba9">
            Fru talman! I den kommande voteringen avser jag att rösta nej
            under mom. 24 där det handlar om försöksverksamheten med lördagsöppet.
          </note>
          <u who="goran_magnusson_34af1d" xml:id="i-c8cfa69b70e1505c-0" n="e08b30c3" prev="i-bdd15f3cd2c75050-0">
            <seg n="f353f5bb">
              Jag vill också säga att det är något svårt att på andra punkter
              följa de motioner som jag och några kolleger har lagt. Betänkandet
              är utformat på ett sådant sätt att flera av de reservationer som
              man i och för sig skulle kunna tänka sig att stödja innebär att
              det yrkas avslag på motioner som ligger mycket nära det som reservanterna
              vill. Jag tycker att det är lite trist att utskottet inte har
              kunnat samla ihop någotsånär gemensamma åsikter till gemensamma
              reservationer.
            </seg>
            <seg n="09739b1e">
              Fru talman! Till sist i det här inlägget vill jag citera vad
              Yrsa Stenius skrev i Aftonbladet för ett antal månader sedan beträffande
              tillgängligheten på alkohol.
            </seg>
            <seg n="380d8ce0">
              Hon skriver så här: "Den finlandssvenska sociologen Kettil Bruun
              var en av Nordens främsta alkoholforskare. Till sinnelaget var
              han en ytterst liberal man som bland annat pläderade för fritt
              mellanöl och även i övrigt ökad frihet i umgänget med alkohol.
            </seg>
            <seg n="f3c4b877">
              Även finnar, svenskar, norrbaggar och till och med ryssar skulle
              lära sig umgås civiliserat med spriten.
            </seg>
            <seg n="4b19bdac">
              Före sin död hann han utvärdera resultatet av den snabba liberalisering
              av alkoholförsäljning och utskänkning som ägde rum i Finland i
              1970-talets början. Han vart förskräckt.
            </seg>
            <seg n="c00121d4">
              Hans undersökning visade bortom varje tvivel att den mest betydelsefulla
              enskilda faktorn som påverkade storkonsumtionens, missbrukets
              och skadornas utbredning i samhället var alkoholens tillgänglighet."
            </seg>
            <seg n="d205f27d">
              Fru talman! Jag har velat avsluta mitt anförande med det här
              citatet. Kettil Bruun var en av världens absolut främsta alkoholforskare.
              Hans tankar kring tillgängligheten är värda att begrunda när vi
              nu så småningom går att rösta om det här betänkandet.
            </seg>
          </u>
          <note n="ac6ad6b4">
            I detta anförande instämde Agneta Lundberg och
          </note>
          <note n="eb1ef553">
            Nils-Erik Söderqvist (båda s).
          </note>
          <note type="speaker" n="6863c6d9">
            Anf. 71 STEN ANDERSSON (m):
          </note>
          <u who="sten_andersson_ae12d1" xml:id="i-4dd26de9cf904269-0" n="d0946efe" next="i-e28fc35a4b0a2b32-0">
            <seg n="ac872668">
              Fru talman! I dag är det dags igen för den årliga debatten om
              alkoholpolitiken i Sverige. Tyvärr har de ställningstaganden som
              riksdagen gjort genom åren inneburit att den uppfattning som är
              förhärskande hos folkmajoriteten i praktiken har nonchalerats.
            </seg>
            <seg n="324909d3">
              Det var någon talare som pratade om populism.
            </seg>
            <seg n="996c6f38">
              Det skulle vara populistiskt att tillgodose folkmajoritetens
              önskemål och uppfattningar. Jag tycker att de som anser så borde
              slå upp en uppslagsbok och se vad som står där om ordet populism.
              Om det är populistiskt att verka för att Systembolaget ska vara
              öppet på lördagar, är det då inte populistiskt att hävda att man
              vill att folk ska ha höjd a-kassa? Man bildar ett parti för att
              man vill arbeta i riksdagen för att folk ska få höjd a-kassa.
              Populism innebär att man försöker skaffa företrädare i de olika
              demokratiska församlingarna som ska föra fram ens åsikt. Om det
              är en skam att agera på det viset, bär jag den skammen med heder.
            </seg>
            <seg n="25a9db4c">
              Fru talman! De senaste veckorna har vi fått en massa e-mail i
              våra datorer. Jag tycker att det är bra att folk kan argumentera
              för sin åsikt den vägen. Nu har det varit lite väl ensidigt. Man
              behöver inte vara någon Sherlock Holmes för att förstå att detta
              är en kampanj som är initierad av nykterhetsrörelsen. Jag tycker
              att de är lite väl hårda ibland. De kräver saker av oss. I stället
              kan de väl vara lite försiktiga och be oss undersöka argumenten.
              De ska inte kräva av ledamöterna i Sveriges riksdag att de ska
              rösta si eller så. Då är man lite grann ute i demokratins utmarker
              och vandrar.
            </seg>
            <seg n="838d78a7">
              Om sanningen ska fram, fru talman, är det faktiskt så att nykterhetsrörelsen
              i dag generellt har enorma problem med att rekrytera anhängare.
              Jag deltog häromåret i en debatt här i riksdagen med dåvarande
              socialministern, Anna Hedborg. Jag påtalade att medlemsantalet
              hade sjunkit mycket under de senaste åren. Med en lätt överdrift
              var det de gamla kämparna som fanns kvar och som kokade kaffe
              på sammanträdena. Nu vet jag att jag får motargument, men det
              kan ju vara trevligt att bli bemött.
            </seg>
            <seg n="71fb1cc6">
              Men vi vet ändå genom mängder av attitydundersökningar och mätningar
              genom åren att den stora folkmajoriteten ogillar den alkoholpolitik
              vi bedriver i Sverige.
            </seg>
            <seg n="03ffad3a">
              Jag har med anledning av propositionen motionerat om att vi i
              Sverige - precis som man i stort sett tillåter i hela Europa -
              även i andra butiker än i Systembolagets ska kunna sälja starköl,
              vin och sprit. Det fungerar ute i övriga Europa.
            </seg>
            <seg n="3a7da2a4">
              Många av kammarens ledamöter gick in med liv och lust för att
              vi skulle bli medlemmar i EU. Men när jag hör hur man ibland från
              den här talarstolen beskriver EU och dess alkoholpolitik undrar
              jag om det finns social, kulturell och ekonomisk aktivitet av
              positiv art i de länderna. Är det verkligen så, fru talman, att
              alla de länderna har fel och att en majoritet av Sveriges riksdag
              - icke av Sveriges folk - har rätt?
            </seg>
            <seg n="555ed0fe">
              Jag är inte helt övertygad om det.
            </seg>
            <seg n="186b271a">
              Man pratar om den låga svenska konsumtionen.
            </seg>
            <seg n="c57c74c8">
              Det är en sanning med modifikation. Förvisso har vi enligt statistiken,
              baserad på inköpen hos Systembolaget, en hyggligt låg konsumtion.
              Men alla som vill se det har ju fullständigt klart för sig att
              i det här landet är det i praktiken inte något problem om Systembolaget
              skulle stänga sina butiker. Jag vågar påstå, och det kan både
              polis och tull vittna om, att vårt land, beroende på vår alkoholpolitik,
              i dag tyvärr översvämmas av starksprit, hembränd sprit och smuggelsprit.
              Det är alltså de människor som röstar på partierna i den här riksdagen
              som är konsumenter.
            </seg>
            <seg n="f5722cf4">
              Det är inte en skara som vi aldrig ser. Det är faktiskt en ganska
              stor andel av befolkningen mot bakgrund av de volymer som vi får
              insmugglade till Sverige.
            </seg>
            <seg n="30aae433">
              Nu säger man att man ska kriminalisera hembränd sprit. Och det
              kan man väl göra. På något ställe står det t.o.m. - dock utan
              att man nämner pengarna - att polisen ska få ökade resurser. Detta
              har vi ju hört.
            </seg>
            <seg n="1adcf98f">
              Framför allt har allmänheten i så många år hört att vi i riksdagen
              i fråga efter fråga har beslutat om en lagstiftning som sedan
              ska följas upp och bevakas av polisen. Men ni måste alla läsa
              tidningarna. Där klagar polisen och allmänheten varje dag på att
              polisens resurser inte räcker till.
            </seg>
            <seg n="e6cec72f">
              Polisen tvingas i dag i vissa lägen att ha en helt orimlig prioriteringsordning
              därför att de inte har tid.
            </seg>
            <seg n="5b2d907e">
              Jag vågar nog påstå att om polisen i något läge skulle prioritera
              ett rykte om att någon person eventuellt brände hemma före t.ex.
              ett rån så hade varken vi eller polisen blivit populära.
            </seg>
            <seg n="2f9038bd">
              I en demokrati är det förödande att införa lagstiftningar som
              inte är förankrade hos det stora folkflertalet. Det innebär att
              den aktuella lagstiftningen saknar tilltro, och risken finns att
              samma känsla hos medborgarna överförs till annan lagstiftning.
              En lagstiftning måste alltid vara förankrad hos våra uppdragsgivare.
            </seg>
            <seg n="4f9782b6">
              Jag vet om att det finns ett antal människor i Sverige som faktiskt
              tycker att Sverige ska vara helnyktert. Det är väl så att de som
              är emot allting som finns i andra länder försöker att plocka in
              de här människorna i sina fållor, kanske för att cementera sin
              plats i Sveriges riksdag, vad vet jag.
            </seg>
            <seg n="f604e3af">
              Så till åldersgränser. När man fyller 18 år får man gifta sig.
              Man har rätt att ta det största ansvar som kan läggas på en människa,
              nämligen att skaffa och uppfostra egna barn. Man får ta körkort.
              Man får göra ekonomiska transaktioner. Man kan t.o.m., fru talman,
              bli invald i Sveriges riksdag. Det är väl bara en tidsfråga innan
              vi får den första 18-åringen i riksdagen. Denna riksdagsledamot,
              kvinna eller man, som blir invald här kommer då att vara med och
              besluta om svensk alkoholpolitik. Men hon eller han har ju, om
              man ska använda ett slanguttryck, inte en susning om vad det handlar
              om. Hon eller han har ju själv inte rätt innan 20 års ålder att
              handla ens en flaska starkcider på Systembolaget. Jag har svårt
              att tro att en sådan politik kan skapa förtroende för riksdagen.
            </seg>
            <seg n="75394782">
              Sedan är det ju konstigt att en person som inte får lov att handla
              på Systembolaget mycket väl kan vara servitris eller servitör
              på en krog redan vid 17 års ålder och få avgöra om det är lämpligt
              att den eller den gästen blir serverad alkohol. Det skulle vara
              trevligt om någon av dem som har rest sig upp här i dag kunde
              förklara konsekvensen i den lagstiftningen.
            </seg>
            <seg n="2350e15e">
              Fru talman! Jag anser att det är dags att Sveriges riksdag driver
              en politik som är anpassad och som faktiskt fungerar i 90 % eller
              mer av Europas länder och i ett stort antal länder utanför Europa.
              Man måste framför allt anpassa priserna. Vi kommer aldrig att
              bli av med smugglingsvågen, aldrig att bli av med kriminella ligor.
              De priser vi har i dag skapar i sig en kriminalitet, och det finns
              absolut ingen anledning att vi ska skapa kriminalitet därför att
              vi för en politik i
            </seg>
            <seg n="9c6648eb">
              Sveriges riksdag.
            </seg>
          </u>
          <note n="81abd582">
            Till sist, fru talman, återigen till Systembolaget.
          </note>
          <u who="sten_andersson_ae12d1" xml:id="i-e28fc35a4b0a2b32-0" n="d0946efe" prev="i-4dd26de9cf904269-0">
            <seg n="ae62ea1e">
              Det är trist när människor blir beroende av alkohol, det är helt
              uppenbart. Det finns de som tyvärr blir det.
            </seg>
            <seg n="13d1db44">
              Men jag tror inte att de är ledsna ett ögonblick om
            </seg>
            <seg n="f4b86add">
              Systembolaget finns eller inte. De har nämligen sina kanaler
              ändå. När människor har små inkomster är
            </seg>
            <seg n="09e43a05">
              Systembolaget och framför allt dess priser i regel inte attraktiva.
              De har skaffat egna kanaler. Så ser den verklighet ut som finns
              utanför det här huset, tyvärr.
            </seg>
            <seg n="67d8d123">
              Det är min personliga uppfattning att en alltför stor del av
              riksdagsledamöterna blundar i den här frågan, och det med bägge
              ögonen.
            </seg>
          </u>
          <note type="speaker" n="1c0478ee">
            Anf. 72 GÖRAN MAGNUSSON (s) replik:
          </note>
          <u who="goran_magnusson_34af1d" xml:id="i-bf65fab07a69078a-0" n="e08b30c3">
            <seg n="545758f1">
              Fru talman! Ett par kommentarer. Sten Andersson frågar mycket
              retoriskt: Har alla andra länder fel?
            </seg>
            <seg n="42570aa4">
              Min kommentar är att det kan jag inte riktigt svara på. Men vad
              jag vet är att de flesta andra länder har avsevärt mycket större
              problem kring alkoholhantering och effekterna av alkoholbruk,
              vad gäller både sociala och medicinska frågor. Det kan vara en
              kommentar till den frågan.
            </seg>
            <seg n="c4bab263">
              Sten Andersson anser vidare att argumenten från nykterhetsrörelsen
              saknar styrka därför att den rörelsen har en åldrande och minskande
              medlemsskara.
            </seg>
            <seg n="72332f5f">
              Jag tycker att det vore betydligt intressantare att pröva argumentens
              styrka oberoende av hur många som för fram dem.
            </seg>
            <seg n="4ab9a78b">
              Det som fick mig att begära ordet var Sten Anderssons inledande
              resonemang om populism. Han bekände där såvitt jag förstår att
              han är populistisk, och det stämmer bra med ordboksdefinitionerna.
            </seg>
            <seg n="1cf6a66b">
              Populismen handlar om att försöka vinna tillslutning genom ett
              förenklat budskap, ofta under starka ledare.
            </seg>
            <seg n="a3cf5c4a">
              Jag tror att det stämmer ganska bra in på Sten Andersson.
            </seg>
          </u>
          <note type="speaker" n="7f853be8">
            Anf. 73 STEN ANDERSSON (m) replik:
          </note>
          <u who="sten_andersson_ae12d1" xml:id="i-d6451931c7464610-0" n="d0946efe">
            <seg n="45976e84">
              Fru talman! Jag tar först upp det sista, som handlade om populism.
              Jag tycker att det är en demokratisk arbetsmetod att i en demokratisk
              församling företräda åsikter som finns bland de människor som
              man har blivit invald av och som tycker att man ska driva bl.a.
              de frågorna. Jag skäms inte för att tillämpa den metoden.
            </seg>
            <seg n="0a976b0c">
              Jag har inte ifrågasatt styrkan i mejlarnas argument utan deras
              representativitet. När de framför sina krav kan man tro att folket
              stormar utanför riksdagshuset, välter stugor o.d., men de här
              kraven har inte någon folklig majoritetsförankring. Jag vågar
              påstå det baserat på mätningar som har presenterats under en mängd
              av år. Däremot tycker jag att det är bra att de här personerna
              kan argumentera.
            </seg>
            <seg n="d0357e7c">
              Vad till slut gäller frågan om sjukdomar lever franska kvinnor
              såvitt jag vet längre än sina svenska systrar. Jag tror nog att
              också franska kvinnor dricker lite grann av det som produceras
              i franska vingårdar.
            </seg>
          </u>
          <note type="speaker" n="799f4220">
            Anf. 74 ELVER JONSSON (fp) replik:
          </note>
          <u who="elver_jonsson_3a52cd" xml:id="i-26519f46cd6a486a-3" n="2dfe0068">
            <seg n="7c19583b">
              Fru talman! Det fanns mycket att reagera mot i
            </seg>
            <seg n="15393e10">
              Sten Anderssons inlägg, men på en punkt är jag överens med Sten
              Andersson, och det gäller hans yttrande i slutet av talet att
              det är trist när människor blir beroende av alkohol.
            </seg>
            <seg n="5a7759f7">
              Sten Andersson sade att den tillåtande alkoholpolitiken har fungerat
              väl ute i Europa. Som väl var korrigerade han sig mot slutet och
              sade: ja, åtminstone för 90 %. Då är skillnaden mot Sverige kanske
              inte så stor. Vi räknar med att kanske var tionde eller en något
              högre andel inte klarar alkoholen. Oberoende av modeller synes
              alltså en stor andel av våra befolkningar ha problem.
            </seg>
            <seg n="fa917f51">
              Det är intressant att se att medan Sten Andersson med support
              av människor här i Sverige pläderar för en slapp hållning till
              alkohol är man i Frankrike,
            </seg>
            <seg n="c0a3e063">
              Danmark och andra länder mycket intresserad av nordisk och svensk
              alkoholpolitik, och man har nu börjat följa efter oss på trafiknykterhetens
              område.
            </seg>
            <seg n="02a90652">
              Man har i flera europeiska länder sänkt sina höga gränsvärden.
              Sänkningar har också skett i Norden, eftersom alkoholen är så
              besvärande i trafiken.
            </seg>
            <seg n="a8bc5dad">
              Sten Andersson talar om att franska kvinnor har lång livslängd.
              Det är möjligt att han har någon specialstudie som kan styrka
              det, men annars är den genomgående iakttagelsen att medellivslängden
              sjunker kraftigt vid hög alkoholkonsumtion. Det sade man till
              oss när vi besökte det ryska parlamentet. I Danmark har en tydlig
              nedgång av männens levnadsålder ett direkt samband med detta.
            </seg>
            <seg n="978ccfa1">
              Min fråga när Sten Andersson säger att polisens resurser nu inte
              räcker blir: Är det inte ett problem i argumenteringen att polisens
              tid så mycket måste tas i anspråk för insatser mot rån och andra
              tillgrepp som har drogbehovet som grund?
            </seg>
          </u>
          <note type="speaker" n="cfc0ed0f">
            Anf. 75 STEN ANDERSSON (m) replik:
          </note>
          <u who="sten_andersson_ae12d1" xml:id="i-d6451931c7464610-1" n="d0946efe">
            <seg n="839e9d75">
              Fru talman! Vad först gäller de 90 procenten är det säkert många
              människor i Sverige som har alkoholproblem, men som jag sade i
              mitt inlägg bryr sig de personer som har grava alkoholproblem
              inte om
            </seg>
            <seg n="3eac1b09">
              Systembolaget. De kan klara sin konsumtion med hjälp av smuggelsprit,
              hembränning eller i värsta fall det sortiment som finns på bensinmackarna.
              De gråter inte vare sig det är lördagsöppet eller ej. Jag tror
              alltså inte att det här löses med förbud.
            </seg>
            <seg n="4befe69e">
              Okej, Frankrike och Danmark har något skärpt sina villkor, men
              det är ljusår mellan de alkoholpolitiska reglerna i Danmark och
              i Frankrike och de som finns i Sverige. För att de ska hinna fatt
              oss - vilket jag tror att de aldrig gör - kommer det att krävas
              många generationer efter både Elver Jonsson och mig.
            </seg>
            <seg n="371cf362">
              Vad gäller trafikpolitiken är det alldeles självklart att alkohol
              inte hör hemma i trafiken. Den som kör bil eller motorcykel ska
              aldrig vara påverkad av alkohol.
            </seg>
            <seg n="0f56d095">
              Det är faktiskt en fråga som inte i första hand har att göra
              med alkoholpolitiken.
            </seg>
          </u>
          <note type="speaker" n="5b127b50">
            Anf. 76 ELVER JONSSON (fp) replik:
          </note>
          <u who="elver_jonsson_3a52cd" xml:id="i-26519f46cd6a486a-4" n="2dfe0068">
            <seg n="e19e817d">
              Fru talman! Jag tackar för den sista deklarationen, men man ska
              inte glömma bort att Sten Andersson och delvis hans partivänner
              inte har varit pådrivande när det gäller en skärpt nykterhetslagstiftning
              inom trafiken.
            </seg>
            <seg n="30d98594">
              Sten Andersson sade att de som har grava alkoholproblem inte
              går den svåra vägen över Systembolaget. Nej, det är säkert så,
              men glöm inte bort att de människor med grava alkoholproblem som
              både Sten
            </seg>
            <seg n="ca77cace">
              Andersson och jag säger är beklagansvärda har startat med det
              som så högtidligt kallas det måttliga bruket.
            </seg>
            <seg n="fb841673">
              Gränsen är minst sagt flytande.
            </seg>
            <seg n="c42ed280">
              Jag har precis som Sten Andersson bekymmer över att nykterhetsrörelsen
              inte är tillräckligt stark.
            </seg>
            <seg n="751e6585">
              Självfallet behöver nykterhetsrörelsen pröva sitt sätt att fungera.
              Jag tror ändå, fru talman, naivt nog på en nykterhetsrörelsens
              renässans, men det kan tyvärr dröja, och människor kan komma att
              doppa ännu djupare ned i alkoholmissbrukets misär innan den får
              denna renässans.
            </seg>
          </u>
          <note type="speaker" n="68c191a2">
            Anf. 77 STEN ANDERSSON (m) replik:
          </note>
          <u who="sten_andersson_ae12d1" xml:id="i-d6451931c7464610-2" n="d0946efe">
            <seg n="b0f678b8">
              Fru talman! Jag tror att vi i Sverige kan få en vettig alkoholpolitik
              som är förankrad hos det stora flertalet. Man kan därigenom, utan
              någon nykterhetsrörelse, ge hjälp till de människor som har stora
              problem. Nykterhetsrörelsen har under många år utmärkt sig genom
              förbud och åter förbud, och alla har sett vad dessa förbud har
              skapat.
            </seg>
            <seg n="f3541c7c">
              Elver Jonsson säger att alla grava alkoholister har startat som
              småkonsumenter. Ja, någon sade i debatten att vi föds som nykterister,
              och det är säkert riktigt.
            </seg>
            <seg n="88523d06">
              Det finns nog många skäl till att Elver Jonsson angriper alkoholen.
              Jag såg för många år sedan en film där en negerpojke stod åtalad
              för att ha skjutit en polis i Tenessee, USA. Åklagaren sade där:
              Okej, det var han som höll i pistolen, men vad var det egentligen
              som tryckte till? Jo, det var bakomliggande sociala problem.
            </seg>
            <seg n="83d95ea8">
              Jag tror att det är samma sak här. En del människor försöker
              dölja problem genom att konsumera sprit i övermått. Det är fel
              angreppssätt, för problem kan inte dränkas. De kan alltid simma.
            </seg>
          </u>
          <note type="speaker" n="ec449af3">
            Anf. 78 ULLA-BRITT HAGSTRÖM (kd) replik:
          </note>
          <u who="ulla-britt_hagstrom_3b4c2b" xml:id="i-ba2528e6485520b7-1" n="fa913264">
            <seg n="c2457e5c">
              Fru talman! Efter att ha lyssnat till Sten Andersson förstår
              och högaktar jag de socialdemokrater som frångår samarbetet med
              moderaterna vad gäller lördagsöppet. Jag känner inte igen Sten
              Andersson. Vi brukar finna varandra i bostadsdebatten, men jag
              tycker att det här är förskräckande. Jag har jobbat som lärare
              under 30 år, och jag har sett många elever skriva under på devisen
              "när spriten går in går vettet ut".
            </seg>
            <seg n="25d9d9eb">
              Sten Andersson talar om att vår folkmajoritet ogillar vår alkoholpolitik.
              Han jämför med andra länder och frågar: Har de fel? Jag vill först
              peka på att
            </seg>
            <seg n="72654aca">
              Danmark nu tar efter oss och börjar införa åldersgränser för
              köp av alkohol. Även bl.a. England tar efter oss.
            </seg>
            <seg n="01cdc4d3">
              Det är en sak till, familjesituationen i Sverige är sådan att
              vuxenansvaret inte har tillräcklig auktoritet.
            </seg>
            <seg n="f2aa46a1">
              Vi måste alltså ha en annan alkoholpolitik, eftersom vi har många
              som inte har något vuxenstöd och som inte klarar alkoholen. Vi
              har oerhörda problem. Jag relaterade tidigare till Mariakliniken
              och hur det verkligen står till på t.ex. Maria ungdomsenhet i
            </seg>
            <seg n="db9a33f6">
              Stockholm.
            </seg>
          </u>
          <note type="speaker" n="1adee205">
            Anf. 79 STEN ANDERSSON (m) replik:
          </note>
          <u who="sten_andersson_ae12d1" xml:id="i-d6451931c7464610-3" n="d0946efe">
            <seg n="9c50f40e">
              Fru talman! Först vill jag tala om att jag tycker att
            </seg>
            <seg n="1612349e">
              Ulla-Britt Hagström är en trevlig människa även utanför bostadsutskottet.
              Vi kommer alltid bra överens, tycker jag.
            </seg>
            <seg n="256d5e63">
              Frågan om Danmark svarade jag Elver Jonsson på. Det svaret kan
              man läsa i protokollet.
            </seg>
            <seg n="06af667e">
              Jag har sagt att jag vet att det finns de som har problem, men
              jag tror att det är vår politik som gör att de problemen blir
              än djupare. Jag kan säga en gång till, det blir tredje gången,
              att den som har grava alkoholproblem fäller inga tårar över om
              Systembolaget håller öppet till kl. 19 vissa kvällar eller om
              det är stängt eller öppet på lördagarna. Han eller hon tillfredsställer
              sitt behov på en marknad som Ulla-Britt
            </seg>
            <seg n="6f1d761a">
              Hagström måste veta finns utanför detta hus.
            </seg>
            <seg n="56d4ddfb">
              Jag menar att det är den politik som vi bedriver här som har
              tvingat många människor till bensinmackar, till smuggelsprit,
              till svartsprit. Vi måste alltså ändra på den politiken. Det finns
              ingenting som är fullkomligt, men jag tror att politiken fungerar
              hyggligt utanför Sverige, därför bör vi i alla fall anamma de
              regler som är bra i de länderna. Vi ska inte lägga blåkopia på
              allting, men jag tror att vi har mycket att lära av praktiskt
              fungerande alkoholpolitik ute i Europa.
            </seg>
          </u>
          <note type="speaker" n="19c0f40a">
            Anf. 80 ULLA-BRITT HAGSTRÖM (kd) replik:
          </note>
          <u who="ulla-britt_hagstrom_3b4c2b" xml:id="i-ba2528e6485520b7-2" n="fa913264">
            <seg n="e1759d4e">
              Fru talman! Om Sten Andersson och andra inte fäller tårar vet
              jag att Rikspolisstyrelsen gör det, för man har klart påtalat
              att våldet kommer att öka vid lördagsöppet.
            </seg>
            <seg n="3ea85e62">
              Jag skulle också vilja se hur det går ute i kommunerna. Som det
              är nu var det bara 62 av landets 288
            </seg>
            <seg n="9882744f">
              kommuner som förra året fick besök av länsstyrelsen för tillsyn
              vad gäller alkoholverksamheten i kommunen. 4 av landets 21 länsstyrelser
              gjorde inte ett enda besök i någon kommun förra året. Det kommer
              alltså att bli mycket ytterligare arbete för de instanser som
              inte ens nu har bemödat sig om att göra särskilt mycket.
            </seg>
          </u>
          <note type="speaker" n="c185160a">
            Anf. 81 STEN ANDERSSON (m) replik:
          </note>
          <u who="sten_andersson_ae12d1" xml:id="i-d6451931c7464610-4" n="d0946efe">
            <seg n="fe757d6c">
              Fru talman! Den inre brottsligheten i storstäderna i dag, ungdomsrånen,
              tror jag inte har ett smack med alkohol att göra.
            </seg>
            <seg n="0503a183">
              Det andra som Ulla-Britt Hagström tog upp visar att det faktiskt
              är något fel på vår alkoholpolitik. Om vi beslutar om en politik
              där vissa organ ska vara tillsynsmyndigheter och de inte har resurser
              att se till att lagstiftningen efterlevs, måste ni ju se till
              att det kommer sådana resurser, framför allt måste ni plocka fram
              ekonomiska möjligheter för det. Att ha en stor kontrollapparat
              som bara fungerar i teorin kan inte vara en politik som man kan
              skriva hem om och känna sig nöjd med.
            </seg>
          </u>
          <note type="speaker" n="2fe03b1a">
            Anf. 82 FANNY RIZELL (kd):
          </note>
          <u who="fanny_rizell_d77187" xml:id="i-d5502b2d8bcbd818-0" n="54cb4029">
            <seg n="0ae96404">
              Fru talman! Jag har inga yrkanden, och jag kommer inte att kommentera
              våra motioner i ämnet. Vår representant i socialutskottet har
              med förtroende den uppgiften.
            </seg>
            <seg n="16c19f88">
              I propositionen slår regeringen fast att våra viktigaste alkoholpolitiska
              medel för att begränsa totalkonsumtionen, och därmed skadorna,
              är tillgänglighet och prispolitik. Det står också att det är viktigt
              att vi bibehåller dessa instrument, men att vi även bör söka nya
              metoder för det förebyggande arbetet. Jag är glad över att det
              står där.
            </seg>
            <seg n="43cf0482">
              I propositionen understryker regeringen också att sociala hänsyn
              sedan länge har präglat vår alkoholpolitik och att skyddet för
              ungdomen går som en röd tråd genom vår alkoholpolitik.
            </seg>
            <seg n="b958ee01">
              Visst kan man i vissa avseenden glädjas över det som står i propositionen,
              kanske i ännu högre grad över det som står i socialutskottets
              betänkande. Där finns många vackra ord, fina formuleringar om
              vita zoner, om vikten av kontroll av folkölsförsäljning, om vikten
              av ålderskontroll och kontroll vid försäljning över huvud taget.
              Man har i utskottet inte tilldelat det oberoende alkoholsamarbetet
              den roll som regeringen tänkt sig, vilket gläder mig.
            </seg>
            <seg n="16d3ad1f">
              Men vi kristdemokrater, och många med oss, även socialdemokrater,
              har i många år pekat på vikten av ålderskontroll och på den stora
              försäljningen till ungdomar, eller barn, som sker utan att det
              har funnits några radikala insatser från regeringen sida; trots
              att skyddet för ungdomen går som en röd tråd genom hela vår alkoholpolitik,
              trots talet om vita zoner. Det är jag besviken över.
            </seg>
            <seg n="cdf78ed5">
              I dag skaffar sig barn redan på mellanstadiet erfarenheter av
              alkohol. För många blir det inledningen till ett missbruk. Det
              har inte saknats varningssignaler. Därför hade jag önskat få se
              fler konkreta förslag på hur vi ska rädda våra barn och unga och
              med det också få en bättre situation när de åldras. Färre kommer
              att fastna i missbruk.
            </seg>
            <seg n="0989f0d7">
              På tal om vita zoner undrar jag hur regeringen har tänkt sig
              att nollvisionen i trafiken ska kunna uppnås om alkoholpåverkade
              bilförare är så frekventa som i dag. Måste inte något radikalt
              göras på den fronten?
            </seg>
            <seg n="c20cbad5">
              Det finns inga radikala förslag presenterade.
            </seg>
            <seg n="9626c962">
              Fru talman! I dag är var tredje alkoholist en kvinna. Flickor
              berusar sig i lika hög utsträckning som pojkar och av samma skäl,
              för att ha roligt, för att våga mer och för att testa gränser.
              Men flickor blir berusade av mindre kvantiteter än pojkarna. I
              det perspektivet är flickornas konsumtion inte så låg som den
              kan förefalla.
            </seg>
            <seg n="e7406d5a">
              Kvinnor som grupp dricker mer än tidigare. Men det finns ett
              litet glädjeämne. Det är fler kvinnor som inte dricker alls. Kanske
              är det till kvinnorna vi får ställa vårt hopp.
            </seg>
            <seg n="8afb7c14">
              Det perspektivet att unga kvinnor inom en framtid kan vara gravida
              är också ett skäl att se med allvar på flickornas nya dryckesvanor,
              att öka insatserna för att göra denna zon vitare och inte förledas
              att tro att den insikt och information som finns är tillräcklig,
              inte så länge det föds ett hundratal gravt alkoholskadade barn
              varje år.
            </seg>
            <seg n="cc330e71">
              Man minskar inte konsumtionen genom att lördagsöppna på Systemet.
              Redan nu har försäljningen på Systemet ökat. Vi vet att stora
              mängder smugglas in, och vi vet att hembränningen utgör en icke
              försumbar kvantitet.
            </seg>
            <seg n="c13194e5">
              Det har skrivits väldigt mycket om insatser för att minska mängden
              svartsprit. Ibland kan man av det resonemanget tro att det är
              en skattefråga, att regeringen vill ha in skatterna och att branschen
              ser sig snuvad på försäljningen. Den största vinsten vi kan göra,
              socialt och ekonomiskt, är den vi får om vi minskar konsumtionen.
            </seg>
            <seg n="0122768b">
              Det här är faktiskt en fråga om brottsbekämpning.
            </seg>
            <seg n="76b85670">
              Därför är det självklart att tull och polis behöver mer pengar
              och kanske andra direktiv. Vi har påpekat det i många år, inte
              minst inför inträdet i EU förstod vi att tullen inte kunde monteras
              ned på det sätt som då gjordes.
            </seg>
            <seg n="fd1a7638">
              Med svartsprit menas i dag, har jag förstått, smuggelsprit och
              hembränt. Men den alkohol som säljs olagligt till ungdomar under
              18 år är lika svart oavsett om den kommer från Systemet eller
              är hembränd. Den är lika farlig, och den är olaglig. Det vore
              på sin plats att mer idogt peka på detta faktum för föräldrar,
              för kompisar, för affärsidkare och för restaurangägare, ja, över
              huvud taget för alla vuxna.
            </seg>
            <seg n="e418cdeb">
              Jag vet inte hur detta ska ske i detalj, men vi måste skapa en
              seriösare attityd till alkoholen. Den är ett gift. Att den behandlas
              som den gör i dag är egentligen en gåta. Om jag skulle lämna narkotiska
              läkemedel så att barn kan komma åt dem, så att de kan bli medvetslösa
              av att ha käkat dem, skulle jag förmodligen åtalas. Det händer
              varje vecka i Sverige att barn, hemma eller någon annanstans,
              har kommit över alkohol och druckit sig berusade till medvetslöshet.
            </seg>
            <seg n="7134e914">
              Vad ska barnen tro när vuxna glorifierar alkohol, när det är
              ett måste med alkoholdrycker i många sammanhang, när allt roligt
              för vuxna förknippas med alkohol? I svensk lag är barnen barn
              upp till 18 års ålder. När lördagsöppet debatteras som om det
              gällde att få tag på livets nödtorft, sprids attityden att alkohol
              är jätteviktigt. Vilka signaler ger vi? Den frågan är kanske viktigare
              än hur vi ändrar lagar och förordningar.
            </seg>
            <seg n="f5b29495">
              Lördagsöppet, längre öppethållande och fler försäljningsställen
              har presenterats som ett sätt att ge bättre service till befolkningen.
              Det blir det förvisso till en ganska stor grupp. En annan liten,
              men utsatt, grupp förlorar i stället den service som riksdagen
              beslutade om 1982, dvs. kvinnor och barn som känt alkoholens gissel
              in på bara skinnet. Jag hoppas förstås att våldet mot kvinnor
              och barn inte ska öka med detta förslag. Men det är cyniskt att
              en utsatt grupp ska utsättas för ett försök.
            </seg>
            <seg n="291428d2">
              En tonårsmamma gjorde klart för mig att hon tillhörde en annan
              grupp som skulle behöva bättre service. "Vad ska jag göra för
              att klara min son från hans ölförälskelse?" Jag har som skolsköterska
              sett hur vissa unga blir helt förälskade i ölet. Det är en tuff
              kamp för föräldrar att klara detta. Jag efterlyser service till
              denna mamma och alla andra tonårsföräldrar.
            </seg>
            <seg n="26bd3213">
              Jag vet egentligen inte hur denna service ska se ut.
            </seg>
            <seg n="8e3fedc6">
              Jag antar att det är viktigare att skapa en annan attityd till
              alkohol. Tillgängligheten för unga ska minskas.
            </seg>
            <seg n="c9035e46">
              Vi som föräldrar och vuxna ska våga sätta gränser.
            </seg>
            <seg n="8c88efc7">
              För den socialminister som ser i stort sett en femtedel av årets
              resurser gå till alkoholrelaterade sjukdomstillstånd och skador
              borde det vara angeläget med en omprioritering. Det ska vara större
              insatser för att minska konsumtionen eftersom skadorna står i
              relation till dem. Om allt tyder på att kostnaderna för alkoholen
              uppgår till 90-100 miljarder, borde också finansministern ha ett
              intresse av att skruva igen kranen. Men det är inte de ekonomiska
              aspekterna som är viktiga, det är de sociala aspekterna.
            </seg>
            <seg n="56fe1663">
              Herr talman! Jag är mycket glad över att socialministern och
              regeringen kommer att kämpa för att
            </seg>
            <seg n="b9bfa0e3">
              Sverige ska få behålla sitt undantag från EU:s införselregel.
              Efterhand som medvetenheten om alkoholens skadeverkningar ökar
              hos våra medlemsländer kan behovet av förändringar bli större
              hos dem än hos oss. I går kväll hörde jag att Portugal - landet
              med den största alkoholkonsumtionen i EU - har beslutat att minska
              sin konsumtion från 12 till 10 liter per person. Vi tycker väl
              inte att vi är där, men som Sten
            </seg>
            <seg n="426e08cc">
              Andersson sade är det möjligt att vår konsumtion är betydligt
              högre än vad vi tror.
            </seg>
            <seg n="0b13299e">
              I Danmark och Frankrike erkänner man sina problem, och man försöker
              att ändra på många saker. Vi talar ofta om att EU och globaliseringen
              påverkar oss.
            </seg>
            <seg n="7594b30c">
              Men vi får inte underskatta våra egna möjligheter att påverka.
            </seg>
            <seg n="49104c51">
              Herr talman! Sten Andersson talade om nykterhetsrörelsen. Jag
              har inte varit med i nykterhetsrörelsen så länge. Men jag är imponerad
              av de människor jag har mött där. Jag är otroligt imponerad av
              ungdomar som har kunskap och engagemang. De gör verkligen en mycket
              fin insats. Det skulle vara viktigt om vi från samhällets sida
              bättre tog till vara de kunskaper och möjligheter som finns. Jag
              är imponerad!
            </seg>
          </u>
          <note type="speaker" n="b84901b5">
            Anf. 83 STURE ARNESSON (v):
          </note>
          <u who="sture_arnesson_d4c14f" xml:id="i-bcf113a03cfb240f-0" n="51149051">
            <seg n="633614eb">
              Herr talman! Jag kan inte undgå att kommentera
            </seg>
            <seg n="85951188">
              Sten Andersson. Som vanligt motsäger Sten Andersson sig själv.
              Han säger att han företräder folket.
            </seg>
            <seg n="94c2cf2e">
              Vissa riksdagsledamöter tar sig in i riksdagen genom att flörta
              med nykterhetsrörelsen. I samma veva säger han att det knappt
              finns några medlemmar kvar i nykterhetsrörelsen. Detta går för
              mig inte ihop.
            </seg>
            <seg n="7006b47f">
              Vi har den senaste tiden här i kammaren uppmärksammat FN:s barnkonvention
              på flera sätt. Anne
            </seg>
            <seg n="c7b142ca">
              Hölmebakk, vänsterpartist i Kristinehamn, var den första i Sverige
              som i sin kommun motionerade om att alla beslut i kommunfullmäktige
              först skulle genomgå en granskning där man skulle pröva att det
              man ville besluta om inte bryter mot barnkonventionen.
            </seg>
            <seg n="8129b37e">
              I många kommuner har därefter vänsterpartister, och många andra,
              med barnens bästa för ögonen väckt liknande motioner. Det förslag
              om nya experiment med lördagsöppet på Systemet - som kanske en
              majoritet i Sveriges riksdag kommer att stå bakom -
            </seg>
            <seg n="d1b30566">
              skulle inte klara en sådan granskning. Det är de många barnen
              och kvinnorna i alkoholisthemmen som är förlorarna. Utvärderingen
              av lördagsstängningen i början av 80-talet är mycket entydig.
              Vi behöver inga fler sådana experiment.
            </seg>
            <seg n="26e7dbb8">
              Mängden smuggelsprit och hembränt har ökat kraftigt. Moderaternas
              recept är att sänka priserna och öka tillgängligheten. Jag tror
              inte på det receptet. Som relativt ung lärare såg jag följderna
              när mellanölet fanns tillgängligt för ungdomar i livsmedelsaffärerna.
            </seg>
            <seg n="02765ef2">
              Många av ungdomarna fastnade tidigt i ett alkoholberoende med
              hemska följder framför allt för dem själva och deras anhöriga
              men också medförande stora kostnader för samhället.
            </seg>
            <seg n="560a14f5">
              Det går att möta detta på annat sätt. I hela Värmland har närpolisen
              angripit problemet med hembränt på ett bra sätt. Genom att koncentrera
              resurserna på att kontrollera misstänkta som langar till ungdomar
              har man nått mycket goda resultat.
            </seg>
            <seg n="32300b79">
              Slutligen, herr talman, vill jag ge en tankeställare till dem
              som förespråkar en EU-harmonisering. Vid en hearing häromdagen
              om flygsäkerhet i trafikutskottet var branschfolket, flygkaptener
              och andra, rörande eniga om att vi kommer att tvingas att anpassa
              oss efter europeiska regler vad gäller flygbesättningarnas nykterhet.
              Den nolltolerans som nordiska flygbolag tillämpar ska vi troligen
              tvingas ge upp.
            </seg>
            <seg n="aa54c228">
              Det visar att det finns stora skillnader i attityd till alkoholen
              mellan Sverige och stora delar av Europa.
            </seg>
            <seg n="761f2d36">
              Jag tycker att vi ska värna vår traditionella alkoholpolitik,
              inte minst för barnens skull.
            </seg>
          </u>
          <note type="speaker" n="6bb037e9">
            Anf. 84 NILS-ERIK SÖDERQVIST (s):
          </note>
          <u who="nils-erik_soderqvist_c09166" xml:id="i-9b26b5f208d77cf7-0" n="f9bf6c40">
            <seg n="d8644d28">
              Herr talman! Det är två ting jag vill ta upp i dag.
            </seg>
            <seg n="da0436c9">
              Det ena handlar om solidaritet, och det finns här. Det andra
              handlar om verktyget för att åstadkomma det vi pratar om här.
            </seg>
            <seg n="90339151">
              Det är för mig alldeles klart att dagens debatt är precis likadan
              som den alltid har varit när vi pratar alkoholpolitik i den svenska
              riksdagen. Det är mycket tydligt att i diskussionen om solidaritet
              finns det en avgrundsdjup skillnad mellan Moderaterna, med sin
              traditionella högerpolitik, och den övriga kammaren.
            </seg>
            <seg n="5c025c0c">
              Det må vara skönt att konstatera att de ställningarna kvarstår.
              Det är tydligt att de fortfarande bär.
            </seg>
            <seg n="ecd372c0">
              I det här sammanhanget vill jag ha sagt att betänkandet i sina
              huvuddrag följer det som omfattas av solidariteten. Det bär fortfarande.
            </seg>
            <seg n="31bd0f66">
              När vi pratar om solidaritet pratar vi om omtanke, omsorg och
              ansvar. De tre sakerna är för mig alldeles tydliga när vi gör
              det. När vi sedan tittar på de verktyg som vi använder tycker
              jag också, om vi ser både historiskt och hur vi hanterar det i
              dag, att vi i allt väsentligt använder rätt verktyg för att utmejsla
              och göra rätt saker. Vi har rätt hammare och rätt såg och allt
              detta.
            </seg>
            <seg n="716933fd">
              Men jag måste säga att jag är mycket förvånad, när vi nu hittar
              ett mystiskt verktyg i verktygslådan som heter Öppna Systembolaget
              på lördagarna. Vad är detta? Var finns det folkliga ropet på att
              öppna
            </seg>
            <seg n="cff38930">
              Systembolaget på lördagarna? Var finns den stora debatten ute
              hos allmänheten där man kräver detta?
            </seg>
            <seg n="71431086">
              Var finns det bristande självförtroendet hos Systembolaget, eller
              hos oss, som säger att Systembolaget inte hävdar sig i att vara
              ett bra instrument med god service åt allmänheten? Detta finns
              ju inte.
            </seg>
            <seg n="2f6362c3">
              Tvärtom hör vi när vi reser ut i Europa eller ut i världen att
              man säger: Titta på Sverige, vilket fantastiskt sortiment de har
              och vilken fantastisk service de har på Systembolaget! I min hemkommun
              finns det t.o.m. snabbkassor på Systembolaget, och det är inga
              köer. Folk klagar inte. Hemma i Vänersborg klagar ingen på insändarsidorna
              över att det inte är någon service på Systembolaget.
            </seg>
            <seg n="dc80e6d5">
              Nej, vi kan räta på ryggarna och vara stolta över att vi har
              ett bra systembolag och att vi kan hävda den rollen. Men se till
              att i stället plocka fram de gamla goda verktygen i verktygslådan,
              som gör att det blir en trovärdighet i den svenska alkoholpolitiken!
              Jag tycker också att merparten av betänkandet och de frågor som
              vi diskuterar i kammaren ofta är trovärdiga. Vi tar solidariskt
              ansvar för den grupp som, precis som vi, är begåvad och intelligent,
              har talanger och är stark, men som har ett bekymmer, nämligen
              att inte kunna leva upp till den kultur som finns med alkoholen
              och använda den på det sätt som är accepterat i samhället. I solidaritet
              med dem må vi tänka oss för.
            </seg>
            <seg n="a63ad4ca">
              Vi ska inte ge oss ut på ett gungfly av osäkerhet i terrängen,
              där vi inte vet vad som händer.
            </seg>
            <seg n="65d32395">
              Rinaldo Karlsson sade i debatten i dag att han är bekymrad över
              hur vi ska klara av att följa upp detta.
            </seg>
            <seg n="e0982d11">
              Det var mycket klokt och mycket bra sagt. Varför ska vi göra
              detta nu? Det är ingen som ropar på det.
            </seg>
          </u>
          <note type="speaker" n="cfc58398">
            Anf. 85 NALIN PEKGUL (s):
          </note>
          <u who="nalin_pekgul_c50cac" xml:id="i-c4e1ef59fa143aa4-0" n="41bfa987" next="i-c19f7e647b751b4d-0">
            <seg n="de6ee664">
              Herr talman! Den svenska alkoholpolitiken har varit framgångsrik
              fram till i dag, åtminstone om vi jämför med andra länder. Sverige
              har lägre alkoholrelaterad dödlighet, och även försäljningen av
              alkohol är lägre än i andra europeiska länder. Trots det s.k.
            </seg>
            <seg n="8ac83cb5">
              mörkertalet - hembränning, smuggling och legal införsel - som
              sannolikt är högre i Sverige än i flertalet andra europeiska länder,
              kommer vi fortfarande längst ned i statistiken över alkoholkonsumtionen
              i
            </seg>
            <seg n="8e0f1542">
              Europa. I Sverige har vi också kommit långt när det gäller att
              trafiken, kvinnors graviditeter och arbetstiden ska vara helt
              alkoholfria.
            </seg>
            <seg n="bd35cec2">
              När motbokssystemet avskaffades 1955 ökade spritförsäljningen
              markant och blev ett hälsoproblem.
            </seg>
            <seg n="5883ff75">
              För att bromsa denna utveckling infördes ett kraftigt skattepåslag.
              Genom ökade priser lyckades man pressa ned konsumtionen till 5,14
              liter ren alkohol per invånare och år. Sverige tillhör de få länder
              som har hög skatt på alkohol.
            </seg>
            <seg n="7fdafbfe">
              Forskningen under senare decennier visar att ju högre alkoholpriserna
              är, desto mindre blir konsumtionen. Men de som är emot höga skatter
              på alkohol hävdar att den svenska alkoholpolitiken har lett till
              att spritdrycker, vin och starköl införs illegalt samt till stor
              hembränning. Målet att minska den totala konsumtionen skulle därför
              gå förlorat om skattetrycket är för högt.
            </seg>
            <seg n="7831c3fd">
              Emellertid finns det de som hävdar att den oregistrerade konsumtionen
              knappast helt kan ha uppvägt minskningen av den registrerade försäljningen.
            </seg>
            <seg n="632db408">
              Om den gjorde det skulle alkoholskadorna, enligt alkoholforskningen,
              inte ha minskat i den takt som skett i samband med att den registrerade
              konsumtionen har minskat. Men att alkoholskadorna har minskat
              säger egentligen främst någonting om alkoholkomsumtionen bland
              dem som är väl inne i och på väg att passera medelåldern och hunnit
              dra på sig alkoholskador. Mitt intryck är att det bland yngre
              människor dricks mycket mer än för några tiotal år sedan. Om mina
              iakttagelser stämmer kommer vi att få se alkoholskadorna bli fler
              om några år igen.
            </seg>
            <seg n="46382033">
              I dag finns det stora skillnader i den offentliga och den privata
              synen på alkohol. Samtidigt som den offentliga normen säger att
              alkohol endast ska förekomma i måttliga mängder vid festliga tillfällen
              på kvällstid, vara helt bannlyst för ungdomar under 18 år och
              att det ska vara accepterat och respekterat att inte dricka alls,
              är verkligheten den att det i många kretsar så fort det ska vara
              lite trevligt förekommer alkohol.
            </seg>
            <seg n="581772bb">
              Ofta ifrågasätts det om man över huvud taget kan ha trevligt
              utan alkohol.
            </seg>
            <seg n="1c0dbf08">
              Många som inte ställer upp på förklaringen till att normerna
              ser ut som de gör lever därför med en dubbelmoral när det gäller
              synen på alkohol. Det finns alltför många hederliga, skötsamma
              människor som i sällskapslivet dricker ansenliga mängder alkohol
              och som inte stöder de höga skatterna och den begränsade tillgängligheten
              till alkohol för att den politiken ska vara hållbar länge till.
              Restriktionerna hindrar knappast dessa människor att dricka alkohol
              utan blir främst ett irritationsmoment.
            </seg>
            <seg n="7bac02d1">
              Den enda framkomliga väg som jag ser att minska alkoholkonsumtionen
              i de grupper som trots drickande klarar familj och arbete och
              främst skadar sig själva är att öka medvetenheten om alkoholskadorna.
            </seg>
            <seg n="6819f73a">
              Därigenom kunde vi kanske även vinna stöd för den restriktiva
              alkoholpolitiken.
            </seg>
            <seg n="e4b35b7f">
              Vad jag efterlyser är alltså saklig information om alkoholens
              skadeverkningar som når fram genom informationsbruset och en sansad
              diskussion om våra dryckesvanor.
            </seg>
          </u>
          <note n="57734527">
            Överläggningen var härmed avslutad.
          </note>
          <note n="defc5c0c">
            Beslut
          </note>
          <u who="nalin_pekgul_c50cac" xml:id="i-c19f7e647b751b4d-0" n="41bfa987" prev="i-c4e1ef59fa143aa4-0">
            <seg n="2414d534">
              SoU4 Vissa alkoholfrågor
            </seg>
            <seg n="c3d9ef31">
              50 avstod
            </seg>
            <seg n="280e4767">
              Ingrid Näslund (kd) anmälde att hon avsett att avstå från att
              rösta men markerats ha röstat ja.
            </seg>
            <seg n="68a8d954">
              Yvonne Ruwaida (mp) anmälde att hon avsett att avstå från att
              rösta men markerats ha röstat ja.
            </seg>
            <seg n="b62a3d75">
              75 frånvarande
            </seg>
            <seg n="f32e22b6">
              För utskottet: 103 s, 69 m, 34 v
            </seg>
            <seg n="b62a3d75">
              75 frånvarande
            </seg>
            <seg n="e072dcf5">
              För res. 10: 11 c
            </seg>
            <seg n="32ae9038">
              100 för res. 30
            </seg>
            <seg n="3292750f">
              Lars Leijonborg (fp) anmälde att han avsett att avstå från att
              rösta men markerats ha röstat ja.
            </seg>
          </u>
          <note n="09340109">
            Mom. 1 (inriktningen av alkoholpolitiken)
          </note>
          <note n="4c13dab4">
            1. utskottet
          </note>
          <note n="7598a21e">
            2. res. 1 (m)
          </note>
          <note n="65b480c3">
            Votering:
          </note>
          <note n="12205c32">
            154 för utskottet
          </note>
          <note n="cf569340">
            68 för res. 1
          </note>
          <note n="28bdb0a1">
            77 frånvarande
          </note>
          <note n="1cfeae7d">
            Kammaren biföll utskottets hemställan.
          </note>
          <note n="c4256d33">
            Partivis fördelning av rösterna:
          </note>
          <note n="1878ac4d">
            För utskottet: 100 s, 34 v, 1 kd, 2 c, 7 fp, 10 mp
          </note>
          <note n="ad078c09">
            För res. 1: 68 m
          </note>
          <note n="e2edec5f">
            Avstod: 4 s, 1 m, 34 kd, 9 c, 2 fp
          </note>
          <note n="e1ef82ee">
            Frånvarande: 27 s, 13 m, 9 v, 7 kd, 7 c, 8 fp, 6 mp
          </note>
          <note n="31007cd7">
            Mom. 2 (alkoholförebyggande åtgärder)
          </note>
          <note n="4c13dab4">
            1. utskottet
          </note>
          <note n="4b1083b3">
            2. res. 4 (kd)
          </note>
          <note n="65b480c3">
            Votering:
          </note>
          <note n="6bac02f3">
            217 för utskottet
          </note>
          <note n="07e224ba">
            45 för res. 4
          </note>
          <note n="a3a580a9">
            13 avstod
          </note>
          <note n="cb2ef960">
            74 frånvarande
          </note>
          <note n="1cfeae7d">
            Kammaren biföll utskottets hemställan.
          </note>
          <note n="c4256d33">
            Partivis fördelning av rösterna:
          </note>
          <note n="5746c494">
            För utskottet: 104 s, 69 m, 34 v, 9 fp, 1 mp
          </note>
          <note n="855b66bc">
            För res. 4: 35 kd, 1 fp, 9 mp
          </note>
          <note n="99968c88">
            Avstod: 11 c, 2 mp
          </note>
          <note n="f6bf11ed">
            Frånvarande: 27 s, 13 m, 9 v, 7 kd, 7 c, 7 fp, 4 mp
          </note>
          <note n="8320280c">
            Mom. 3 (forskning)
          </note>
          <note n="4c13dab4">
            1. utskottet
          </note>
          <note n="6590000f">
            2. res. 7 (kd, c, mp)
          </note>
          <note n="65b480c3">
            Votering:
          </note>
          <note n="494602d6">
            206 för utskottet
          </note>
          <note n="6b4a2600">
            59 för res. 7
          </note>
          <note n="780d8f1c">
            9 avstod
          </note>
          <note n="1cfeae7d">
            Kammaren biföll utskottets hemställan.
          </note>
          <note n="c4256d33">
            Partivis fördelning av rösterna:
          </note>
          <note n="a3144ee2">
            För res. 7: 35 kd, 11 c, 1 fp, 12 mp
          </note>
          <note n="9df77eab">
            Avstod: 9 fp
          </note>
          <note n="5945ecb1">
            Frånvarande: 28 s, 13 m, 9 v, 7 kd, 7 c, 7 fp, 4 mp
          </note>
          <note n="d60c3ec3">
            Mom. 4 (yrkesmässig partihandel m.m.)
          </note>
          <note n="4c13dab4">
            1. utskottet
          </note>
          <note n="2b5289e2">
            2. res. 10 (c)
          </note>
          <note n="8af97272">
            3. res. 11 (fp)
          </note>
          <note n="ef742513">
            Förberedande votering:
          </note>
          <note n="965bf829">
            11 för res. 10
          </note>
          <note n="50126b59">
            10 för res. 11
          </note>
          <note n="2983f079">
            253 avstod
          </note>
          <note n="a006a80e">
            Kammaren biträdde res. 10.
          </note>
          <note n="dbe6e7f0">
            Huvudvotering:
          </note>
          <note n="19f97369">
            207 för utskottet
          </note>
          <note n="965bf829">
            11 för res. 10
          </note>
          <note n="b00c5c2b">
            57 avstod
          </note>
          <note n="cb2ef960">
            74 frånvarande
          </note>
          <note n="1cfeae7d">
            Kammaren biföll utskottets hemställan.
          </note>
          <note n="c4256d33">
            Partivis fördelning av rösterna:
          </note>
          <note n="0fc37e20">
            För utskottet: 104 s, 68 m, 34 v, 1 kd
          </note>
          <note n="e24eca77">
            Avstod: 1 m, 34 kd, 10 fp, 12 mp
          </note>
          <note n="f6bf11ed">
            Frånvarande: 27 s, 13 m, 9 v, 7 kd, 7 c, 7 fp, 4 mp
          </note>
          <note n="c9cf9601">
            Mom. 12 (utlämningsställe)
          </note>
          <note n="4c13dab4">
            1. utskottet
          </note>
          <note n="9bb0cd99">
            2. res. 17 (v, kd, fp, mp)
          </note>
          <note n="65b480c3">
            Votering:
          </note>
          <note n="a34f0fac">
            184 för utskottet
          </note>
          <note n="bfe2c92f">
            91 för res. 17
          </note>
          <note n="cb2ef960">
            74 frånvarande
          </note>
          <note n="1cfeae7d">
            Kammaren biföll utskottets hemställan.
          </note>
          <note n="c4256d33">
            Partivis fördelning av rösterna:
          </note>
          <note n="c094e539">
            För utskottet: 104 s, 69 m, 11 c
          </note>
          <note n="b62b7b60">
            För res. 17: 34 v, 35 kd, 10 fp, 12 mp
          </note>
          <note n="f6bf11ed">
            Frånvarande: 27 s, 13 m, 9 v, 7 kd, 7 c, 7 fp, 4 mp
          </note>
          <note n="a1908952">
            Mom. 24 (en begränsad försöksverksamhet med lördagsöppet)
          </note>
          <note n="4c13dab4">
            1. utskottet
          </note>
          <note n="4aecf440">
            2. res. 30 (v, kd, c, mp)
          </note>
          <note n="65b480c3">
            Votering:
          </note>
          <note n="d2e69115">
            167 för utskottet
          </note>
          <note n="67964576">
            8 avstod
          </note>
          <note n="cb2ef960">
            74 frånvarande
          </note>
          <note n="1cfeae7d">
            Kammaren biföll utskottets hemställan.
          </note>
          <note n="c4256d33">
            Partivis fördelning av rösterna:
          </note>
          <note n="09b673f8">
            För utskottet: 95 s, 69 m, 1 v, 2 fp
          </note>
          <note n="7a80eef8">
            För res. 30: 7 s, 33 v, 35 kd, 11 c, 2 fp, 12 mp
          </note>
          <note n="1e32b74f">
            Avstod: 2 s, 6 fp
          </note>
          <note n="f6bf11ed">
            Frånvarande: 27 s, 13 m, 9 v, 7 kd, 7 c, 7 fp, 4 mp
          </note>
          <note n="e42c1db4">
            Mom. 40 (försäljning av folköl)
          </note>
          <note n="4c13dab4">
            1. utskottet
          </note>
          <note n="bb1313f5">
            2. res. 48 (mp)
          </note>
          <note n="a39d59c3">
            Kammaren biföll utskottets hemställan med acklamation.
          </note>
          <note n="ac4480e6">
            Övriga moment
          </note>
          <note n="1cfeae7d">
            Kammaren biföll utskottets hemställan.
          </note>
          <note n="a2fc07fb">
            Beslut om uppskjuten votering
          </note>
          <note n="f6bf4547">
            På förslag av förste vice talmannen medgav kammaren att återstående
            ärende på dagens föredragningslista fick avgöras vid arbetsplenum
            onsdagen den 24 november.
          </note>
          <note n="8171b553">
            3 § Genetisk integritet
          </note>
          <note n="bb7acbd1">
            Föredrogs socialutskottets betänkande 1999/2000:SoU5
          </note>
          <note n="98a1fdbb">
            Genetisk integritet (skr. 1998/99:136)
          </note>
          <note n="1453aaed">
            Kammaren biföll talmannens hemställan om att ärendet fick avgöras
            efter endast en bordläggning.
          </note>
          <note type="speaker" n="2d412b13">
            Anf. 86 KERSTIN HEINEMANN (fp):
          </note>
          <u who="kerstin_heinemann_122f3a" xml:id="i-47385c07a9f019ec-7" n="9565cd52">
            <seg n="63023516">
              Herr talman! Folkpartiet har under en följd av år både genom
              motioner till riksdagen och i riksdagsdebatter aktualiserat två
              frågor som hänger samman, nämligen hanteringen av medicinska test,
              vilka inrymmer såväl genetiska test som drogtest, samt hanteringen
              av de s.k. biobankerna.
            </seg>
            <seg n="f0de5528">
              Vi har framhållit att dessa frågor inrymmer svåra etiska ställningstaganden
              och att de därför bör bli föremål för en parlamentarisk utredning.
              Nu anger regeringen att den har för avsikt att tillsätta en parlamentarisk
              kommitté med uppdrag att lägga fram förslag till hur det på alla
              samhällsområden ska kunna garanteras att någon diskriminering
              på grund av det genetiska arvet inte sker. Eftersom det här är
              ett gammalt krav från Folkpartiet välkomnar vi det förslaget.
            </seg>
            <seg n="4abc7441">
              Med anledning av skrivelsens övriga förslag har vi efter utskottsbehandlingen
              endast ett yrkande kvar från vår motion. De andra har blivit tillgodosedda
              i betänkandet. Vi anser att regeringen i skrivelsen borde ha föreslagit
              ett förbud för arbetsgivare att kräva eller använda genetiska
              analyser i samband med anställning i arbetslivet i avvaktan på
              den parlamentariska kommitténs utredning. Skälet för detta är
              att utvecklingen av farmakogenetiken nu går mycket snabbt. Den
              innebär att man kartlägger genetiska markörer som ger oss kunskap
              om hur olika individer bryter ned läkemedel. Den informationen
              kan innebära stora möjligheter att figursy läkemedel för patienter
              med bättre effekt och minskad risk för biverkningar som resultat.
              Men den kunskapen kan sannolikt även användas för att göra genetiska
              analyser av vilka individer som löper hälsorisker i vissa arbetsmiljöer
              alternativt kan anpassas till desamma. Den informationen är mycket
              integritetskänslig och får inte komma i orätta händer. Därför
              har vi, herr talman, föreslagit att det här borde vara förbjudet
              tills den här utredningen är klar.
            </seg>
            <seg n="18620ca9">
              Jag ber att få yrka bifall till min reservation i betänkandet.
            </seg>
          </u>
          <note type="speaker" n="1db85331">
            Anf. 87 INGRID BURMAN (v):
          </note>
          <u who="ingrid_burman_5b00a4" xml:id="i-541d0cc2065a7d36-0" n="60d49bbf">
            <seg n="1bc8d123">
              Herr talman! Vänsterpartiet har också tidigare motionerat när
              det gäller just frågor om genetisk integritet. När den här skrivelsen
              kom från regeringen välkomnade också vi den.
            </seg>
            <seg n="106dba8a">
              Det är väldigt viktigt att kartlägga och lagstifta kring det
              här området. Det är också ett komplext område. Därför tycker vi
              att förslaget om en parlamentarisk utredning är bra.
            </seg>
            <seg n="193b5c74">
              Vi tyckte att man hade glömt bort en detalj. Det handlar om hur
              man använder fosterdiagnostik. Skrivelsen handlar mycket om individers
              rätt. Vi har behandlat skrivelsen i utskottet och vidgat uppdraget
              när det gäller den här utredningen. Därmed har också
            </seg>
            <seg n="51321a62">
              Vänsterpartiets krav i motionen tillgodosetts, liksom en rad
              andra motioner. Det tycker jag är bra. På det här området behöver
              man verkligen ha den här heltäckande utredningen.
            </seg>
            <seg n="96ac8f02">
              Det finns absolut ett behov av lagstiftning samtidigt som det
              är mycket att ta hänsyn till. Vi vet alla att dessa nya upptäckter
              ur medicinsk synpunkt kan leda oss långt framåt på ett positivt
              sätt samtidigt som det finns en kollision just med individers
              integritet.
            </seg>
            <seg n="aeda1323">
              Med detta vill jag säga att jag har en viss sympati för
            </seg>
            <seg n="fa4a8381">
              Folkpartiets och Kerstin Heinemanns motion i det här ämnet. Vi
              i Vänsterpartiet har funderat ganska mycket på detta, eftersom
              vi tidigare har lagt fram motioner i samma riktning inom det arbetsmarknadspolitiska
              området. Men det pågår en utredning. Man har alltså kallat en
              särskild utredare för att se över behovet av lagstiftning eller
              andra åtgärder för att skyddet av den enskildes personliga integritet
              i arbetslivet ska stärkas.
            </seg>
            <seg n="b0963dd3">
              Om utskottet skulle ha ställt sig bakom ett tillkännagivande
              om att regeringen skulle återkomma med ett lagförslag när det
              gäller det här förbudet, som i sig säkert är motiverat, vet inte
              jag vilken tidsaspekt jag jobbar med. Arbetet är redan i gång.
              Med all respekt och sympati för det berättigade kravet vill jag
              ställa mig bakom utskottsmajoriteten, eftersom det här nödvändiga
              arbetet faktiskt är på gång.
            </seg>
            <seg n="644276b8">
              Med detta, herr talman, vill jag enbart säga att det är ett bra
              betänkande. Conny Öhman kommer för utskottsmajoritetens räkning
              att yrka bifall till hemställan i det. Tack!
            </seg>
          </u>
          <note type="speaker" n="9171d042">
            Anf. 88 CONNY ÖHMAN (s):
          </note>
          <u who="conny_ohman_cf3499" xml:id="i-9d4bfa19f0003bef-0" n="7e8fffa1">
            <seg n="43e9d6fd">
              Herr talman! Allt oftare kan vi i medierna ta del av rapporter
              om nya kunskaper om sjukdomar och sjukdomars orsaker. Mycket ofta
              är den nya kunskapen baserad på genteknologisk och biomedicinsk
              forskning. Ändå tror jag att vi i dag bara står i början av en
              utveckling där dessa nya tekniker kommer att leda till en mängd
              ny kunskap.
            </seg>
            <seg n="9f80e4e9">
              Det här är en utveckling som har två sidor. För min del är det
              självklart att bejaka en utveckling som, rätt använd, kan ge möjlighet
              till bättre diagnostik och i framtiden kanske även möjligheter
              till terapi.
            </seg>
            <seg n="0f319eba">
              Men lika klart innebär denna utveckling stora problem och många
              risker. Mer kunskap om patienter samlas, och nya möjligheter att
              använda denna kunskap introduceras. Jag vill därför välkomna att
              regeringen givit Socialstyrelsen i uppdrag att se över regelsystemet
              kring s.k. biobanker. Det är viktigt att ha ett klart regelsystem
              på detta område. Vi vet ju att kommersiella krafter är mycket
              intresserade av få kontroll över detta material.
            </seg>
            <seg n="e533455d">
              I regeringens skrivelse redogörs för det avtal som träffats med
              försäkringsbranschen. Jag delar uppfattningen att skyddet för
              den genetiska integriteten stärks med detta avtal. Samtidigt vet
              vi att det finns ytterligare ett antal viktiga frågor som måste
              hanteras innan vi kan säga att vi har ett tillfredsställande regelsystem
              på detta område.
            </seg>
            <seg n="9377189d">
              Utskottet tycker därför att det är bra att regeringen i skrivelsen
              till riksdagen annonserar att man har för avsikt att tillsätta
              en parlamentarisk utredning med uppgift att lägga fram ett samlat
              förslag. Utskottet anser att kommitténs uppdrag ska bli så heltäckande
              som möjligt. Det är många svåra överväganden och avvägningar som
              måste ske i syfte att värna sekretess och integritet. Alla dessa
              överväganden bör ske i ett sammanhang.
            </seg>
            <seg n="869466c7">
              Utskottet är enigt utom på en punkt, vilket har framgått av de
              tidigare inläggen. Folkpartiet har ett yrkande som gäller integritet
              och sekretess kopplat till arbetslivet. På den punkten kan jag
              instämma i det som Ingrid Burman sade tidigare: Jag är övertygad
              om att i ett läge då en särskild utredare kommer att jobba med
              de här frågorna bör även denna fråga hanteras i sitt rätta sammanhang.
              Jag är också övertygad om att när förslagen från utredaren så
              småningom kommer vinner både debatten och beslutet i den här frågan
              på att vi faktiskt ser frågorna kring integritet, sekretess och
              arbetsliv i ett och samma sammanhang.
            </seg>
          </u>
          <note n="d948f50d">
            Herr talman! Jag vill yrka bifall till hemställan i utskottets
            betänkande och avslag på reservationen.
          </note>
          <note type="speaker" n="e6cfbdb6">
            Anf. 89 LEIF CARLSON (m):
          </note>
          <u who="leif_carlson_003de4" xml:id="i-67e03fe34b3d49f6-9" n="720b0dfe">
            <seg n="869c6854">
              Herr talman! Det här är egentligen en av de verkligt stora frågorna
              inför framtiden och något som vi i riksdagen säkert kommer att
              få fördjupa oss i många gånger. Den medicinska genetiken har ju
              på ett par årtionden förändrats från något synnerligen teoretiskt
              med ringa intresse för medicinsk verksamhet i övrigt till ett
              centralt område för all biologisk forskning.
            </seg>
            <seg n="ad45852e">
              Redan har mycket spektakulära framsteg i klinisk vård skett.
              Forskningen går verkligen på högvarv, och de framtida möjligheterna
              synes stora - egentligen fullständigt häpnadsväckande.
            </seg>
            <seg n="210bd6a8">
              Men lika stora är de etiska problem som tornar upp sig när man
              ska handskas med livets innersta kärna. Det kan visa sig att vi
              i viss mening öppnar
            </seg>
            <seg n="b0d3ea18">
              Pandoras ask.
            </seg>
            <seg n="f5181c1f">
              Regeringen föreslår nu i en skrivelse att en parlamentarisk kommitté
              ska tillsättas för att på alla samhällsområden lägga fram förslag
              som garanterar att någon diskriminering på grund av det genetiska
              arvet inte sker. Det är bra, men vi tycker inte att det är tillräckligt.
              Därför, herr talman, har vi motionerat om att man skulle ta ett
              tydligt helhetsgrepp över hela komplexet - etik, integritet, risker
              och möjligheter.
            </seg>
            <seg n="34dde2fa">
              Var sätter individens rätt till integritet gränser? Hur, när,
              var och av vem får kunskapen användas? Hur får den spridas i forskning,
              i offentlig sektor och i det privata näringslivet?
            </seg>
            <seg n="d29b6adb">
              Nu har utskottet i betänkandet tillmötesgått vår önskan om att
              poängtera att kommitténs uppdrag måste ses så heltäckande som
              möjligt och täcka in alla de här fälten. Jag finner därför ingen
              anledning, herr talman, att yrka annat än bifall till utskottets
              förslag.
            </seg>
          </u>
          <note type="speaker" n="b3acfdc5">
            Anf. 90 KENNETH JOHANSSON (c):
          </note>
          <u who="kenneth_johansson_399b30" xml:id="i-5ff583959052b3a9-5" n="36f7dbce">
            <seg n="8cc3aa2d">
              Herr talman! Utvecklingen av biotekniken går snabbt. Nya möjligheter
              för tillämpning öppnar sig.
            </seg>
            <seg n="da85cf08">
              Bioteknikens hantering måste ges tydliga ramar.
            </seg>
            <seg n="4d033446">
              Frågor som rör genetisk integritet har varit föremål för utredningar
              sedan 1984, då Genetikkommittén tog upp sekretessfrågorna. Den
              enda lagstiftning som finns inom hälso- och sjukvården infördes
              med anledning av propositionen Användning av genteknik på människa.
            </seg>
            <seg n="2af8a3af">
              Den socialdemokratiska regeringen lyfte ut frågan om genetisk
              integritet ur den pågående parlamentariska utredningen om biotekniken.
              Korttidsutredningarna har inte resulterat i några förslag till
              riksdagen.
            </seg>
            <seg n="eb194360">
              Centerpartiet är självfallet inte tillfreds med att viktiga beslut
              ej kommit till stånd, men i nuläget får vi ändå uttrycka viss
              tillfredsställelse över att vår motion ska belysas i kommittéarbetet.
              Som framgår av
            </seg>
            <seg n="a4485eda">
              Centerpartiets och mitt särskilda yttrande i betänkandet är det
              utomordentligt angeläget att kommitténs arbete snarast resulterar
              i lagförslag.
            </seg>
            <seg n="ff54d8c2">
              I vår motion ger vi argument till varför det är så viktigt att
              ramarna anges för hur den genetiska informationen får hanteras.
              Centerpartiet anser att den enskilda människan äger informationen.
              Vi anser att lagstiftningen bör utformas så att det enligt huvudregeln
              blir förbjudet att efterfråga genetisk information.
            </seg>
            <seg n="a05a29b6">
              Det går att jämföra, tycker vi, med meddelarskyddet, där uppgiftslämnaren
              är skyddad och det är förbjudet att efterfråga källan. Centerpartiets
              uppfattning är att ett liknande förslag bör utformas till skydd
              för den genetiska integriteten.
            </seg>
            <seg n="12b00716">
              Jag och Centerpartiet ställer oss bakom hemställan i betänkandet.
            </seg>
          </u>
          <note type="speaker" n="dfb2340b">
            Anf. 91 ULLA-BRITT HAGSTRÖM (kd):
          </note>
          <u who="ulla-britt_hagstrom_3b4c2b" xml:id="i-29e3388af0ee4ee1-0" n="fa913264" next="i-5aa22a72d3a6ad25-0">
            <seg n="4c8a6096">
              Herr talman! Vi kristdemokrater har under lång tid målmedvetet
              arbetat med frågor som rör medicinsk etik och genetisk integritet.
              Vi ser det nu som ett stort framsteg att regeringen tillkallar
              en parlamentarisk kommitté för att grundligt belysa medicinsk-etiska
              frågor i ett helhetsperspektiv. Det handlar om genteknik, fosterdiagnostik
              i livets tjänst, genetiska test, genetisk integritet och sekretess,
              genterapi på somatiska celler - som inte har samma problematik
              som genterapi på könsceller -, transplantationer, organdonationsregister,
              kloning på mänskliga embryon osv.
            </seg>
            <seg n="4c290043">
              Regeringen avser att i direktiven till kommittén begära förslag
              inom alla samhällsområden för garantier mot diskriminering på
              grund av det genetiska arvet. Kristdemokraterna ser detta som
              respekt för vårt långsiktiga arbete och medverkar gärna i det
              fortsatta arbetet. Utredningen som pågår om lagstiftning gör också
              att kristdemokraterna har kunnat ställa sig bakom förslaget, och
              vi yrkar bifall till detsamma.
            </seg>
            <seg n="6086f417">
              Herr talman! Min egen motion lyfter fram frågan om vetenskapens
              arbete för att kartlägga människans gener. Detta är, som mycket
              annat på kunskapens träd, på gott och ont. Det är på gott genom
              att genetiska sjukdomar kartläggs. T.ex. kan den ärftliga formen
              av bröstcancer identifieras. Det är på ont genom att multinationella
              företag bedriver köpenskap med människans gener. Biobanker i Sverige,
              Norge och Danmark har väckt speciellt intresse på grund av ländernas
              långa tradition av offentliga register. Här behöver vi en skärpt
              lagstiftning.
            </seg>
            <seg n="cf865580">
              Landstingsförbundet har rekommenderat sjukvården att vänta in
              Socialstyrelsens förslag, som ska redovisas den 1 maj nästa år.
              Vi ser med spänning blandad med oro fram emot denna redovisning
              av användningen av humanbiologiskt material från biobanker.
            </seg>
            <seg n="2597af1a">
              Eftersom gentekniken är en informationsteknik kan ett centralt
              lager av medborgarnas blodprover betraktas som en informationsdatabas
              med enskilda människors oerhört personliga uppgifter. Detta är
              ett intrikat sekretessproblem som verkligen behöver genomlysas
              av den parlamentariska kommittén. Det vore förskräckligt om jag
              skulle analyseras efter min
            </seg>
            <seg n="4b09929f">
              DNA-bild vid anställning, löneförhandlingar eller tecknande av
              försäkringar. Det är rimligt och nödvändigt att lagstifta om varje
              individs rätt till genetisk integritet.
            </seg>
          </u>
          <note n="57734527">
            Överläggningen var härmed avslutad.
          </note>
          <note n="839c0a5d">
            (Beslut skulle fattas den 24 november.)
          </note>
          <note n="47564d29">
            4 § Bordläggning
          </note>
          <note n="157407ba">
            Anmäldes och bordlades
          </note>
          <note n="0dd6be92">
            Proposition
          </note>
          <note n="b0c1e86c">
            1999/2000:23 Redovisning och aktiekapital i euro
          </note>
          <note n="affb286f">
            Motioner med anledning av skr. 1999/2000:21 Redogörelse för en
            överenskommelse mellan staten och landstingen om ersättningar
            till hälso- och sjukvården för år 2000
          </note>
          <note n="40da35b8">
            1999/2000:So18 av Chris Heister m.fl. (m)
          </note>
          <note n="c066acf7">
            1999/2000:So19 av Kerstin Heinemann m.fl. (fp)
          </note>
          <note n="3b3fe928">
            Konstitutionsutskottets betänkanden
          </note>
          <note n="024a66b6">
            1999/2000:KU4 Förhör m.m. hos kommissionen för granskning av
            de svenska säkerhetstjänsternas författningsskyddande verksamhet
          </note>
          <note n="a3a6cbdd">
            1999/2000:KU5 Staten och trossamfunden - stöd, medverkan inom
            totalförsvaret, m.m.
          </note>
          <note n="6a7fc38d">
            Finansutskottets betänkanden
          </note>
          <note n="86521560">
            1999/2000:FiU7 Ändrade regler för revisorer i sparbanker och
            medlemsbanker, m.m.
          </note>
          <u who="ulla-britt_hagstrom_3b4c2b" xml:id="i-5aa22a72d3a6ad25-0" n="fa913264" prev="i-29e3388af0ee4ee1-0">
            <seg n="35a82124">
              1999/2000:FiU8 Femprocentsregeln för försäkringsföretag och banker
            </seg>
            <seg n="b8a74b90">
              Drogen GHB
            </seg>
            <seg n="7e242dc4">
              1999/2000:101 av Margareta Cederfelt (m) till finansminister
              Bosse Ringholm
            </seg>
            <seg n="c2177ada">
              Konkurrensneutralitet mellan offentlig och privat tandvård
            </seg>
            <seg n="4db8c2ed">
              Utvidgning av EU
            </seg>
            <seg n="58752e0b">
              Kärnkraftsavvecklingen
            </seg>
            <seg n="12e0eb33">
              Elförsörjningen i södra Sverige
            </seg>
            <seg n="14e44bf6">
              Leaderprogrammet
            </seg>
            <seg n="75a0b387">
              1999/2000:235 av Murad Artin (v) till utrikesminister
            </seg>
            <seg n="9eeec561">
              Barnsoldater i Guds Motståndsarmé
            </seg>
            <seg n="adfe11b8">
              (v) till utrikesminister Anna Lindh
            </seg>
            <seg n="61956fac">
              Oljeprojekt i Tchad och Kamerun
            </seg>
            <seg n="0bfe51aa">
              Förenklade regler för småföretag
            </seg>
            <seg n="ac0165a2">
              Vadstena-Akademien
            </seg>
            <seg n="9ad1447f">
              Fordonskontroll
            </seg>
            <seg n="dc2dc850">
              Producentansvaret
            </seg>
            <seg n="07751833">
              Hänsyn till skogsbruk i samband med gemenskapsbeslut
            </seg>
            <seg n="6a634eaa">
              Förenklade villkor för flyktingar
            </seg>
            <seg n="19771051">
              Kalkningsinsatserna inför år 2000
            </seg>
            <seg n="c6001d65">
              Avvittringens genomförande och konsekvenser
            </seg>
            <seg n="f5b72922">
              Biståndets möte med afrikanska religioner
            </seg>
            <seg n="00bbedc6">
              Kvinnors situation
            </seg>
          </u>
          <note n="5cc6e786">
            1999/2000:FiU9 Yrkesregister m.m.
          </note>
          <note n="9b4d84b3">
            Justitieutskottets betänkande
          </note>
          <note n="7c7abb20">
            1999/2000:JuU2 Särskild företrädare för barn
          </note>
          <note n="bd0caed6">
            Lagutskottets betänkande
          </note>
          <note n="5ce2f9a8">
            1999/2000:LU2 Ny bokföringslag m.m.
          </note>
          <note n="536a6d3e">
            5 § Anmälan om interpellationer
          </note>
          <note n="a3599fce">
            Anmäldes att följande interpellationer framställts
          </note>
          <note n="bc9a0304">
            den 19 november
          </note>
          <note n="2cb5a2be">
            1999/2000:100 av Amanda Agestav (kd) till socialminister Lars
            Engqvist
          </note>
          <note n="86003d52">
            1999/2000:102 av Viola Furubjelke (s) till utrikesminister Anna
            Lindh
          </note>
          <note n="a19978af">
            1999/2000:103 av Ola Karlsson (m) till näringsminister Björn
            Rosengren
          </note>
          <note n="2abc29a1">
            1999/2000:104 av Ola Karlsson (m) till näringsminister Björn
            Rosengren
          </note>
          <note n="e9d65768">
            1999/2000:105 av Åke Sandström (c) till näringsminister Björn
            Rosengren
          </note>
          <note n="9f46a53e">
            Interpellationerna redovisas i bilaga som fogas till riksdagens
            snabbprotokoll tisdagen den 23 november.
          </note>
          <note n="83373334">
            6 § Anmälan om frågor för skriftliga svar
          </note>
          <note n="d2d9b352">
            Anmäldes att följande frågor för skriftliga svar framställts
          </note>
          <note n="8f09c278">
            den 18 november
          </note>
          <note n="ce2f41a0">
            Anna Lindh
          </note>
          <note n="1fbaf340">
            1999/2000:236 av andre vice talman Eva Zetterberg
          </note>
          <note n="b3a851be">
            1999/2000:237 av Dan Kihlström (kd) till näringsminister Björn
            Rosengren
          </note>
          <note n="259adce9">
            Utvecklingsprogram till Hagfors och Munkfors kommuner
          </note>
          <note n="5cc3f06c">
            1999/2000:238 av Mikael Oscarsson (kd) till statsrådet Mona Sahlin
          </note>
          <note n="5f046add">
            1999/2000:239 av Yvonne Andersson (kd) till kulturminister Marita
            Ulvskog
          </note>
          <note n="fff705bd">
            1999/2000:240 av Johnny Gylling (kd) till miljöminister Kjell
            Larsson
          </note>
          <note n="5928b22e">
            1999/2000:241 av tredje vice talman Rose-Marie
          </note>
          <note n="7235113b">
            Frebran (kd) till statsrådet Ingela Thalén
          </note>
          <note n="b9b81a7b">
            Sjukförsäkring
          </note>
          <note n="1294fbfb">
            1999/2000:242 av Inger Strömbom (kd) till miljöminister Kjell
            Larsson
          </note>
          <note n="20742705">
            Skydd av värdefull skogsmark
          </note>
          <note n="c50df232">
            1999/2000:243 av Inger Strömbom (kd) till näringsminister Björn
            Rosengren
          </note>
          <note n="4fb4c435">
            Sveaskog AB
          </note>
          <note n="bc9a0304">
            den 19 november
          </note>
          <note n="14792116">
            1999/2000:244 av Anita Johansson (s) till miljöminister Kjell
            Larsson
          </note>
          <note n="c5aa60f2">
            1999/2000:245 av Inger Strömbom (kd) till näringsminister Björn
            Rosengren
          </note>
          <note n="21e59bcc">
            1999/2000:246 av Kjell Eldensjö (kd) till justitieminister Laila
            Freivalds
          </note>
          <note n="5b85dd28">
            Orter och högskolor för polisutbildning
          </note>
          <note n="9e94fe07">
            1999/2000:247 av Helena Bargholtz (fp) till statsrådet Maj-Inger
            Klingvall
          </note>
          <note n="92081063">
            1999/2000:248 av Dan Ericsson (kd) till miljöminister Kjell Larsson
          </note>
          <note n="b5bd8b56">
            1999/2000:249 av Maggi Mikaelsson (v) till jordbruksminister
            Margareta Winberg
          </note>
          <note n="fe4c8066">
            Frågorna redovisas i bilaga som fogas till riksdagens snabbprotokoll
            tisdagen den 23 november.
          </note>
          <note n="765c3d33">
            7 § Anmälan om skriftliga svar på frågor
          </note>
          <note n="00fc2072">
            Anmäldes att skriftliga svar på följande frågor inkommit
          </note>
          <note n="bc9a0304">
            den 19 november
          </note>
          <note n="c283b675">
            1999/2000:187 av Carina Hägg (s) till statsrådet
          </note>
          <note n="fa1b0de6">
            Maj-Inger Klingvall
          </note>
          <note n="516c7958">
            1999/2000:197 av Margareta Viklund (kd) till statsrådet Maj-Inger
            Klingvall
          </note>
          <note n="a58aae91">
            Svaren redovisas i bilaga som fogas till riksdagens snabbprotokoll
            tisdagen den 23 november.
          </note>
          <note n="bd3c37f1">
            8 § Kammaren åtskildes kl. 13.50.
          </note>
          <note n="598a838d">
            Förhandlingarna leddes av förste vice talmannen från sammanträdets
            början t.o.m. 2 § anf. 38 (delvis), av talmannen därefter t.o.m.
            anf. 82 (delvis) och av förste vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
