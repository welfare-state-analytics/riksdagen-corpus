<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--113</head>
          <docDate when="1994">1994</docDate>
        </div>
      </front>
      <body>
        <div>
          <note n="50f32c69">
            19.00 - 22.58
          </note>
          <note n="ae8b4ddb">
            Det justerade protokollet beräknas utkomma om 3 veckor
          </note>
          <note n="5817b7eb">
            --------------------------------------------------------------------------
          </note>
          <note n="cacb1eb6">
            1 § Avsägelser
          </note>
          <note n="3b7c1c81">
            Förste vice talmannen meddelade att följande avsägelser avseende
            uppdrag i styrelsen för stiftelsen
          </note>
          <note n="ca48c9f2">
            Riksbankens Jubileumsfond inkommit:
          </note>
          <note n="206498b8">
            utrikesminister Lena Hjelm-Wallén (s) hade avsagt sig uppdraget
            att vara ledamot i styrelsen f.d. riksdagsledamoten Christer Lindblom
            och professor Per Björntorp hade avsagt sig uppdragen att vara
            suppleanter i styrelsen
          </note>
          <note n="f49f702f">
            Kammaren biföll dessa avsägelser.
          </note>
          <note n="d2fc31f6">
            2 § Val till styrelsen för stiftelsen Riksbankens
          </note>
          <note n="0a78a6fd">
            Jubileumsfond
          </note>
          <note n="6a6d3838">
            Företogs val av sex ledamöter och fem personliga suppleanter
            i styrelsen för stiftelsen Riksbankens
          </note>
          <note n="0d601edf">
            Jubileumsfond.
          </note>
          <note n="fef91ed3">
            Enligt ett till kammaren från valberedningen inkommet protokollsutdrag
            hade valberedningen berett de på föredragningslistan upptagna
            valen av sex ledamöter i styrelsen för stiftelsen Riksbankens
          </note>
          <note n="c67dd71b">
            Jubileumsfond och personliga suppleanter för fem av dem. Valberedningen
            hade därvid enhälligt beslutat om en gemensam lista av innehåll
            som framgick av en i kammaren utdelad promemoria.
          </note>
          <note n="7c3ac3ef">
            Den gemensamma listan upplästes av talmannen och godkändes av
            kammaren, varvid befanns att följande personer, vilkas namn i
            här angiven ordning upptagits på listan, valts, från tiden för
            valet till dess nytt val skulle förrättas under sjätte året därefter,
            till
          </note>
          <note n="4e19fafb">
            ledamöter personliga suppleanter
          </note>
          <note n="0ccad7c6">
            Jan Björkman (s) Sonia Karlsson (s)
          </note>
          <note n="94ca9ee2">
            riksdagsledamot riksdagsledamot
          </note>
          <note n="ed69190f">
            Mona Berglund
          </note>
          <note n="efcb528c">
            Nilsson (s) Lena Sandlin (s)
          </note>
          <note n="94ca9ee2">
            riksdagsledamot riksdagsledamot
          </note>
          <note n="64f7bb15">
            Per Unckel (m) Gun Hellsvik (m)
          </note>
          <note n="94ca9ee2">
            riksdagsledamot riksdagsledamot
          </note>
          <note n="fc73a0f4">
            Boel Berner Henning Johansson professor professor
          </note>
          <note n="9c5ba84e">
            Gunnel Gustafsson Per Henrik Lindblom professor professor
          </note>
          <note n="9a6f8e8b">
            Jan Belfrage finansdirektör
          </note>
          <note n="b6451528">
            3 § Utökning av antalet suppleanter i näringsutskottet
          </note>
          <note n="f0bb969e">
            Valberedningen hade enligt ett till kammaren inkommet protokollsutdrag
            tillstyrkt att antalet suppleanter i näringsutskottet skulle utökas
            från 23 till
          </note>
          <note n="7c8d8852">
            24.
          </note>
          <note n="59640b19">
            Kammaren medgav denna utökning.
          </note>
          <note n="d5247c7d">
            4 § Val av suppleant i näringsutskottet
          </note>
          <note n="a6217988">
            Företogs val av en suppleant i näringsutskottet.
          </note>
          <note n="60284537">
            Kammaren valde i enlighet med valberedningens förslag till
          </note>
          <note n="a7086af1">
            suppleant i näringsutskottet
          </note>
          <note n="92dbaa77">
            Carina Hägg (s)
          </note>
          <note n="60621804">
            5 § Meddelande om kompletteringsval till styrelsen för stiftelsen
            Riksbankens Jubileumsfond
          </note>
          <note n="5272e189">
            Förste vice talmannen meddelade att på grund av uppkomna vakanser
            i styrelsen för stiftelsen
          </note>
          <note n="dd1b0862">
            Riksbankens Jubileumsfond hade Socialdemokratiska riksdagsgruppen
            som ledamot anmält Björn Kaaling och Folkpartiet liberalernas
            riksdagsgrupp som suppleant anmält Anne Wibble.
          </note>
          <note n="0c62ecae">
            Förste vice talmannen meddelade vidare att som suppleanter i
            nämnda styrelse föreslogs, efter föreskrivet samråd, professor
            Bengt Ankarloo och professor Gunnar Törnqvist.
          </note>
          <note n="68c3fe5d">
            Talmannen förklarade valda, under tiden från valet till dess
            nytt val skulle förrättas under år 1998, till
          </note>
          <note n="a6909113">
            ledamöter i styrelsen för stiftelsen Riksbankens
          </note>
          <note n="0a78a6fd">
            Jubileumsfond
          </note>
          <note n="1df9e5b6">
            Björn Kaaling (s)
          </note>
          <note n="7a613765">
            suppleanter i styrelsen för stiftelsen Riksbankens
          </note>
          <note n="0a78a6fd">
            Jubileumsfond
          </note>
          <note n="f3a07fce">
            Anne Wibble (fp)
          </note>
          <note n="88448ea1">
            Bengt Ankarloo
          </note>
          <note n="77631039">
            Gunnar Törnqvist
          </note>
          <note n="5098a5da">
            6 § Meddelande om särskild EU-debatt
          </note>
          <note n="164bcb15">
            Talmannen meddelade att en särskild debatt om
          </note>
          <note n="640104fb">
            Sverige och den europeiska unionen skulle anordnas torsdagen
            den 8 juni kl. 15.15.
          </note>
          <note n="6e8ce123">
            7 § Hänvisning av ärenden till utskott
          </note>
          <note n="b16c32d4">
            Föredrogs och hänvisades
          </note>
          <note n="6b941e9f">
            Proposition
          </note>
          <note n="c5678c07">
            1994/95:229 till lagutskottet
          </note>
          <note n="ec133c3b">
            Förslag
          </note>
          <note n="8bb28a64">
            1994/95:RR12 till socialförsäkringsutskottet
          </note>
          <note n="8762f13e">
            8 § Förnyad bordläggning
          </note>
          <note n="a43d75da">
            Föredrogs men bordlades åter
          </note>
          <note n="2ce69c6a">
            Utrikesutskottets betänkanden 1994/94:UU23 och
          </note>
          <note n="75db782a">
            UU24
          </note>
          <note n="33f1f05f">
            Jordbruksutskottets betänkanden 1994/95:JoU20 och
          </note>
          <note n="cd83bd03">
            JoU22
          </note>
          <note n="87d4d8ea">
            Arbetsmarknadsutskottets betänkanden
          </note>
          <note n="be849e3d">
            1994/95:AU15
          </note>
          <note n="28a50f74">
            Bostadsutskottets betänkanden 1994/95:BoU21
          </note>
          <note n="52657b31">
            9 § Beslut rörande utskottsbetänkanden som slutdebatterats den
            31 maj
          </note>
          <note n="0c548605">
            SkU25 Beskattning av vissa förmåner
          </note>
          <note n="3e11322e">
            Mom. 1 (hälso- och sjukvård)
          </note>
          <note n="089e277c">
            1. utskottet
          </note>
          <note n="eebbe0fe">
            2. res. 1 (s)
          </note>
          <note n="52409ac2">
            Votering:
          </note>
          <note n="1a953fed">
            237 för utskottet
          </note>
          <note n="35951233">
            76 för res. 1
          </note>
          <note n="9b2d6715">
            36 frånvarande
          </note>
          <note n="3588fd2b">
            Kammaren biföll utskottets hemställan.
          </note>
          <note n="516ebda3">
            Mom. 4 (bilförmåner)
          </note>
          <note n="089e277c">
            1. utskottet
          </note>
          <note n="e032cd83">
            2. res. 4 (c, fp, v, mp, kds)
          </note>
          <note n="52409ac2">
            Votering:
          </note>
          <note n="288b4942">
            151 för utskottet
          </note>
          <note n="aa4c047e">
            89 för res. 1
          </note>
          <note n="9b2d6715">
            36 frånvarande
          </note>
          <note n="3588fd2b">
            Kammaren biföll utskottets hemställan.
          </note>
          <note n="f3ff7852">
            Övriga moment
          </note>
          <note n="3588fd2b">
            Kammaren biföll utskottets hemställan.
          </note>
          <note n="4942716c">
            SkU26 Avisering av folkbokföringsuppgifter
          </note>
          <note n="3588fd2b">
            Kammaren biföll utskottets hemställan.
          </note>
          <note n="293a6c0f">
            SkU39 Ändrade övergångsbestämmelser till tullagen
          </note>
          <note n="089e277c">
            1. utskottet
          </note>
          <note n="1fe23466">
            2. utskottets hemställan med den ändring däri som föranleddes
            av bifall till res. (m)
          </note>
          <note n="52409ac2">
            Votering:
          </note>
          <note n="db621884">
            236 för utskottet
          </note>
          <note n="1beb7f2e">
            76 för res.
          </note>
          <note n="c2bd3a28">
            37 frånvarande
          </note>
          <note n="3588fd2b">
            Kammaren biföll utskottets hemställan.
          </note>
          <note n="cbf398fe">
            SkU40 Vissa ändringar i skattelagstiftningen med anledning av
            lagen (1994:1809) om totalförsvarsplikt
          </note>
          <note n="3588fd2b">
            Kammaren biföll utskottets hemställan.
          </note>
          <note n="0c7db00f">
            SkU41 Höjning av förseningsavgiften enligt tullagen (1994:1550)
          </note>
          <note n="3588fd2b">
            Kammaren biföll utskottets hemställan.
          </note>
          <note n="5b019156">
            TU25 Post- och telekommunikation
          </note>
          <note n="d9796683">
            Mom. 3 (anslag till Ersättning till Posten AB för rikstäckande
            betalnings- och kassaservice)
          </note>
          <note n="089e277c">
            1. utskottet
          </note>
          <note n="2ec849e8">
            2. res. 2 (c)
          </note>
          <note n="52409ac2">
            Votering:
          </note>
          <note n="ac87bcca">
            214 för utskottet
          </note>
          <note n="0b0d757b">
            21 för res. 2
          </note>
          <note n="8e53eb47">
            77 avstod
          </note>
          <note n="c2bd3a28">
            37 frånvarande
          </note>
          <note n="3588fd2b">
            Kammaren biföll utskottets hemställan.
          </note>
          <note n="c6d210e8">
            Mom. 6 (privatisering av Telia AB och Posten AB)
          </note>
          <note n="089e277c">
            1. utskottet
          </note>
          <note n="259a2b37">
            2. res. 3 (m)
          </note>
          <note n="52409ac2">
            Votering:
          </note>
          <note n="228fefea">
            216 för utskottet
          </note>
          <note n="8e151ab6">
            76 för res. 3
          </note>
          <note n="24fb9673">
            21 avstod
          </note>
          <note n="9b2d6715">
            36 frånvarande
          </note>
          <note n="3588fd2b">
            Kammaren biföll utskottets hemställan.
          </note>
          <note n="d53e35ff">
            Mom. 10 (telesystemets utbyggnad)
          </note>
          <note n="089e277c">
            1. utskottet
          </note>
          <note n="1acb91dc">
            2. res. 5 (fp)
          </note>
          <note n="52409ac2">
            Votering:
          </note>
          <note n="5d006319">
            291 för utskottet
          </note>
          <note n="cec0b53f">
            22 för res.
          </note>
          <note n="9b2d6715">
            36 frånvarande
          </note>
          <note n="3588fd2b">
            Kammaren biföll utskottets hemställan.
          </note>
          <note n="f3ff7852">
            Övriga moment
          </note>
          <note n="3588fd2b">
            Kammaren biföll utskottets hemställan.
          </note>
          <note n="feb69d1e">
            Meddelande om samlad votering
          </note>
          <note n="ced1f85d">
            Talmannen meddelade att justitieutskottets betänkanden JuU23,
            JuU21 och JuU22 samt lagutskottets betänkande LU30 skulle avgöras
            i ett sammanhang.
          </note>
          <note n="bd08ce75">
            10 § Gravfrid över m/s Estonia
          </note>
          <note n="c050c514">
            Föredrogs
          </note>
          <note n="91ab1bdf">
            Justitieutskottets betänkande 1994/95:JuU23
          </note>
          <note n="b7e4e9cc">
            Gravfrid över m/s Estonia (prop. 1994/95:190).
          </note>
          <note n="c9b07631" type="speaker">
            Anf. 1 GUN HELLSVIK (m)
          </note>
          <note n="b13cad7a">
            Herr talman! Den 28 september 1994 förliste passagerarfartyget
            Estonia under färd mellan Tallinn och Stockholm. Estoniakatastrofen
            är den största civila olyckan i vår del av världen på mycket lång
            tid, och den är en av historiens allvarligaste fartygsolyckor.
            Det snabba händelseförloppet, hårt väder, mörker och kyla gjorde
            att flertalet ombord aldrig kunde lämna fartyget och att antalet
            överlevande blev lågt.
          </note>
          <note n="cb09dff1">
            Den 15 december 1994 beslutade regeringen att
          </note>
          <note n="dfaa506a">
            Estonia inte skall bärgas och att åtgärder för att ta upp de
            omkomna inte skall vidtas. Detta beslut var önskat av en del av
            de anhöriga till Estonias offer men orsakade samtidigt ytterligare
            sorg hos andra.
          </note>
          <note n="3fce5f83">
            Regeringens beslut fattades efter noggranna men svåra överväganden
            och var i förväg förankrat hos samtliga riksdagspartier.
          </note>
          <note n="d80db423">
            Jag är övertygad om att riksdagens ledamöter med mig önskar att
            vi skulle kunna lindra den plåga som härrör ur de överlevandes
            minnen och den sorg de efterlevande drabbats av. Vad vi kan göra
            är emellertid endast att fatta de beslut som krävs för att säkerställa
            att gravfriden över den plats där Estonia förliste skyddas.
          </note>
          <note n="d017acd9">
            Efter diskussioner mellan regeringarna i Sverige,
          </note>
          <note n="68ddf617">
            Estland och Finland har överenskommelse träffats bl.a. om att
            vraket efter Estonia och ett visst anslutande område i Östersjön
            skall betraktas som ett sista vilorum för dem som omkom vid katastrofen
            och som sådant tillägnas tillbörlig respekt. Verksamhet som stör
            offrens sista vilorum skall kriminaliseras.
          </note>
          <note n="9207aba0">
            I motion Ju19 föreslås att överenskommelsen bör utsträckas till
            att gälla samtliga stater runt Östersjön.
          </note>
          <note n="8da9a33a">
            Justitieutskottet har uttalat att detta skulle vara önskvärt,
            och från regeringens sida har utlovats att man skall verka för
            att berörda stater ansluter sig till överenskommelsen.
          </note>
          <note n="e13b1877">
            Utöver förslaget att godkänna den ingångna överenskommelsen föreslår
            justitieutskottet att riksdagen antar förslag till lag om skydd
            för gravfriden vid vraket efter passagerarfartyget Estonia.
          </note>
          <note n="398d6663">
            Detta lagförslag innebär bl.a. att dykning och annan undervattensverksamhet
            förbjuds i vraket och inom ett anslutande område i Östersjön.
            Den som bryter mot förbudet skall kunna dömas till böter eller
            fängelse i högst två år.
          </note>
          <note n="b7cfd102">
            I den motion som jag tidigare nämnde föreslås åtgärder som skall
            försvåra dykning samt efterfrågas informationsinsatser. Justitieutskottet
            har på grund av hittillsvarande erfarenheter ansett sig kunna
            utgå från att regeringen också i fortsättningen kommer att anlita
            den bästa tillgängliga tekniska expertisen för att lösa uppkommande
            problem och att den särskilde utredare som regeringen tillkallat
            för att vara till hjälp med information och allmän vägledning
            till överlevande och anhöriga till offren, på ett grannlaga sätt
            fullföljer sitt uppdrag.
          </note>
          <note n="5a9ae531">
            Herr talman! Som talesman för ett enigt justitieutskott vill
            jag avsluta med att yrka bifall till justitieutskottets hemställan
            i betänkande 23.
          </note>
          <note n="864a4317" type="speaker">
            Anf. 2 THOMAS JULIN (mp)
          </note>
          <note n="4731426c">
            Herr talman! Man har låtit mig förstå att man egentligen inte
            alls vill ha någon debatt om betänkandet "Gravfrid över m/s Estonia".
            Det är hänsynstagandet till de anhöriga som är orsak till detta.
            Jag har full respekt för den åsikten även om jag inte delar den.
            Jag kan mycket väl tänka mig att de anhöriga vill ha klara besked
            från oss politiker om våra ståndpunkter i denna fråga, även om
            den är känslig.
          </note>
          <note n="182c765e">
            Oavsett vilken ståndpunkt vi har när det gäller denna fråga är
            jag övertygad om att vi alla känner stort medlidande och medkänsla
            med de anhöriga.
          </note>
          <note n="9ad1c52c">
            Anledningen till att jag trots allt tar till orda är den motion
            jag väckt med anledning av propositionen, som kallas "Skydd för
            gravfriden vid vraket efter passagerarfartyget Estonia". För mig
            ger den rubriken större förpliktelse och inrymmer mer än enbart
            det rättsliga skyddet.
          </note>
          <note n="998cc85a">
            I en så stor och svår fråga borde regeringen i propositionen
            haft med informationsinsatser och det tekniska skyddet av m/s
            Estonia. Nu omnämns det enbart, vilket jag anser vara en brist.
          </note>
          <note n="8478b663">
            Att döma av telefonsamtal om oron för att det skall komma att
            ske omfattande dykningar på platsen av amatördykare anser jag
            att de informationsinsatser som jag beskriver i motionen är motiverade.
          </note>
          <note n="7cb369c7">
            För att skyndsamt få till stånd ett tekniskt skydd av
          </note>
          <note n="c309de6c">
            Estonia borde riksdagen bifalla mitt förslag att ge
          </note>
          <note n="97be270c">
            Marinen i uppdrag att säkra vraket mot dykare. Om det sedan sker
            som jag föreslår, med ett kraftigt ubåtsnät och elektronisk övervakning,
            eller om
          </note>
          <note n="474eef4d">
            Marinen föreslår något annat säkert sätt är oviktigt för mig.
            Det viktiga är att de som har kunnande och tekniska resurser för
            att göra en snabb insats får uppdraget. Jag anser att man skall
            ge detta uppdrag till Marinen, som har de resurserna. Gravfriden
            kräver en snabb insats.
          </note>
          <note n="3485bfb4">
            Överenskommelsen mellan Sverige, Estland och
          </note>
          <note n="d666f26e">
            Finland är bra. Efter att ha tagit del av betänkandet anser jag
            att yrkande 3 i min motion är tillgodosett, eftersom kommunikationsministern
            anför att hon i sina kontakter med övriga Östersjöstater skall
            verka för att man även där skall betrakta dykning vid vraket som
            gravskändning och bestraffa det därefter.
          </note>
          <note n="d8bedf52">
            Jag vidhåller däremot mitt yrkande 1 om informationsinsatser
            och yrkande 2 om tekniskt skydd. Men jag avser inte att begära
            votering i denna fråga.
          </note>
          <note n="a55f9e3d">
            Överläggningen var härmed avslutad.
          </note>
          <note n="68c6d70e">
            (Beslut fattades efter 13 §.)
          </note>
          <note n="b4f0a873">
            11 § Påföljdsregistrering, m.m.
          </note>
          <note n="c050c514">
            Föredrogs
          </note>
          <note n="6a86d17a">
            Justitieutskottets betänkande 1994/95:JuU21
          </note>
          <note n="e1f64303">
            Påföljdsregistrering, m.m. (prop. 1994/95:144)
          </note>
          <note n="d165e6b4" type="speaker">
            Anf. 3 JEPPE JOHNSSON (m)
          </note>
          <note n="e2eb6e34">
            Herr talman! I justitieutskottets betänkande nr 21
          </note>
          <note n="130dcc63">
            behandlas regeringens proposition nr 144, "Riktlinjer för registreringen
            av påföljder m.m.".
          </note>
          <note n="1575ba6c">
            Propositionen innebär i korthet att nuvarande person- och belastningsregister,
            förkortat PBR, skall ersättas med ett belastningsregister som
            även skall inkludera körkortsregistrets nuvarande belastningsdel.
          </note>
          <note n="0c446f22">
            Vidare skall det inrättas ett misstankeregister med uppgifter
            om den som är skäligen misstänkt för brott enligt den s.k. personbladsrutinen.
          </note>
          <note n="c3a3dda9">
            Herr talman! Vi moderater instämmer i stort sett med de flesta
            förslag till riktlinjer som regeringen presenterat. I två avseenden
            har vi dock en avvikande uppfattning.
          </note>
          <note n="aef4acc1">
            Många av dagens viktiga frågor är internationella och kräver
            samarbete för att kunna lösas på ett effektivt sätt. Vårt medlemskap
            i EU ger oss ökade möjligheter att gemensamt ta tag i och lösa
            dessa frågor. En av dessa gemensamma frågor är brottsligheten.
          </note>
          <note n="d16a48ab">
            En stor del av brottsligheten i de europeiska länderna har internationell
            bakgrund eller internationella förgreningar. Tydligast gäller
            detta kanske narkotikabrotten.
          </note>
          <note n="13cbfcf2">
            I propositionen saknar vi moderater förslag om hur de nya brottsregistren
            förhåller sig till de dataregister och informationssystem som
            håller på att byggas upp inom Europol och Schengen. Vårt EU-
          </note>
          <note n="45a45b97">
            medlemskap aktualiserar frågan om hur våra nationella register
            kan komma att förhålla sig till övriga medlemsländers register.
          </note>
          <note n="a9c8e8a4">
            Vi anser det angeläget att regeringen redovisar sin syn på registerfrågan
            även utifrån ett EU-perspektiv.
          </note>
          <note n="3c87b27c">
            Vi anser därför att regeringen snarast bör återkomma till riksdagen
            och redovisa sin syn på det aktuella registerfrågorna mot bakgrund
            av att Sverige nu är medlem i EU.
          </note>
          <note n="69c26a88">
            Herr talman! Vår andra invändning gäller misstankeregistret.
            I detta register införs uppgifter om bl.a. den som har fyllt 15
            år och är skäligen misstänkt för brott. Vi anser att även de som
            är under 15 år bör registreras i de fall det är utrett och fastställt
            att den unge begått ett brott.
          </note>
          <note n="34ff9b0e">
            För oss moderater är kampen mot brottsligheten ett prioriterat
            område. Extra viktigt är det att förhindra att unga människor
            kommer in i ett brottsligt beteende. Det första brottet begås
            ofta redan i 10-12-årsåldern. För att hindra unga från att komma
            in på en brottslig bana måste det brottsförebyggande arbetet med
            kraft inrikta sig på åtgärder mot barnen redan före eller i de
            tidiga tonåren.
          </note>
          <note n="60156b06">
            Familjens och skolans ansvar är grundläggande.
          </note>
          <note n="4ca6a89a">
            Men även polisens insatser, särskilt närpolisen, har avgörande
            betydelse. Därför är de aviserade neddragningarna på polisen särskilt
            oroväckande och allvarliga.
          </note>
          <note n="3d27930c">
            Herr talman! Med dagens system går det inte att uttala sig om
            hur stor del av brottsligheten som begås av minderåriga. Gjorda
            uppskattningar tyder på att
          </note>
          <note n="8961dc53">
            3 % av de brott som klaras upp begås av barn under
          </note>
          <note n="3e513f25">
            15 år. För att kunna sätt in effektiva åtgärder mot brottsligheten
            bland unga krävs kunskaper om ungdomsbrottslighetens omfattning
            och karaktär.
          </note>
          <note n="9db53123">
            Kunskapen om ett problem är startpunkten för lösningen av problemet.
            Vi hjälper inte de unga genom att sticka huvudet i sanden och
            inte se verkligheten som den är.
          </note>
          <note n="f4f6803b">
            Genom att inte registrera barn under 15 år som begår brott börjar
            man så att säga på noll den dag barnet fyller 15. I andra sammanhang,
            t.ex. vid stadieövergångar i skolan, anses det vara av stort värde
            att känna till bakgrunden, för att kunna ge bästa och effektivaste
            stöd och hjälp till var och en. Samma sak gäller naturligtvis
            inom detta område. För att kunna vidta rätt åtgärder är det viktigt
            att känna till vad som har hänt innan 15-årsdagen.
          </note>
          <note n="3e5d000e">
            Herr talman! Jag ställer mig naturligtvis bakom båda våra reservationer
            - nr 2 och 3 - men för att spara tid här i kammaren yrkar jag
            bifall endast till reservation nr 3. I övriga moment ställer vi
            oss bakom utskottsmajoritetens hemställan.
          </note>
          <note n="62695d80" type="speaker">
            Anf. 4 INGRID SKEPPSTEDT (c)
          </note>
          <note n="f95e38f7">
            Herr talman! Centern har återkommande begärt mera forskning om
            våld mot kvinnor och barn. Under den senaste tioårsperioden har
            det i Sverige bedrivits en omfattande forskning om våldsbrottslighet
            utanför familjen.
          </note>
          <note n="b58b9be9">
            När det gäller våld och hot om våld mot kvinnor i nära relationer
            är forskningen inte lika omfattande.
          </note>
          <note n="7e8b0dad">
            Det är därför angeläget att en ökad kunskapsunderbyggnad sker
            vad gäller omfattningen och orsakerna till kvinnovåldet.
          </note>
          <note n="4146593f">
            Bl.a. behöver orsakerna till det höga mörkertalet, samband mellan
            olika sociala faktorer, skador och kostnader, varningssignaler,
            överlevnadsstrategier och hur våldet påverkar deras barn utredas.
            Det gäller även frågan om en eventuell koppling mellan pornografi
            och vålds- och sexualbrott mot kvinnor. En ökad forskning krävs
            därför på området.
          </note>
          <note n="b20dbf19">
            I det sammanhanget är det viktigt att det i rättsstatistikens
            redovisningssystem framgår vilken relation som råder mellan gärningsman
            och offer. För misshandelsbrott går det visserligen att utläsa
            om offer och gärningsman är bekanta, men inte om de har en närmare
            relation. I statistiken saknas det också uppgifter om kön när
            det gäller t.ex. sexualbrott och olaga hot.
          </note>
          <note n="c3c6b255">
            För att få ett bättre underlag för framtida och jämförande studier
            bör en preciserad redovisning av relationerna mellan offer och
            gärningsman ske i rättsstatistiken vad gäller våld och hot om
            våld mot kvinnor i nära relationer. Likaså bör statistiken alltid
            redovisa kön.
          </note>
          <note n="e10bf40e">
            Herr talman! Jag yrkar härmed bifall till reservation nr 4.
          </note>
          <note n="980ac6c7">
            Jag delar uppfattningen i det särskilda yttrandet av
          </note>
          <note n="7e1c89a3">
            Görel Thurdin angående registrering av minderåriga lagöverträdare.
            Det är nödvändigt att få kännedom om vilken typ av brott som begås
            av de unga. Det finns anledning att uttrycka oro över dagens ungdomsbrottslighet.
            Det framhöll också
          </note>
          <note n="619203d9">
            Ungdomskommittén som hade att göra en översyn av det allmännas
            insatser vid brott som begås av unga.
          </note>
          <note n="9646cfda">
            Mellan åren 1990 och 1993 arbetade utredningen med samhällets
            reaktioner mot straffmyndiga ungdomar. Förklaringar till varför
            ungdomar under 15
          </note>
          <note n="f5801a11">
            år begår brott och vilka insatser som krävs från samhällets sida
            för dessa ingick inte i uppdraget. Det ledde till att utredningen
            enhälligt framhöll att det vore önskvärt med en ny utredning för
            denna kategori ungdomar.
          </note>
          <note n="a3c27a6d">
            Vi vet att det finns en betydande barnbrottslighet.
          </note>
          <note n="bc9289db">
            Den genomsnittligt mest brottsaktiva åldern ligger runt 15 år.
            Det första brottet begås ofta redan i 10-
          </note>
          <note n="5a5725bc">
            årsåldern, som också sades av föregående talare. Att bryta mot
            lagen någon gång i ungdomen är inte ovanligt. De allra flesta
            ungdomar fortsätter emellertid inte med brottslig verksamhet.
          </note>
          <note n="9652ab07">
            Men för de ungdomar som riskerar att fortsätta begå brott är
            det mycket viktigt att samhället försöker bryta en begynnande
            brottskurva. För att samhället skall kunna sätta in rätt insatser
            krävs att vi har tillräckliga kunskaper om orsakerna till ungdomsbrott.
          </note>
          <note n="3a4917e8">
            Därför krävs det att vi vet effekterna av olika insatser och
            reaktioner från samhällets sida. Så är inte fallet i dag. Därför
            behövs en utredning som bör koncentrera sig på de bakomliggande
            orsakerna till brott som begås av unga.
          </note>
          <note n="6475077e">
            Utskottet har tidigare vid flera tillfällen understrukit att
            det skulle vara av stort värde att ha tillgång till sådana statistiska
            uppgifter.
          </note>
          <note n="9e2c5c64">
            Jag förutsätter att den utredning som nu pågår inom BRÅ, Brottsförebyggande
            rådet, också analyserar just de här frågorna och kommer med förslag
            inom kort.
          </note>
          <note n="1d0fce89" type="speaker">
            Anf. 5 ALICE ÅSTRÖM (v)
          </note>
          <note n="808f8cf2">
            Herr talman! Den här propositionen handlar om riktlinjer för
            uppbyggandet av en ny registerstruktur.
          </note>
          <note n="723c17de">
            Det är många frågor som berörs i den här propositionen, t.ex.
            vilka uppgifter som skall registreras i misstankeregistret och
            i vilken omfattning dessa uppgifter skall användas, hur myndigheter
            eller enskilda skall kunna gå in i dessa register och ta del av
            upplysningarna. Det är saker som berörs på ett mycket ytligt sätt
            i propositionen, och det är mycket oklart.
          </note>
          <note n="f6df5ee5">
            Den här propositionen innehåller ju inga lagförändringar eller
            lagförslag utan det handlar om riktlinjer. Samtidigt finns det
            en utredare som skall se över hela det här området och som också
            kommer att lägga fram lagförslag. Vi i Vänsterpartiet anser att
            dessa förslag till riktlinjer är alldeles för otydliga. De tar
            inte med alla juridiska aspekter. Vi anser att man inte skall
            anta dessa riktlinjer utan vänta tills utredaren kommer med ett
            samlat förslag.
          </note>
          <note n="52a893ed">
            Detta är oerhört viktiga frågor som gäller medborgarnas rättssäkerhet.
            Vilken typ av registrering av våra medborgare skall vi ha? Därför
            att det oerhört viktigt att man har ett ordentligt underlag där
            man har vägt in alla aspekter. Det skall också påpekas att
          </note>
          <note n="0e7d21ff">
            Advokatsamfundet pekade på just dessa brister i sitt remissyttrande.
            Detta är en stor brist ur rättssäkerhetssynpunkt och att man behöver
            behandla detta i ett sammanhang.
          </note>
          <note n="e1ed2c2f">
            Därför har vi i Vänsterpartiet reserverat oss och skrivit en
            motion där vi anser att man bör avslå dessa riktlinjer. Vi anser
            att man skall återkomma när utredaren har lagt fram ett samlat
            förslag som ger en heltäckande bild. Vi är inte emot att man gör
            en ny och bättre uppbyggnad av registreringsstrukturen, men vi
            tycker att detta inte är tillräckligt.
          </note>
          <note n="cf8fe582">
            Jag yrkar bifall till reservation nr 1, mom. 1.
          </note>
          <note n="a3c93358" type="speaker">
            Anf. 6 KIA ANDREASSON (mp)
          </note>
          <note n="b646c262">
            Herr talman! Dessa riktlinjer är mycket viktiga för det kommande
            lagförslaget. Miljöpartiet har synpunkter på riktlinjerna.
          </note>
          <note n="b00b753e">
            Vi har inga synpunkter på att man inrättar ett rent belastningsregister.
            Det kan väl vara bra att renodla detta eftersom detta register
            baseras på domslut.
          </note>
          <note n="ddbed9a0">
            Innan uppgifterna kommer dit har de behandlats av vårt rättssamhälle.
            Vi tycker också att det är bra att körkortsregistrets belastningsdel
            ingår i registret.
          </note>
          <note n="a66f0c66">
            Men det är helt annorlunda beslut som skall antecknas i det här
            misstankeregistret. Enligt 6 § i polisregisterkungörelsen får
            man lägga in uppgifter om dem som är misstänkta för brott om det
            har särskild betydelse för brottsspaning. Man har personblad och
            olika register med misstankar. Men polisregisterförfattningen
            är inte skriven med utgångspunkt att detta skall ADB-föras. Det
            är skillnaden. Nu läggs allting in på data.
          </note>
          <note n="9fda6e88">
            Uppgifterna som finns i belastningsregistret kan ju användas
            av andra myndigheter, t.ex. när det gäller olika tillståndsärenden,
            i domstolar och av åklagare i brottmål.
          </note>
          <note n="e6e0b6d7">
            Och nu är det tänkt att samma förfarande skall kunna ske med
            misstankeregistret. Miljöpartiet tycker inte att dessa uppgifter
            inte är tillräckligt utredda för att kunna ges ut i samma omfattning.
          </note>
          <note n="563c44b9">
            Det här registret kräver en helt annan försiktighet och behandling.
            Riktigheten och tillförlitligheten är inte lika stor. Uppgifterna
            grundar sig kanske inte alltid på fakta. Det är lätt att det hamnar
            uppgifter där som grundar sig på omdömen, personliga värderingar
            eller obekräftade uppgifter eftersom åtal inte har väckts.
          </note>
          <note n="f6ff1fb0">
            Det finns alltså två punkter som är mycket diskutabla. Vi vill
            att utredaren skall titta på dem. Det gäller utlämnande av uppgifter
            från misstankeregistret och vem som skall ansvara för bedömningen
            av om skälig misstanke föreligger. Räcker det med att en person
            gör detta, eller är det flera som skall göra det?
          </note>
          <note n="7888c9f3">
            Miljöpartiet tycker också att det finns en risk med sådana här
            register. Målet är ju också att fullfölja konventionerna i EU
            om ett europeiskt informationssystem, EIS, och en europeisk polisbyrå,
          </note>
          <note n="df742562">
            Europol. Dessa förutsätter att det byggs upp ett informationssystem.
          </note>
          <note n="02af4c21">
            I och med att detta förs in på data kan det lätt läggas till
            uppgifter. Man kanske vill ha uppgifter för framtida bruk osv.
            En utökning kan befaras. Ett av argumenten för att delta i EU-gemenskapen
            var ju den fria rörligheten för människor. Men det sades inte
            att det kanske innebär att vi får register på människor som polisen
            skall har riktig koll på.
          </note>
          <note n="a6db866c">
            Den andra sidan är att polisen behöver ett arbetsregister. Det
            förstår vi också. Men det skall behandlas på ett mycket varligare
            sätt och med begränsad uppgiftsutlämning.
          </note>
          <note n="9f661d4e">
            Rikspolisstyrelsen driver dessa tankar hårt. Ur dess synpunkt
            är det bra med ett register och övervakningskameror, osv. Men
            det är inte säkert att vi vill ha ett sådant samhälle och har
            en sådan vision.
          </note>
          <note n="60ea6bb0">
            Nu finns det redan underrättelseregister. År 1993
          </note>
          <note n="9a7d5e29">
            gavs finanspolisen tillstånd att registrera människor som är
            misstänkta för penningtvätt, osv. Det är kanske så vi skall ha
            det, inte att det är fråga om brott av allmän karaktär, utan att
            vissa brott av större dignitet skall kunna registreras.
          </note>
          <note n="57030542">
            Vi i Miljöpartiet tycker att det är vaga formuleringar och vill
            ha en skärpning. Jag yrkar bifall till reservation 1.
          </note>
          <note n="83861305">
            Sedan gäller det rättsstatistik för kvinnor.
          </note>
          <note n="8f5301b6">
            Miljöpartiet yrkar också bifall till reservation 4. Det är väldigt
            viktigt att vi kan utläsa kön på offer och gärningsman och relationer
            när det gäller sexualbrott och annat våld som begåtts mot kvinnor.
            Statistiken över misshandeln visar höga tal, men vi vill veta
            litet mer för att man skall kunna agera och försöka förhindra
            denna form av brott och kränkningar mot kvinnor.
          </note>
          <note n="f2c62159">
            Anf. 7 ANN-MARIE FAGERSTRÖM (s)
          </note>
          <note n="a09985e8">
            Herr talman! I Samband med polisväsendets förstatligande år 1965
            överfördes ansvaret för de centrala polisregistren till den då
            nyinrättade
          </note>
          <note n="ea9e7317">
            Rikspolisstyrelsen. I detta sammanhang tillkom också lagen om
            polisregister, som fortfarande reglerar polisens registerföring.
            Vid sidan om polisregistret utvecklades också en central straffregistrering.
            Med brottsbalkens tillkomst fick straffregistreringen en ny reglering
            genom lagen om allmänt kriminalregister.
          </note>
          <note n="44777b39">
            År 1971 fördes det allmänna kriminalvårdsregistret över från
          </note>
          <note n="601ccf92">
            Kriminalvårdsstyrelsen till Rikspolisstyrelsen. Skälet var att
            minska den dubbelregistrering som då förekom och de kostnader
            som hängde samman därmed. I
          </note>
          <note n="2e65cc93">
            samband med överföringen sammanfördes kriminalregistret med det
            centrala personregister som fördes hos Rikspolisstyrelsen, det
            s.k. person- och belastningsregistret.
          </note>
          <note n="7d465b53">
            Uppgifter om den person som är misstänkt för brott får endast
            tas in i polisregistret om det är av särskild betydelse för brottspaning.
            De enda uppgifter om misstankar som får föras in i person- och
            belastningsregistret är uppgifter enligt den s.k.
          </note>
          <note n="41c498c1">
            personbladsrutinen, som bl.a. omfattar den som är skäligen misstänkt
            för brott. Övriga uppgifter om misstankar registreras i andra
            typer av polisregister.
          </note>
          <note n="deaaf168">
            Inom polisen används uppgifterna i person- och belastningsregistret
            såväl vid spaning och brottsutredning som vid ordnings- och trafikpolisverksamhet.
            Uppgifterna används också som underlag i bl.a. körkortsärenden.
            Uppgifter ur person- och belastningsregistret får under vissa
            förutsättningar användas också av andra myndigheter, företag och
            enskilda, t.ex. för personalkontroll och i olika tillståndsärenden.
            Hos domstolar och åklagare används uppgifterna för handläggningen
            av brottmål.
          </note>
          <note n="c1230914">
            Körkortsregistret innehåller tre slag av uppgifter, nämligen
            identitetsuppgifter, körkortsuppgifter och belastninguppgifter.
            Detta register förs till sin huvuddel av Vägverket. Registrets
            belastningsdel förs dock av Rikspolisstyrelsen.
          </note>
          <note n="d2ef0447">
            Herr talman! I detta betänkande föreslås att riksdagen skall
            godkänna föreslagna riktlinjer för uppbyggnaden av en ny registerstruktur.
            Detta innebär att person- och belastningsregister skall ersättas
            av ett belastningsregister och att det skall inrättas ett misstankeregister
            med uppgifter om bl.a. den som är skäligen misstänkt för brott
            enligt den s.k.
          </note>
          <note n="a5882641">
            personbladsrutinen. Körkortsregistrets belastningsdel föreslås
            samordnad med belastningsregistret.
          </note>
          <note n="d48ebff1">
            I reservation 1 anser Vänsterpartiet och
          </note>
          <note n="7bf46ef8">
            Miljöpartiet att de uppgifter som skall tas in i misstankeregistret,
            och i vilken omfattning den berörde, myndigheter och enskilda
            skall få ta del av uppgifterna i registret, inte är tillräckligt
            utredda. De frågor som Vänsterpartiet och Miljöpartiet reserverar
            sig för kommer att belysas i det utredningsarbete som nyligen
            inletts om den närmare utformningen av den rättsliga regleringen
            av registret.
          </note>
          <note n="5a0a9fcd">
            I reservation 2 angående mom. 2 om EU-
          </note>
          <note n="b8a3063a">
            anpassning menar Moderata samlingspartiet att regeringen i propositionen
            borde redovisat sin syn på registerfrågorna utifrån att Sveriges
            medlemskap i EU
          </note>
          <note n="e6a27259">
            reser frågor om hur våra nationella register kan komma att förhålla
            sig till övriga medlemsländers register i olika avseenden. Då
            det pågår ett arbete med att belysa de frågeställningar som aktualiseras
            i denna reservation anser utskottet inte att någon åtgärd från
            riksdagens sida är nödvändig.
          </note>
          <note n="0349b778">
            Herr talman! Vidare menar Moderata samlingspartiet i sin reservation
            angående mom. 3 om registrering av minderåriga lagöverträdare
            m.m. att det är nödvändigt att den som är under 15 år och skäligen
            misstänkt för brott blir föremål för registrering.
          </note>
          <note n="d2376e0e">
            Brottsförebyggande rådet har inom ramen för ett regeringsuppdrag
            i mars 1994 att ta fram underlag för ett nationellt brottsförebyggande
            program. Utskottet anser att resultatet av detta utredningsarbete
            bör avvaktas samtidigt som utskottet vill understryka att det
            skulle vara av stort värde att ha tillgång till tillförlitlig
            statistisk information om brott begångna av barn under 15 år.
            Utskottet avvaktar därmed det förslag som regeringen kommer fram
            till efter att detta betänkande behandlats.
          </note>
          <note n="fcade73a">
            Herr talman! Slutligen anser Centerpartiet,
          </note>
          <note n="248f9470">
            Vänsterpartiet och Miljöpartiet i reservation 4 att det behövs
            tillgång till bättre statistiskt underlag för studier av brottsutveckling
            m.m. i kampen mot våld och hot mot kvinnor i nära relationer än
            vad som för närvarande är tillgängligt.
          </note>
          <note n="c8bbc2b3">
            Kvinnovåldskommissionen skall enligt sina direktiv undersöka
            om den nuvarande brottsstatistiken kan och bör könsuppdelas i
            större utsträckning än för närvarande. Vidare pågår inom Brottsförebyggande
            rådet i samarbete med Statistiska centralbyrån ett arbete för
            att finna metoder för att statistiskt bättre kunna följa de rättstillämpande
            myndigheternas hantering av ett ärende från anmälan till lagföring.
          </note>
          <note n="9e24c197">
            Herr talman! Med detta vill jag yrka bifall till utskottets hemställan
            i betänkandet och avslag på samtliga reservationer.
          </note>
          <note n="1ce44d7a" type="speaker">
            Anf. 8 KIA ANDREASSON (mp)
          </note>
          <note n="74a7ae28">
            Herr talman! Jag vill fråga Ann-Marie Fagerström vad som avses
            med ytterligare utredning. Jag tyckte att Ann-Marie Fagerström
            sade att de farhågor som jag har belyst i mitt anförande skall
            utredas ytterligare. Som jag uppfattar det är det en utredare
            som sitter och gör arbetet och för fram sina åsikter.
          </note>
          <note n="0769cae9">
            Det verkar inte som att de farhågor som jag har belysts har tagits
            upp, utan det är det som behövs göras.
          </note>
          <note n="fde62ca9">
            Jag förstår inte vad Ann-Marie Fagerström menar med ytterligare
            utredning. Det här betänkandet skall utmynna i ett lagförslag.
            Har jag missuppfattat gången?
          </note>
          <note n="3ecccee4">
            Anf. 9 ANN-MARIE FAGERSTRÖM (s)
          </note>
          <note n="8847e5ff">
            Herr talman! Jag vill hänvisa till mitt anförande.
          </note>
          <note n="917368f5">
            Jag uppfattar det som att Kia Andreasson frågar om reservationen
            från Vänsterpartiet och Miljöpartiet. De frågorna kommer att belysas
            tydligt.
          </note>
          <note n="9507afc8">
            Det är också värt att komma i håg att detta beslut innebär riktlinjer,
            precis som jag sade, för kommande förslag till ny registerstruktur.
          </note>
          <note n="9189f710" type="speaker">
            Anf. 10 KIA ANDREASSON (mp)
          </note>
          <note n="a0f78213">
            Herr talman! Hur kommer dessa tankar att belysas? Jag förstår
            inte hur det skall gå till. De finns ju bara i Miljöpartiets och
            Vänsterpartiets reservation.
          </note>
          <note n="c14c3231">
            Utskottet har inte belyst dessa farhågor.
          </note>
          <note n="02e0390a">
            Anf. 11 ANN-MARIE FAGERSTRÖM (s)
          </note>
          <note n="55c67c20">
            Herr talman! Det finns inte något lagförslag nu, utan det är
            efter det att utredningsarbetet är klart som det kommer att finnas
            ett lagförslag som vi kan ta ställning till.
          </note>
          <note n="fb78a262" type="speaker">
            Anf. 12 ALICE ÅSTRÖM (v)
          </note>
          <note n="1f9bfbf4">
            Herr talman! Det är just den här utredningen som jag är ute efter
            i reservationen. Ann-Marie Fagerström sade att det här bara är
            riktlinjer och att utredaren kommer att titta på de här frågorna.
            Det är det vi i
          </note>
          <note n="c422e831">
            Vänsterpartiet har vänt oss mot.
          </note>
          <note n="e28edfc8">
            Det görs i de här riktlinjerna en ganska klar uppdelning i fråga
            om hur registret skall byggas upp, och det sägs att det skall
            skapas ett nytt misstankeregister. Det finns inte några farhågor
            i fråga om hur uppgifterna kommer att föras in och vilka som kommer
            att ha tillgång till dem.
          </note>
          <note n="ed3fa744">
            Därför ansåg vi att det var viktigt att inte anta de här riktlinjerna
            nu, utan att vi skall vänta på utredaren, som kommer med ett samlat
            förslag. Det är den gången vi brukar ha i vanliga fall. Om man
            precis har tillsatt en utredning borde man vänta tills den kommer
            med ett förslag, i stället för att ge så tydliga riktlinjer.
          </note>
          <note n="1516e13f">
            Anf. 13 ANN-MARIE FAGERSTRÖM (s)
          </note>
          <note n="261b26c2">
            Herr talman! Jag vill vidhålla att vi antar riktlinjerna nu.
            Utskottet har den inställningen, och därför avvaktar vi det lagförslag
            som kommer.
          </note>
          <note n="a55f9e3d">
            Överläggningen var härmed avslutad.
          </note>
          <note n="df6f027c">
            (Beslut fattades efter 13 §)
          </note>
          <note n="bca76070">
            12 § Några delgivningsfrågor
          </note>
          <note n="c050c514">
            Föredrogs
          </note>
          <note n="21a3eea9">
            Justitieutskottets betänkande 1994/95:JuU22
          </note>
          <note n="07d53f63">
            Några delgivningsfrågor (prop. 1994/95:188)
          </note>
          <note n="a08f8135" type="speaker">
            Anf. 14 ANDERS G HÖGMARK (m)
          </note>
          <note n="4778fb58">
            Herr talman! Till det betänkande om delgivningsfrågor som vi
            nu skall debattera finns fogade två moderata reservationer, som
            rör dels effektiviseringar på delgivningsområdet, dels privata
            stämningsmän.
          </note>
          <note n="266c7236">
            Vår utgångspunkt när vi moderater har tagit ställning till propositionens
            förslag på det här området är att snabbhet och effektivitet på
            delgivningsområdet gagnar rättssäkerheten. Omvänt gäller, att
            om vi förhindrar förbättringar i delgivningssystemet kommer detta
            att missgynna rättssäkerheten. Eftersom rättssäkerheten är central
            för oss - jag utgår att den är det för hela kammaren - är det
            angeläget att vi har en öppenhet för att pröva nya vägar och nya
            metoder för att just öka på snabbheten och effektiviseringen i
            delgivningsverksamheten.
          </note>
          <note n="243629d4">
            Det finns också skäl att se över effektiviteten från en annan
            utgångspunkt. Vi vet att delgivningsverksamheten - framför allt
            om den inte omprövas och effektiviseras - tar onödiga resurser
            i anspråk, bl.a. från polisen. Då är det viktigt att man kan frigöra
            resurser från polisen, i syfte att polisen skall kunna ägna sig
            åt specifika polisiära uppgifter, där de är bättre skickade att
            klara saker som inte andra kan göra.
          </note>
          <note n="1ad55456">
            Det är de två utgångspunkterna som har väglett oss när vi har
            tagit ställning till propositionens förslag.
          </note>
          <note n="8d93c9e0">
            Det är också viktigt att notera att det finns en betydande enighet
            i utskottet om att merparten av förslagen i propositionen är någonting
            som vi alla sluter upp kring. Det finns också anledning att markera
            att enighet råder om betydelsen av att effektivisera delgivningsförfarandet.
          </note>
          <note n="c8d0a203">
            Jag tror också att det finns en betydande enighet om att man
            kan förenkla. Men man kan komma till en punkt då man inte kan
            gå längre i förenklingar av formaliakraven, därför att där går
            gränsen för vad som kan vara rimligt för att kombinera det med
            en god rättssäkerhet. Det kan i och för sig vara en bedömningsfråga
            från område till område att ta ställning till, men det finns definitivt
            - det är viktigt att understryka det - en nivå under vilken man
            inte kan gå när det gäller formaliakraven. I vissa situationer
            är det utomordentligt viktigt att formaliakraven iakttas.
          </note>
          <note n="16ca9c1c">
            Vi vill alltså från moderat sida på ett par områden gå längre
            än vad som föreslås i propositionen. För det första gäller det
            kärandens möjligheter och skyldigheter att i dispositiva mål ombesörja
            delgivningen. Vi föreslår alltså att man skall ha större möjlighet
            och större skyldighet från kärandens sida i dispositiva mål, och
            en sådan regel måste följas av ett mycket ordentligt kontrollsystem,
            som innebär att man har en garanti för att personer som kan ha
            en svagare position garanteras en rätt att få sin sak framförd.
            Det är viktigt att markera detta.
          </note>
          <note n="7c9dd2fb">
            Det har framförts av utskottsmajoriteten att vårt förslag skulle
            innebära problem och farhågor i det avseendet. Men vi tror att
            det är möjligt att kombinera en större rätt och skyldighet för
            de kärande i dispositiva mål med den positionen som kärande behöver
            ha, dvs. en stark position.
          </note>
          <note n="4fe70c83">
            Vi tror också att det är viktigt att regeringen funderar vidare
            på de här sakerna, kommer tillbaka till riksdagen och redovisar
            förslag under hösten, så att ett sådant förslag skulle kunna gälla
            från den 1
          </note>
          <note n="f32734f2">
            januari 1996. Jag tror att det i utskottshandlingarna står den
            1 januari 1966, men det skall självfallet vara den 1 januari 1996.
          </note>
          <note n="f18e2f97">
            För det andra tror vi att det finns fördelar att vinna med en
            utvidgning av stämningsmannabehörigheten på delgivningsområdet.
            Enligt vår uppfattning bör även privat arbetande stämningsmän,
            som står under offentlig kontroll, kunna godtas och ges samma
            behörighet att överlämna handlingar och intyga att så har skett.
            Förslagsvis bör polis och länsstyrelse kunna utöva den här tillsynen
            och kontrollen. Det är alltså väldigt angeläget att understryka,
            att när vi vill föreslå detta och vill se en sådan möjlighet förverkligad,
            är det i kombination med ett mycket ordentligt kontrolloch tillsynsförfarande
            från den offentliga maktens sida.
          </note>
          <note n="00704fe0">
            Även här menar vi att regeringen bör återkomma till riksdagen
            under hösten, så att vi kan få beslut och ikraftträdande av en
            sådan möjlighet och ett sådant system från den 1 januari 1996.
          </note>
          <note n="f85ef955">
            Med det, herr talman, yrkar jag bifall till reservation nr 1.
          </note>
          <note n="44eb8241" type="speaker">
            Anf. 15 MARGARETA SANDGREN (s)
          </note>
          <note n="f2d1154a">
            Herr talman! I detta betänkande behandlas regeringens förslag
            om effektiviseringar på delgivningsområdet, bl.a. utvidgade möjligheter
            att använda förenklad delgivning och att lägga delgivningsansvar
            på käranden i dispositiva tvistemål.
          </note>
          <note n="7ef56c76">
            Därtill föreslås utvidgade möjligheter att tillgripa husrannsakan
            för att kunna genomföra delgivning i brottmål samt föreslås att
            utredning i ett delgivningsärende om att den sökte håller sig
            undan skall få användas vid bedömning av om han håller sig undan
            även i ett senare delgivningsärende.
          </note>
          <note n="372a0134">
            Delgivningssystemet har under senare år varit föremål för flera
            översyner, och lagändringar har företagits vid flera tillfällen.
          </note>
          <note n="765b7687">
            Den 1 februari 1991 genomfördes vissa ändringar i delgivningslagstiftningen,
            och reformen har, såsom det aviserades i propositionen, nu utvärderats.
          </note>
          <note n="33543872">
            Domstolsverket har avlämnat en rapport, där det sammanfattningsvis
            sägs att man har funnit att de nya reglerna på det hela taget
            fungerar tillfredsställande.
          </note>
          <note n="a8cd15bb">
            Trots de åtgärder som mer eller mindre fortlöpande under de senaste
            decennierna har vidtagits för att effektivisera delgivningsverksamheten
            är läget bekymmersamt. Särskilt ansträngd är polisens stämningsmannaorganisation.
          </note>
          <note n="d5b5ca7e">
            Bristande delgivning gör ofta att ett förfarande hejdas och leder
            på detta sätt till effektivitetsförluster.
          </note>
          <note n="c91e9d32">
            Bristande delgivning är t.ex. den viktigaste orsaken till att
            rättegångsförhandlingar får ställas in.
          </note>
          <note n="e97746f1">
            När försök till effektiviseringar av delgivningsverksamheten
            övervägs måste alltid rättssäkerhetsaspekter beaktas. För att
            kunna tillvarata sin rätt måste alla på ett tillräckligt säkert
            sätt underrättas om vad som krävs av dem. Å andra sidan är det
            också en rättssäkerhetsfråga att den som har ett krav mot en annan
            inte hindras från att komma till sin rätt genom att motparten
            kan hålla sig undan delgivning. Ändringar av delgivningsregler
            innebär därför i allmänhet en balansgång.
          </note>
          <note n="cff58066">
            De nu föreslagna förändringarna syftar till att i än högre grad
            förenkla och förbättra delgivningssystemet med ett bibehållande
            av en hög rättssäkerhetsnivå.
          </note>
          <note n="939a02f4">
            Regeringen gör också den bedömningen att de föreslagna lagändringarna
            skall leda till att polisens stämningsmannaorganisation kommer
            att avlastas betydligt samt att även andra myndigheter, särskilt
            domstolarna, avlastas en del arbete med delgivning.
          </note>
          <note n="01cf0a50">
            De nya reglerna kommer att bidra till effektivare och snabbare
            handläggning av många mål och ärenden, och viktiga besparingar
            kan hämtas hem.
          </note>
          <note n="9c995de2">
            Propositionen innehåller bl.a. förslag om att i ett mål om betalningsföreläggande
            eller vanlig handräckning hos kronofogdemyndigheten skall information
            om förenklad delgivning kunna delges svaranden för att sådan delgivning
            sedan skall kunna användas genast i tingsrätten, om målet efter
            bestridande överlämnas dit för fortsatt handläggning.
          </note>
          <note n="9f99352a">
            I propositionen föreslås också att husrannsakan skall kunna tillgripas
            för delgivning av stämning i brottmål och för kallelse av den
            tilltalade till förhandling i brottmål, allt oavsett brottets
            svårighetsgrad. En förutsättning är dock att delgivningsförsök
            tidigare har misslyckats eller bedöms som utsiktslösa.
          </note>
          <note n="4d9f5438">
            Från polis- och åklagarhåll anförs bl.a. att husrannsakan för
            delgivning hittills inte kommit till användning ofta men att delgivning
            kan underlättas om den sökte får klart för sig att husrannsakan
            kan komma att företas. Vidare anför man att en möjlighet till
            husrannsakan kan vara av stort processekonomiskt värde.
          </note>
          <note n="6aedce17">
            Det sägs också beträffande möjlighet till husrannsakan att proportionalitetsprincipen
            skall iakttas. I varje enskilt fall gäller således att det intrång
            som husrannsakan för delgivning innebär skall uppvägas av de skäl
            som talar för att åtgärden vidtas.
          </note>
          <note n="3f3fc052">
            Enligt regeringens mening bör det i lagtexten uttryckligen markeras
            att andra metoder för delgivning skall ha prövats först och misslyckats
            eller bedömts som utsiktslösa.
          </note>
          <note n="f62c498b">
            Proportionalitetsprincipen innebär vidare att husrannsakan knappast
            kommer i fråga i helt bagatellartade fall.
          </note>
          <note n="d93fc4bb">
            I propositionen föreslås också förändringar vad avser notoriskt
            svårdelgivna personer. Förslaget innebär, som jag sade inledningsvis,
            att om någon vid tidigare delgivningsförsök har varit svår att
            delge får dessa erfarenheter användas vid bedömning av om samma
            person i ett senare delgivningsärende kan antas ha avvikit eller
            på annat sätt hållit sig undan.
          </note>
          <note n="b40e3016">
            Herr talman! Avslutningsvis vill jag här ta upp förslaget om
            kärandens ansvar för delgivning och också kommentera den reservation
            som här lämnats av moderaterna, som föreslår att käranden skall
            ombesörja delgivning av stämning i alla dispositiva tvistemål.
          </note>
          <note n="6e237725">
            Förslaget i propositionen i denna del innebär att rätten kan
            erbjuda käranden att ta över delgivning av stämning i ett dispositivt
            tvistemål vid påföljd att stämningsansökan eljest skulle avvisas.
            En förutsättning är att rätten först gjort aktningsvärda delgivningsförsök
            men har misslyckats.
          </note>
          <note n="1b6509e7">
            Det inträffar att kronofogdemyndigheten trots upprepade försök
            inte lyckas delge svaranden föreläggande i målet. Det kan vara
            så att kraven för s.k. spikning inte är uppfyllda eller att förutsättningar
            för delgivning genom kungörelse inte finns. I den situationen
            skall kronofogdemyndigheten pröva om försöken till delgivning
            skall fortsätta eller om sökanden skall erbjudas att själv ombesörja
            delgivningen. Om sökanden inte antar erbjudandet skall ansökan
            avvisas.
          </note>
          <note n="84dab06b">
            Från en del remissinstanser påpekas risken att de drabbas som
            inte har resurser och kunskaper att själva kunna ombesörja delgivningen.
            I propositionen framhålls dock att huvudregeln måste vara att
            tingsrätterna sköter delgivningen och att inför en eventuell tillämpning
            av regeln är det lämpligt att beakta parternas processuella styrkeförhållanden.
          </note>
          <note n="5706487c">
            I propositionen understryks också att en tillämpning av den föreslagna
            regeln kan leda till att kärandens talan förfaller eller avvisas
            om denne inte antar erbjudandet om att ombesörja delgivning eller
            om denne antagit erbjudandet men ej inom viss tid inkommer med
            bevis om att delgivning skett. Men även om talan förfaller och
            avvisas så kan den aldrig ogillas. Käranden har alltid möjlighet
            att återkomma med en ny stämningsansökan.
          </note>
          <note n="a4dfcddb">
            I motion Ju16 av moderaterna föreslås att käranden skall ombesörja
            delgivning av stämning i alla dispositiva tvistemål. Som skäl
            härför anförs bl.a.
          </note>
          <note n="9edd59ae">
            att man tycker att det är rimligt att den part som har intresse
            av att få till stånd en rättslig process också måste vara beredd
            att i större utsträckning än hittills själv medverka till att
            domstolsförfarandet inleds genom att ombesörja delgivningen. Man
            pekar också på vissa besparingar som kan uppnås genom detta.
          </note>
          <note n="4f5e944f">
            Utskottet ifrågasätter om det finns några besparingar att göra
            när det gäller de okomplicerade delgivningarna. Däremot, som utskottet
            skriver, skulle ett genomförande av motionsförslaget medföra besparingar
            för staten och motsvarande ökning av rättegångskostnaderna för
            käranden i de fall delgivning går att genomföra först efter ett
            mer omfattande delgivningsförfarande.
          </note>
          <note n="0461ddb7">
            Precis som det finns farhågor att det för vissa enskilda kan
            bli en övermäktig uppgift att själv ta ansvar för delgivningsförfarande
            i det av regeringen framlagda förslaget, är risken än större att
            dessa drabbas om ansvaret läggs över på den enskilde att i alla
            dispositiva tvistemål svara för delgivning av stämning.
          </note>
          <note n="f5c6189a">
            Till sist vill jag kommentera det andra förslaget i moderaternas
            motion om utvidgning av stämningsmannabehörigheten till enskilda
            näringsidkare som bedriver delgivningsverksamhet.
          </note>
          <note n="f3472309">
            Frågan om en utvidgning av stämningsmannabehörigheten tas upp
            i den promemoria som ligger till grund för propositionen, i vilken
            skissas vad som skulle krävas för en sådan utvidgning. En del
            av dessa krav är nu föremål för ytterligare överväganden vad gäller
            tillsyn, avgifter m.m. och frågan bereds för närvarande i
          </note>
          <note n="7873963b">
            Justitiedepartementet.
          </note>
          <note n="b3595940">
            I den av moderaterna lämnade reservationen godtas förvisso att
            vissa ytterligare överväganden behöver göras, men man vill samtidigt
            att riksdagen redan nu tar ställning för principen om privata
            stämningsmän.
          </note>
          <note n="ad69a88f">
            Enligt utskottets mening bör det pågående beredningsarbetet avvaktas
            innan riksdagen tar ställning och yrkandet avstyrks.
          </note>
          <note n="102e30ba">
            Med det anförda yrkar jag bifall till justitieutskottets hemställan
            och avslag på reservationerna.
          </note>
          <note n="8a17de10" type="speaker">
            Anf. 16 ANDERS G HÖGMARK (m)
          </note>
          <note n="ac273b42">
            Herr talman! Margareta Sandgren inledde med att peka på hur allarligt
            läget är när det gäller bristerna i delgivningen och hur de bristerna
            negativt påverkar hela den rättsliga processen. Polisen är ansträngd
            och processer fördröjs. Låt oss vara överens om att det är det
            faktiska läget.
          </note>
          <note n="6f4d0376">
            Regeringen har kommit med förslag som har bejakats. Om detta
            råder enighet. Vi vill gå längre. Vi tycker inte att vi har råd
            att låta bli att pröva ett antal nya grepp. Vi är ganska övertygade
            om att det går att kombinera ett ansvar för käranden i dispositiva
            mål.
          </note>
          <note n="763295e3">
            Man skall klara det i svårare mål, så varför inte pröva det i
            lättare mål.
          </note>
          <note n="8320caa4">
            Det kan finnas problem med avvägningar som gäller den kärandes
            styrkeposition. Låt oss vara öppna för det. Låt regeringen titta
            på detta.
          </note>
          <note n="954e3394">
            När det gäller privata stämningsmän vill jag säga att det inom
            andra områden i samhället finns uppgifter som vi för 15-20 år
            sedan tyckte var typiska för hantering av den offentliga sektorn
            och som nu har överförts till den privata sektorn. Under strikt
            offentlig tillsyn och kontroll skulle man kanske kunna avlasta
            polisen inom delgivningsområdet.
          </note>
          <note n="e1e3d5b7">
            Det är viktigt att kontrollen finns. Vi tycker att det kan finnas
            skäl att redan nu godta principen, men att det bör ankomma på
            regeringen att närmare överväga hur kontrollen skall ske. Riksdagen
            skulle kunna ta beslutet under hösten så att det kan träda i kraft
            den 1
          </note>
          <note n="b110f7cf">
            januari 1996.
          </note>
          <note n="2d800a4b">
            Motivet är att läget är så allvarligt att rättssäkerheten för
            många hotas genom den fördröjning som nu sker på grund av påtagliga
            brister i delgivningsprocessen.
          </note>
          <note n="3cfb5be8" type="speaker">
            Anf. 17 MARGARETA SANDGREN (s)
          </note>
          <note n="64e62efe">
            Herr talman! Vi är medvetna om att polisens stämningsmannaorganisation
            är hårt belastad. Men regeringen gör också den bedömningen att
            de förslag som finns i propositionen kommer att avlasta polisens
            stämningsmannaorganisation och att de kommer att leda till besparingar.
          </note>
          <note n="e72db06a">
            Man kanske måste gå vidare, men då får man göra det i den takt
            som man finner riktig. Man bör kanske först utvärdera vilken verkan
            olika förslag har. När det gäller moderaternas önskemål om att
            delgivningsansvaret skulle läggas ut menar utskottet att regeringens
            förslag är väl avvägt.
          </note>
          <note n="84eccb93">
            Stämningsmannaorganisationen är ju föremål för en beredning inom
            Justitiedepartementet. Låt oss avvakta de förslag som riksdagen
            får att ta ställning till.
          </note>
          <note n="37b16164" type="speaker">
            Anf. 18 ANDERS G HÖGMARK (m)
          </note>
          <note n="c795e98b">
            replik
          </note>
          <note n="9c9bd27b">
            Herr talman! Man kan naturligtvis välja olika tempo i denna process.
            Jag tyckte mig märka en ganska stor öppenhet hos Margareta Sandgren
            och att man är beredd att gå vidare efter löpande utvärdering.
          </note>
          <note n="a670f60c">
            Vi gör den bedömningen att det går att gå fram något snabbare.
            Margareta Sandgren och majoriteten går något långsammare. Vi tycker
            att läget är så allvarligt att man bör forcera arbetet. Samtidigt
            skall man skaffa sig erfarenheter och vara beredd att göra justeringar
            om något är på väg att gå snett. Det är samtidigt mycket viktigt
            för rättssäkerheten att vi inte fortsätter att leva med de problem
            som Margareta
          </note>
          <note n="ee58dcee">
            Sandgren inledningsvis pekade på. Fördröjningar i processen är
            icke till gagn för rättssäkerheten.
          </note>
          <note n="60a7873d">
            Det är glädjande att notera att färdriktningen är någorlunda
            densamma.
          </note>
          <note n="df14c68a" type="speaker">
            Anf. 19 MARGARETA SANDGREN (s)
          </note>
          <note n="c795e98b">
            replik
          </note>
          <note n="a5c55821">
            Herr talman! Jag vill påpeka att vi går ytterligare ett steg
            när vi utvidgar delgivningsansvaret. Man bör utvärdera det innan
            man går vidare, precis som man gjorde med de förändringar som
            gjordes 1991. Vi får senare ta ställning till om man skall gå
            vidare.
          </note>
          <note n="bb34b2d0">
            Just nu gör utskottet den bedömningen att förslaget är väl avvägt.
          </note>
          <note n="a55f9e3d">
            Överläggningen var härmed avslutad.
          </note>
          <note n="ff33ba13">
            13 § Löneskydd vid upprepade konkurser
          </note>
          <note n="c050c514">
            Föredrogs
          </note>
          <note n="57c7025b">
            Lagutskottets betänkande 1994/95:LU30
          </note>
          <note n="aefbe57f">
            Löneskydd vid upprepade konkurser (prop.
          </note>
          <note n="4897da21">
            1994/95:180)
          </note>
          <note n="d6b1e3bd" type="speaker">
            Anf. 20 ROLF DAHLBERG (m)
          </note>
          <note n="790351d0">
            Herr talman! Lagstiftningen om statlig lönegaranti vid konkurser
            är en viktig trygghetsfaktor för de anställda. Det är därför viktigt
            att lagstiftningen fungerar på avsett sätt. Utformningen av reglerna
            för lönegarantin har dock visat sig ha stora brister, som framför
            allt kom i dagen då antalet konkurser blev rekordartat stort efter
            1980-talets hämningslösa ekonomiska yra.
          </note>
          <note n="cc4445cc">
            I omgångar har lönegarantisystemet ändrats för att man skulle
            komma till rätta med de uppenbara missbruk som förekommer. Fusket
            med lönegarantin är i huvudsak av två slag. Det ena innebär att
            anställningar görs och anställningsavtal träffas med avsikt att
            lönegarantisystemet inom en snar framtid skall ta över det ekonomiska
            ansvaret för det som avtalats. Genom det missbruket blir kostnaderna
            för systemet mycket större än vad de egentligen skulle behöva
            vara.
          </note>
          <note n="4d8ba11e">
            Den andra typen av missbruk är när man använder lönegarantin
            för att tillskansa sig otillbörliga konkurrensfördelar gentemot
            andra företag i samma bransch. Det är oerhört viktigt att vi kan
            komma till rätta med detta. Det får ofta till följd att företag
            får lägga ned eller gå i konkurs därför att andra företag med
            hjälp av lönegarantipengar kan dumpa priserna.
          </note>
          <note n="c6fbffa6">
            Regeringen föreslår nu en ändring i lönegarantilagen. Vi moderater
            tycker att det är dags att ta ett samlat grepp om hela konkurslagstiftningen
            och i det sammanhanget göra en total översyn av lagstiftningen
            om lönegarantin.
          </note>
          <note n="a128a8f6">
            Man bör då pröva om lönegarantisystemet skulle kunna utformas
            på samma sätt som den allmänna sjukförsäkringen. Man bör pröva
            möjligheten att låta försäkringskassan ta över det administrativa
            arbetet med lönegarantin.
          </note>
          <note n="c5239cd4">
            Vi tror att ett sådant system skulle bli både billigare, enklare
            och säkrare än dagens system.
          </note>
          <note n="b00e191d">
            Vi beklagar att utskottets majoritet inte ställt sig bakom vårt
            krav på en samlad översyn, men jag hoppas att den utredning som
            regeringen tydligen nu skall tillsätta ändå prövar den modell
            till ett nytt lönegarantisystem som i huvuddrag redovisas i motion
            L43.
          </note>
          <note n="901087e6">
            Herr talman! Med detta yrkar jag avslag på utskottets hemställan
            och bifall till reservation 1.
          </note>
          <note n="9fd5631b" type="speaker">
            Anf. 21 PER ROSENGREN (v)
          </note>
          <note n="3c5ec0cf">
            Herr talman! Lönegarantin har försämrats, och detta har drabbat
            arbetstagare som fortsatt sitt arbete hos den förre arbetsgivaren
            vid en rekonstruktion efter konkurs. I gällande fordringskarensregler
            används omvänd bevisföring. Enligt propositionen skall gälla att
            om särskilda skäl föreligger, skall karens inte förekomma.
          </note>
          <note n="0f9f89b9">
            Enligt EG:s direktiv skall karens få förekomma endast vid uppenbara
            missbruk och där det kan bevisas att den anställde varit i maskopi
            med sin arbetsgivare. Den föreslagna lagstiftningen strider helt
            uppenbart mot detta direktiv. Man attackerar arbetstagarna när
            man vill komma åt konkurssvindlerierna och det sätt som många
            företagare använder sina företag på för att sko sig på och lura
            samhället.
          </note>
          <note n="7df59948">
            Någon enstaka gång kan det hända att anställda är indragna i
            verksamhet som är hart när brottslig, och det skall naturligtvis
            beivras, men man skall göra det på ett sådant sätt att man kommer
            åt missbruket. Man får inte gå till väga på ett sådant sätt att
            det generellt drabbar arbetstagaren.
          </note>
          <note n="64669fa6">
            Det är mycket viktigt att komma ihåg att lönegarantin är en social
            skyddslag. Vi är intresserade av att skydda arbetstagarna, men
            vi är också intresserade av att beivra missbruk. Det framlagda
            lagförslaget är för dåligt i båda avseendena. Genom karensregeln
            blir arbetstagare rättslösa under en tvåårsperiod.
          </note>
          <note n="33362d07">
            Visserligen tas nu regeln om krav på förmedling genom arbetsförmedling
            bort, och man skall ta hänsyn till omständigheterna i det enskilda
            fallet, men, som jag tidigare sagt, detta räcker inte, om vi skall
            uppfylla EG:s direktiv. Omedelbart efter det att talmannen slagit
            klubban i bordet och betänkandet antagits av kammaren kommer en
            anmälan att skickas till kommissionen.
          </note>
          <note n="8680c6c2">
            I ett tidigare avgörande i EG-kommissionen sammanfattar kommissionen
            sitt ställningstagande på följande sätt:
          </note>
          <note n="362bc9df">
            "Kommissionen är av den åsikten att artikel 10 (a)
          </note>
          <note n="43762d8b">
            i direktivet förutsätter att en arbetstagare endast kan straffas
            med uteslutning från det i direktivet nedlagda garantisystemet
            då arbetstagaren bevisligen gjort sig skyldig till fel i den meningen
            att arbetsgivaren varit i bedrägligt samförstånd med arbetstagaren
            för att missbruka systemet. Under alla andra förhållanden är arbetstagarna
            behöriga att erhålla garantiersättning."
          </note>
          <note n="0fde01e8">
            I samband med ett ärende med anledning av en tvist angående karensreglerna
            i Varbergs tingsrätt föreslog kommissionen att den aktuella frågan
            skulle besvaras enligt följande:
          </note>
          <note n="b4142ce6">
            "Artikel 10 a) i direktiv 80/987/EEG måste tolkas så att en nationell
            bestämmelse vilken, på andra grunder än arbetstagarens missbruk,
            utesluter en arbetstagare från det skydd som direktivet föreskriver,
            går utöver de åtgärder som medlemsstaterna enligt artikeln är
            behöriga att vidta för att undvika missbruk."
          </note>
          <note n="754e3563">
            Klarare kan det inte uttryckas.
          </note>
          <note n="641da273">
            Slutligen, herr talman, vill jag yrka bifall till reservation
            2. Eftersom lagförslaget trots allt innebär vissa förbättringar,
            som jag berörde tidigare, godtar vi i avvaktan på resultatet av
            den utredning som nu skall handlägga ärendet propositionens förslag.
            Också vi vill, precis som moderaterna, ta ett samlat grepp på
            detta, men eftersom det i propositionen och betänkandet trots
            allt föreslås vissa förbättringar, godtar vi tills vidare propositionens
            förslag.
          </note>
          <note n="eb543591">
            Anf. 22 SVEN-ERIK ÖSTERBERG (s)
          </note>
          <note n="e5d06f18">
            Herr talman! I lagutskottets betänkande
          </note>
          <note n="72b7ef76">
            1994/95:30 behandlas löneskydd vid upprepade konkurser. Det grundar
            sig på regeringens proposition
          </note>
          <note n="c9f59e37">
            1994/95:180. I propositionen föreslås en ändring i 9 a
          </note>
          <note n="cc788096">
            § lönegarantilagen. Enligt regelns nuvarande lydelse har en arbetstagare
            som inom två år före konkursbeslutet har beviljats lönegarantiersättning
            för lönefordringar vilka har uppstått i huvudsakligen samma verksamhet
            rätt till garantiersättning vid den senare konkursen endast om
            han av en offentlig arbetsförmedling anvisats den anställning
            i vilken den fordran som prövningen avser har uppstått. Den föreslagna
            ändringen innebär att det vid regelns tillämpning blir möjligt
            att ta större hänsyn till omständigheterna i det enskilda fallet.
          </note>
          <note n="3eb6f8ad">
            Den praktiska tillämpningen av detta är, såsom departementet
            har bedömt det, att ersättning skall kunna utgå i det fall det
            inte föreligger ett uppsåt där arbetstagare har varit i maskopi
            med arbetsgivare om att en ny anställning kommer att leda till
            en förnyad konkurs.
          </note>
          <note n="df23f77a">
            Att propositionen över huvud taget lagts fram vid det här tillfället
            är av två skäl. Det ena är att den dåvarande borgerliga regeringen
            den 1 juli 1994
          </note>
          <note n="fda95daa">
            försämrade lönegarantilagen ganska väsentligt bl.a.
          </note>
          <note n="1936b04a">
            med avseende just på missbruksregeln, såsom här också har framförts.
            Det andra skälet är den föreslagna ändringen i lönegarantilagen.
          </note>
          <note n="2a7376aa">
            Jag yrkar bifall till utskottets hemställan i dess helhet i lagutskottets
            betänkande och avslag på de reservationer som avgivits från Moderaterna
            och
          </note>
          <note n="e6574a7e">
            Vänsterpartiet.
          </note>
          <note n="ab34e518">
            Anf. 23 PER ROSENGREN (v) replik
          </note>
          <note n="f95a8ce6">
            Herr talman! Det har i debatten anförts att ändringarna skulle
            vara föranledda av det statsfinansiella läget och att lönegarantin
            kostar staten för mycket pengar. Men om man i alla situationer
            i första hand vill hävda det statsfinansiella läget, skulle man
            lika gärna kunna göra gällande att det borde införas en längre
            karensperiod i sjukförsäkringen i fall där den sjuke inte kan
            visa att sjukdomen inte har förorsakats av honom själv. Det är
            en parallell till det förslag till förändring av lönegarantin
            vilket nu föreligger.
          </note>
          <note n="358d5781">
            Jag hävdade i mitt anförande att lönegarantin är en social skyddslag.
            Det vore intressant att höra om socialdemokraterna delar min uppfattning
            i detta avseende. Är lönegarantin en social skyddslag? I så fall
            skall samma principiella regel gälla i dessa sammanhang.
          </note>
          <note n="a2c764e1">
            Jag undrar också hur Sven-Erik Österberg kommenterar kommissionens
            utlåtande angående tvisten i Varbergs tingsrätt.
          </note>
          <note n="c27beae6">
            Anf. 24 SVEN-ERIK ÖSTERBERG (s)
          </note>
          <note n="c795e98b">
            replik
          </note>
          <note n="05df2c05">
            Herr talman! Såsom departementet har bedömt frågan är det första
            skälet till att frågan över huvud kommer upp att det har ingått
            en anmälan till EFTA-
          </note>
          <note n="8c51f573">
            domstolen av att handläggningen inte tillgodoser kraven i EES-avtalet.
            En prövning är alltså på gång.
          </note>
          <note n="fb65711c">
            Ett sätt för Sverige att undvika att bli fällt i EFTA-
          </note>
          <note n="ddbb1de4">
            domstolen är att man gör en anpassning av den nuvarande lagstiftningen
            i den riktning som föreslås i propositionen.
          </note>
          <note n="28a0eb89">
            Det andra skälet, där jag har mycket stor förståelse för det
            som Per Rosengren säger, är att lagen har en social karaktär och
            utgör ett skydd för arbetstagaren vid konkurs och upprepad konkurs,
            så att denne då inte skall göra en ekonomisk förlust utan i möjligaste
            mån skall få ersättning.
          </note>
          <note n="d703089c">
            Jag kan också tycka att den ändring som nu föreslås inte riktigt
            lever upp till denna målsättning.
          </note>
          <note n="65d52b6d">
            Det har inte heller varit meningen, utan det gäller en anpassning
            med anledning av den gjorda anmälningen till EFTA-domstolen.
          </note>
          <note n="9ebb6d55">
            En anledning till att det är viktigt att avvakta och nu inte
            gå längre för att uppnå ett gott syfte för den anställde är att
            det har tillsatts en utredning som skall påbörja sitt arbete under
            senare delen av 1995 och som skall se över hela lönegarantilagen
            i syfte att ge ett skydd för den anställde och att tillse att
            lagen inte överutnyttjas, som var fallet innan den föregående
            lagändringen kom till stånd.
          </note>
          <note n="52c667ae">
            Anf. 25 PER ROSENGREN (v) replik
          </note>
          <note n="95436b40">
            Herr talman! Sven-Erik Österberg hävdar i sitt huvudanförande
            att ersättning skall kunna utgå utan karens. Men det är ju faktiskt
            på det sättet att EG:s direktiv säger att ersättning skall utgå
            om man inte kan bevisa ett missbruk och maskopi med arbetsgivaren.
          </note>
          <note n="30d79230">
            Antingen råder det en viss förvirring på departementet eller
            en stor okunnighet i frågan. Det är de enda tolkningarna jag kan
            göra. Jag vill återigen läsa upp vad EG-kommissionen sade, nämligen
            att direktivet "måste tolkas så att en nationell bestämmelse vilken,
            på andra grunder än arbetstagarens missbruk, utesluter en arbetstagare
            från det skydd som direktivet föreskriver, går utöver de åtgärder
            som medlemsstaterna enligt artikeln är behöriga att vidta för
            att undvika missbruk".
          </note>
          <note n="7896412b">
            Klarare kan det hela inte uttryckas, och jag förstår inte hur
            departementet och den socialdemokratiska gruppen här i riksdagen
            kan tolka detta på något annat sätt.
          </note>
          <note n="40a30637">
            Anf. 26 SVEN-ERIK ÖSTERBERG (s)
          </note>
          <note n="c795e98b">
            replik
          </note>
          <note n="77b4e61a">
            Herr talman! I mitt huvudanförande framförde jag precis det Per
            Rosengren åsyftar. Enligt de kontakter man från utskottsmajoritetens
            sida har haft med departementet skall den praktiska tillämpningen
            vara följande: detta med särskilda skäl skall tolkas så att det
            skall utgå ersättning i de fall då det inte kan påvisas att det
            har varit ett uppsåt mellan arbetstagare och arbetsgivare att
            utnyttja lagen på ett felaktigt sätt.
          </note>
          <note n="079148ef">
            Därmed bör det som föreskrivs i EG-direktiven och som Per Rosengren
            hänvisar till vara tillgodosett.
          </note>
          <note n="a55f9e3d">
            Överläggningen var härmed avslutad.
          </note>
          <note n="cf2e71ba">
            Beslut
          </note>
          <note n="bee162c5">
            JoU23 Gravfrid över m/s Estonia
          </note>
          <note n="089e277c">
            1. utskottet
          </note>
          <note n="c1743766">
            2. utskottets hemställan med den ändring däri som föranleddes
            av bifall till mot. Ju19 yrk. 1 och 2 av
          </note>
          <note n="fe847e67">
            Thomas Julin (mp)
          </note>
          <note n="e3e02f20">
            Kammaren biföll utskottets hemställan med acklamation.
          </note>
          <note n="66118b05">
            JuU21 Påföljdsregistrering, m.m.
          </note>
          <note n="66870ab7">
            Mom. 1 (riktlinjer för uppbyggnaden av en ny registerstruktur)
          </note>
          <note n="089e277c">
            1. utskottet
          </note>
          <note n="c8d90afa">
            2. res. 1 (v, mp)
          </note>
          <note n="52409ac2">
            Votering:
          </note>
          <note n="4daf7e7c">
            274 för utskottet
          </note>
          <note n="35f7a77d">
            35 för res. 1
          </note>
          <note n="a6cde892">
            40 frånvarande
          </note>
          <note n="3588fd2b">
            Kammaren biföll utskottets hemställan.
          </note>
          <note n="57af7f7e">
            Mom. 3 (registrering av minderåriga lagöverträdare m.m.)
          </note>
          <note n="089e277c">
            1. utskottet
          </note>
          <note n="259a2b37">
            2. res. 3 (m)
          </note>
          <note n="52409ac2">
            Votering:
          </note>
          <note n="4f28af9b">
            234 för utskottet
          </note>
          <note n="5c41000b">
            75 för res. 3
          </note>
          <note n="a5730762">
            1 avstod
          </note>
          <note n="f8fb64d3">
            39 frånvarande
          </note>
          <note n="3588fd2b">
            Kammaren biföll utskottets hemställan.
          </note>
          <note n="9dc576a6">
            Mom. 4 (rättsstatistiken beträffande våld m.m. mot kvinnor)
          </note>
          <note n="089e277c">
            1. utskottet
          </note>
          <note n="e3920878">
            2. res. 4 (c, v, mp)
          </note>
          <note n="52409ac2">
            Votering:
          </note>
          <note n="bbfaac89">
            254 för utskottet
          </note>
          <note n="5716d13b">
            56 för res. 3
          </note>
          <note n="f8fb64d3">
            39 frånvarande
          </note>
          <note n="3588fd2b">
            Kammaren biföll utskottets hemställan.
          </note>
          <note n="394bcaf9">
            Mom. 5
          </note>
          <note n="3588fd2b">
            Kammaren biföll utskottets hemställan.
          </note>
          <note n="6b9b0ae1">
            JuU22 Några delgivningsfrågor
          </note>
          <note n="aeff2633">
            Mom. 1 (effektiviseringar på delgivningsområdet)
          </note>
          <note n="089e277c">
            1. utskottet
          </note>
          <note n="71a24916">
            2. res. 1 (m)
          </note>
          <note n="52409ac2">
            Votering:
          </note>
          <note n="865cba10">
            235 för utskottet
          </note>
          <note n="5c41000b">
            75 för res. 3
          </note>
          <note n="f8fb64d3">
            39 frånvarande
          </note>
          <note n="3588fd2b">
            Kammaren biföll utskottets hemställan.
          </note>
          <note n="f3ff7852">
            Övriga moment
          </note>
          <note n="3588fd2b">
            Kammaren biföll utskottets hemställan.
          </note>
          <note n="3c0ace3a">
            LU30 Löneskydd vid upprepade konkurser
          </note>
          <note n="089e277c">
            1. utskottet
          </note>
          <note n="71a24916">
            2. res. 1 (m)
          </note>
          <note n="3a5d8b4a">
            3. res. 2 (v)
          </note>
          <note n="28ecc30c">
            Förberedande votering:
          </note>
          <note n="e3d7e5bf">
            78 för res. 1
          </note>
          <note n="c5c017b1">
            32 för res. 2
          </note>
          <note n="9bb07c50">
            200 avstod
          </note>
          <note n="f8fb64d3">
            39 frånvarande
          </note>
          <note n="3e3a2172">
            Kammaren biträdde res. 1.
          </note>
          <note n="e1a20c82">
            Huvudvotering:
          </note>
          <note n="01b57b42">
            218 för utskottet
          </note>
          <note n="5c41000b">
            75 för res. 3
          </note>
          <note n="1e72fdc2">
            16 avstod
          </note>
          <note n="a6cde892">
            40 frånvarande
          </note>
          <note n="3588fd2b">
            Kammaren biföll utskottets hemställan.
          </note>
          <note n="1bb4255c">
            14 § Transplantationer och obduktioner, psykiatrisk tvångsvård,
            primärvård, handikappfrågor och SBL Vaccin AB m.m.
          </note>
          <note n="c050c514">
            Föredrogs
          </note>
          <note n="9aadc7da">
            Socialutskottets betänkande 1994/95:SoU21
          </note>
          <note n="bc6d3ba7">
            Transplantationer och obduktioner m.m. (prop.
          </note>
          <note n="4bf8556b">
            1994/95:148)
          </note>
          <note n="755e8cb2">
            Socialutskottets betänkande 1994/95:SoU23
          </note>
          <note n="dd2e2734">
            Vissa frågor om psykiatrisk tvångsvård (prop.
          </note>
          <note n="b41529bc">
            1994/95:194)
          </note>
          <note n="80a4d829">
            Socialutskottets betänkande 1994/95:SoU24
          </note>
          <note n="823eec41">
            Primärvård, privata vårdgivare m.m. (prop.
          </note>
          <note n="6a7e12f7">
            1994/95:195)
          </note>
          <note n="002b23fe">
            Socialutskottets betänkande 1994/95:SoU25
          </note>
          <note n="53427857">
            Handikappfrågor
          </note>
          <note n="67b773b4">
            Förste vice talmannen meddelade att socialutskottets betänkanden
            1994/95:SoU21, SoU23,
          </note>
          <note n="17da71b0">
            SoU24 och SoU25 skulle debatteras gemensamt.
          </note>
          <note n="a98cffff" type="speaker">
            Anf. 27 LEIF CARLSON (m)
          </note>
          <note n="4e6fecc8">
            Herr talman! Vi behandlar nu fem betänkanden.
          </note>
          <note n="5a4bc3d6">
            Jag vill först säga att det noggranna och seriösa arbete som
            nedlagts av alla partier för att nå en så bra genomlysning som
            möjligt av transplantationsfrågorna visar på en väldigt stor vilja
            att nå fram till en samsyn i dessa mycket svåra frågor.
          </note>
          <note n="80757337">
            Ingrid Andersson kommer senare att närmare redogöra för arbetet.
          </note>
          <note n="08fb796a">
            Jag yrkar bifall till hemställan i betänkande
          </note>
          <note n="234f5d15">
            SoU21 om transplantation m.m., liksom till hemställan i betänkande
            SoU23 om psykiatrisk tvångsvård och betänkande SoU27 om SBL Vaccin
          </note>
          <note n="a685012a">
            AB. Vad gäller betänkandet om handikappfrågor står jag bakom
            våra reservationer, men jag nöjer mig med att yrka bifall till
            reservation 1.
          </note>
          <note n="f814f352">
            Herr talman! Nu till dagens huvudfråga: primäroch privatvården.
          </note>
          <note n="785dc248">
            Jag menar att vi här står inför ett vägval. Skall vi gå vidare
            på vägen och stärka monopolet - den socialistiska vägen med mycket
            begränsad valfrihet för patienterna, en vårdgivare och inskränkningar
            i näringsfriheten? Eller skall vi gå vidare på den inledda valfrihetsrevolutionen
            och fortsätta med försvaret av mångfald, eget val och en näringsfrihet
            med rätt att erbjuda sin kunskap i konkurrens med andra?
          </note>
          <note n="be941e46">
            Regeringen har nu lämnat sitt besked: Monopol!
          </note>
          <note n="c2cb391b">
            Det gör den under en döljande slöja av honnörsord om valfrihet,
            alternativ och samarbete. Men det är tomma ord, endast avsedda
            att dölja en mycket dystrare verklighet.
          </note>
          <note n="90f76515">
            Primärvårdens roll som bas i hälso- och sjukvården behöver, enligt
            regeringen, förstärkas. Jag började själv för 23 år sedan som
            provinsialläkare, som det då hette. Under hela denna tid har man
            talat om att satsa på primärvården, men landstingen har aldrig
            mäktat med detta. Nu, utan påtagliga skäl, tror regeringen på
            deras kompetens, förmåga och goda vilja. Det verkar minst sagt
            inte betryggande för primärvården, särskilt inte om man drar sig
            till minnes vad Riksdagens revisorer konstaterat. Skillnaden mellan
            "verbala satsningar" och landstingens verkliga satsningar noteras
            särskilt i deras rapport Den svenska hälso- och sjukvården 1990/91.
          </note>
          <note n="e12da6c4">
            Nya undersökningar av Landstingsförbundet självt visar också
            att landstingen lyckats erövra en säker ställning som ej pålitliga
            eller trovärdiga ur personalens och allmänhetens perspektiv. Det
            finns alltså enligt min mening ingenting som talar för att landstingen
            nu skulle vara mera benägna att följa statsmakternas intentioner
            vad gäller primärvården än de tidigare varit.
          </note>
          <note n="f4f3f0ad">
            Herr talman! Under de senaste två åren har
          </note>
          <note n="539eb5b6">
            Socialdemokraterna kritiserat husläkarlagen för att vara detaljerad
            och därför snarast ha inskränkt valfriheten, åtminstone för landstingen.
            Hur man kan få en lag, som garanterade varje svensk rätten att
            välja sin egen läkare, som garanterade yrkesfrihet för läkarna
            och ersatte landstingens monopol med ökad valfrihet och ändå gav
            landstingen möjlighet att utforma en egen variant i varje landsting,
            att bli en lag om minskad valfrihet och för omfattande detaljering
            är och förblir en gåta.
          </note>
          <note n="a799ce0c">
            När nu regeringen föreslår att husläkarlagen upphävs och ersätts
            med ett system med en fast läkarkontakt är det man gör egentligen
            inget annat än att man både avskaffar och behåller den nu gällande
            lagen. En fast läkarkontakt är bara andra ord för en bra husläkarrelation.
            Det är bra, men otillräckligt.
          </note>
          <note n="d4928dbb">
            Herr talman! I propositionen talas det bl.a. om lämplig läkartäthet,
            förbättrad rekrytering och ett ökat antal ST-tjänster. Det är
            bra, liksom betänkandets markering i den frågan. Men några garantier
            för en rimlig läkartäthet i primärvården ges inte.
          </note>
          <note n="4c3998ca">
            Landstingen skall själva bestämma. Inte heller har regeringen
            några förslag till hur man kan stimulera landstingen att öka specialistutbildningen
            i allmänmedicin. Jag tror att den förbättring av rekryteringen
            som har skett under de senaste åren nu kommer att avbrytas. De
            senaste årens agerande från landstingens sida visar heller inte
            på någon vilja att förbättra situationen. Det finns inget samband
            mellan antalet utbildningsplatser på grundnivå och antalet
          </note>
          <note n="c65cbef1">
            ST-tjänster i allmänmedicin.
          </note>
          <note n="b0e54f5c">
            År 1994 tillsattes 63 ST-tjänster, men tre gånger så många vore
            mera relevant.
          </note>
          <note n="a0272daa">
            Historien visar att det är berättigat med misstroende mot landstingens
            förmåga att leva upp till förväntningarna i propositionen vad
            gäller primärvården. Primärvårdens problem är, och har alltid
            varit, att landstingen bestämt allt. Möjligheterna att stärka
            primärvården med hjälp av propositionen synes små. För att travestera
            furst Metternich:
          </note>
          <note n="f7841f76">
            Propositionen är i denna del "ett högtklingande intet".
          </note>
          <note n="e164f747">
            Herr talman! Propositionen handlar också om de privata vårdgivarna.
            Man säger att det är viktigt att villkoren för alternativ är goda.
            Det ger stimulans.
          </note>
          <note n="ea01f515">
            Privata vårdgivares insatser lovordas. Här nöjer man sig inte
            med ord utan fyller på med lagtext. Men på något obegripligt sätt
            går denna lagtext tvärtemot alla ord om alternativens betydelse
            och samarbetets vikt.
          </note>
          <note n="0c019725">
            De privata vårdgivarna erbjuds insvepta i vackra ord villkor
            som kommer att leda till deras snara utdöende. Den privata vården
            skall bli helt utlämnad till landstingspolitikernas godtycke utan
            lagligt skydd.
          </note>
          <note n="3e8716f4">
            Det är ett dystert besked. Landstingen förväntas plötsligt ha
            blivit samarbetsvilliga och villiga att medverka till vård på
            likvärdiga villkor för de privata.
          </note>
          <note n="0275718e">
            Jag blev uppringd av en privatpraktiker som vid ett möte med
            företrädare för Stockholms läns landsting på en förfrågan om fortsatt
            verksamhet för sin del fått svaret: Var glad att du har din praktik
            i bolag! Nu förlorar du bara den, och inte bil och villa.
          </note>
          <note n="066ba4e1">
            Samarbetsviljan kan ta sig egendomliga uttryck!
          </note>
          <note n="6a942e38">
            Det är också dystert för patienterna. Det handlar ju om rätten
            att själv få välja vem som skall handskas med något så privat
            som den egna hälsan och kroppen. Det handlar också om rätten att
            som yrkesman eller -kvinna få erbjuda sina tjänster och sitt kunnande
            till den som efterfrågar dessa. Det handlar om att få ägna sig
            åt sitt yrke, inte om att vara anställd hos en monopolarbetsgivare.
            Det handlar om näringsfrihet.
          </note>
          <note n="f5b83058">
            Enligt vår mening står propositionens mångordiga tal och därmed
            också majoritetens betänkandetext om vikten av alternativ i vården
            i bjärt kontrast till regeringens förslag. Den privata vården
            kommer, om detta genomförs, att helt avskaffas. En sådan utveckling
            kan Moderata samlingspartiet aldrig acceptera.
          </note>
          <note n="e010b782">
            Herr talman! Förvisso är det svåra frågor som uppkommer runt
            kostnaden för sjukvård, effektivt resursutnyttjande och människors
            rätt att välja.
          </note>
          <note n="f3418043">
            Regeringen anser sig, med rätta, inte ha erforderliga kunskaper
            om privatvårdens utveckling. Det respekterar jag. Vad jag inte
            respekterar är att man, trots att man inte har någon kunskap,
            föreslår mycket långtgående förändringar och inskränkningar för
            privatvården. Det är ytterst beklagligt.
          </note>
          <note n="115c3deb">
            Regeringen konstaterar också att en nationell delegation behöver
            inrättas för att närmare granska effekterna av de privata etableringar
            som kom till stånd under 1994. Jag respekterar och delar regeringens
            uppfattning att konsekvenserna av de nya vårdformerna, patientens
            valfrihet och samverkan mellan offentlig och privat vård behöver
            studeras.
          </note>
          <note n="b12d0223">
            Kunskap är en bra grund om man skall fatta beslut.
          </note>
          <note n="162b43f0">
            Men det är häpnadsväckande att man först avskaffar privatvården
            och etableringsfriheten för att sedan tillsätta en delegation
            som skall se över konsekvenserna av det man just satt stopp för.
            Det är närmast hyckleri, tycker jag. Vi anser att delegationen
            skall tillsättas. Men i avvaktan på en rapport skall ytterligare
            åtgärder inte vidtas. Är väl en verksamhet avskaffad, inrättas
            den sannerligen inte så lätt igen.
          </note>
          <note n="c99977d5">
            Herr talman! Näringsfriheten är av grundläggande värde för vår
            rättsordning och den skyddas av grundlagarna. I linje med det
            bör privat verksamhet inom det som nu närmast enbart är offentlig
            verksamhet underlättas, inte motarbetas. Enskild verksamhet ger
            människor möjlighet att välja mellan olika alternativ och sporrar
            till effektivitet i både offentlig och privat vård - skattebetalarna
            till fromma och patienterna till gagn. Rätten att välja är förbunden
            med rätten att erbjuda och att få starta en verksamhet.
          </note>
          <note n="d7f72c73">
            Försvinner konkurrerande enskild verksamhet, då försvinner valfrihetens
            kärnpunkt: att göra vården beroende av patienterna och inte tvärtom,
            som det tyvärr blir med regeringens förslag.
          </note>
          <note n="d584ebff">
            Det intressantaste, tyvärr både i
          </note>
          <note n="836ccaee">
            Landstingsförbundets rapport och i regeringens proposition om
            de ökade kostnaderna för privatvården och den fria etableringen,
            är att man över huvud taget inte ens berör möjligheten att ökade
            inslag i enskild vård i en förlängning kommer att innebära ett
            minskat tryck på landstingsverksamheten. I stället anklagar man
            privatvården för att fördyra sjukvården. I
          </note>
          <note n="5f62aa1b">
            valdebatten hävdade man att alla brister inom sjukvården berodde
            på att de privata läkarna och sjukgymnasterna kostade så mycket.
            I ett land med färre privata vårdgivare än nästan alla andra länder
            skulle sjukvårdens problem bero på att nämnda vårdgivare är så
            dyra och så många.
          </note>
          <note n="959b9894">
            Det är rätt självklart att det tar litet tid för ett privat konkurrerande
            utbud att växa fram. Självklart blir kostnaderna för nyetableringar
            högre om inte förändringar görs i befintlig egen verksamhet. Men
            sådana förändringar tycks ligga utanför landstingens föreställningsvärld.
          </note>
          <note n="1f6d2e6f">
            Problemet är inte utbyggnaden av den privata vården, utan problemet
            är att landstingen saknar förmågan och viljan att omstrukturera
            sin egen verksamhet! Den fria etableringen måste finnas kvar.
          </note>
          <note n="f71705db">
            Herr talman! Jag konstaterar också att regeringens förslag saknar
            förutsättningar för en bred lösning, om man i en sådan inkluderar
            de vårdgivare som skall fullgöra vården. Man bygger in motsättningar
            mellan privat och offentlig vård. En samverkan måste bygga på
            parter med någorlunda lika styrkeförhållanden.
          </note>
          <note n="05ddbcb6">
            Dessutom måste de ha viljan att samverka. En part kan inte tillåtas
            ha diktatorisk makt. Det är en avgörande invändning mot vårdavtal
            i den presenterade formen.
          </note>
          <note n="05591d2a">
            Landstingen har en sådan styrka att de kan diktera villkoren
            i avtalen. Avtalen blir alltså inte avtal utan föreskrifter från
            landstingen. Detta tycks också, trots pratet om samarbete, vara
            regeringens avsikt. Man har ju inga tvingande instruktioner att
            ge.
          </note>
          <note n="bf12f860">
            Man kan också undra om inte den här typen av avtal strider mot
            de arbetsrättsliga principerna. Ett sådant avtal mellan landsting
            och en privat vårdgivare får tydliga drag av anställningsavtal
            - utan att landstingen tar åt sig de arbetsgivarrättsliga skyldigheterna.
            Man kommer närmast att tänka på livegenskap.
          </note>
          <note n="a1ea89c5">
            Herr talman! De vårdgivare som har särskilt arvode för tidskrävande
            patienter, utlämnas till landstingens godtycke och blir enligt
            regeringens förslag tvingade att teckna vårdavtal genom att det
            särskilda arvodet skall inrymmas i det totala ersättningstaket
            och inte som nu ligga utanför. Det särskilda arvodet har stimulerat
            och möjliggjort högkvalitativ specialistvård av sjukgymnaster
            och läkare utanför sjukhus. Dess avskaffande kommer i princip
            att omöjliggöra för utsatta patientgrupper att få sitt vårdbehov
            tillgodosett.
          </note>
          <note n="fb08df7a">
            Herr talman! Ingenstans i propositionen berörs frågan om ersättningsetablering.
            Den privata vårdsektorn kräver för sin fortlevnad en tryggad rätt
            till ersättningsetablering. Rätten att överlämna sin verksamhet
            garanterar också att verksamheten hålls på en modern, kvalificerad
            nivå ända till överlåtelsetillfället. Incitament till nyinvesteringar
            blir de sista åren obefintliga om inte dessa kan nyttiggöras genom
            en överlåtelse till annan vårdgivare. Detta drabbar direkt de
            enskilda patienterna.
          </note>
          <note n="c05d979d">
            Jag har svårt att se hur principen om näringsfrihet kan förenas
            med att man fråntar privata vårdgivare rätten att överlåta verksamhet.
            Ingen torde våga etablera en gruppmottagning då man vet att hela
            mottagningen kan falla om en kollega slutar. De existerande gruppmottagningarna
            står också inför att en delägares sjukdom eller pensionering kan
            ödelägga hela verksamheten, då t.ex. en mottagning för fyra inte
            kan bäras av tre. Detta svär mot regeringens tal om alternativ.
            Landstingen kommer att få oinskränkt makt att bestämma hur sjukvården
            skall organiseras och se ut i framtiden.
          </note>
          <note n="9870557f">
            Herr talman! Regeringen föreslår att riksdagen skall besluta
            om krav på heltidsverksamhet för privatpraktiserande läkare och
            sjukgymnaster. Vi anser att regering och riksdag inte skall besluta
            om arbetstiden för en särskild yrkesgrupp. Det måste vara upp
            till den enskilde att själv bestämma om han eller hon skall arbeta
            hel- eller halvtid.
          </note>
          <note n="b4945b44">
            Förslaget om remisstvång i privatvården är mycket illa genomtänkt.
            Remisstvång minskar tillgängligheten och valfriheten. En sådan
            åtgärd skulle inte medföra den hushållning med resurserna som
            man eftersträvar. Det finns i det här fallet en avgörande skillnad
            mellan privat och offentlig vård.
          </note>
          <note n="2c9150b4">
            Skillnaden består i att det är små kostnadsdifferenser i privatvården
            mellan ett besök hos en allmänläkare och hos en specialist. Men
            i den offentliga vården är det stor skillnad mellan besök hos
            en allmänläkare och besök hos en specialist. Därför kan det i
            den offentliga sektorn vara av intresse att styra patienterna.
          </note>
          <note n="88a08f16">
            Herr talman! Det är ett övergrepp av principiell art att diskriminera
            på grund av ålder; att man av åldersskäl inte får bestämma över
            sin verksamhet. Vi moderater kan inte acceptera förslaget om krav
            på en åldersgräns på 65 år för rätten att uppbära vårdersättning.
            Möjligheten att fullgöra en mycket god insats inom vården kan
            inte enbart kopplas till åldern. För många äldre patienter skulle
            regeringens förslag innebära att för länge sedan etablerade vårdrelationer
            upphör. Dessutom innebär regeringens förslag att bara de som har
            råd kan behålla sin doktor.
          </note>
          <note n="af04ffdf">
            Alternativet är att patienten, för att få förbli hos sin gamle
            doktor, måste betala hela kostnaden själv. För de flesta pensionärer
            är det inget alternativ alls; det ligger helt utom ekonomiskt
            räckhåll. Det är egendomligt att Socialdemokraterna, som ofta
            talar om att penningpungen inte skall få avgöra vård, alltid är
            de som genomdriver förslag som i praktiken gör att endast de välsituerade
            kan åtnjuta valfrihet. Det är socialism i den högre skolan.
          </note>
          <note n="0ccec256">
            Herr talman! Jag noterar också med förvåning att det förslag
            om att stärka skyddet för den personliga integriteten som regeringen
            har lagt och som är bra förkastas av utskottets majoritet. Här
            stöder vi propositionen.
          </note>
          <note n="40c1cafc">
            Herr talman! Denna proposition tillför inte primärvården något
            substantiellt, utan bara fagra ord.
          </note>
          <note n="25d09e26">
            Den utgör ett hot mot patienternas valfrihet och mot en sund
            konkurrens i vården. Den är också ett förtäckt angrepp på näringsfriheten.
            På sikt leder den till en närmast fullständig avveckling av den
            privata vården, alternativet till vårdmonopolet. Brist och köer
            skapas på nytt. Den gör det under en täckmantel av honnörsord.
            Här agnas med ord om samarbete och om vikten av alternativa vårdformer
            som komplement och stimulans för att dölja att bytet, de privata
            vårdgivarna och egna företagare skall sväljas av landstingens
            omättliga gap tillsammans med patienternas reella valfrihet. Aldrig
            har landstingen getts en sådan makt.
          </note>
          <note n="31d96f8d">
            Vi får en helt socialiserad sjukvård. Det kan Moderata samlingspartiet
            aldrig acceptera.
          </note>
          <note n="561a2661">
            Herr talman! Jag står givetvis bakom alla våra yrkanden, men
            för tids vinnande yrkar jag bifall bara till reservationerna 1,
            10 och 22 i betänkandet om primärvård och privatvård.
          </note>
          <note n="7a174071">
            (Applåder)
          </note>
          <note n="93b9e1c3">
            I detta anförande instämde: Henrik S Järrel,
          </note>
          <note n="7175c6bb">
            Mikael Odenberg, Beatrice Ask, Lars Tobisson, Knut
          </note>
          <note n="76ef0e71">
            Billing, Gunnar Hökmark, Inger Koch, Jan Sandberg,
          </note>
          <note n="0af9e482">
            Stig Rindborg, Per Westerberg, Henrik Landerholm,
          </note>
          <note n="897c85f4">
            Carl G Nilsson, Per Unckel, Jan-Olof Franzén, Ulf
          </note>
          <note n="7d2bb3d0">
            Melin, Göte Jonsson, Wiggo Komstedt, Ingvar
          </note>
          <note n="b703660a">
            Eriksson, Jeppe Johnsson, Karl-Gösta Svenson, Nils
          </note>
          <note n="63c8d3a7">
            Fredrik Aurelius, Bertil Persson, Rune Rydén, Annika
          </note>
          <note n="c1251b6a">
            Jonsell, Peter Weibull Bernström, Anna Åkerhielm,
          </note>
          <note n="59b7ac5e">
            Jan Backman, Carl Fredrik Graf, Hans Hjortzberg-
          </note>
          <note n="1d97191d">
            Nordlund, Gun Hellsvik, Inger René, Lennart Fridén,
          </note>
          <note n="0b279865">
            Lars Hjertén, Sten Svensson, Birgitta Wichne, Stig
          </note>
          <note n="64eda2d2">
            Bertilsson, Tomas Högström, Birgit Henriksson, Kent
          </note>
          <note n="a8ee6af3">
            Olsson, Ola Karlsson, Gullan Lindblad, Göthe
          </note>
          <note n="725463ea">
            Knutson, Patrik Norinder, Eva Björne, Rolf Dahlberg,
          </note>
          <note n="65a6b48a">
            Göran Hedberg, Ola Sundell, Rolf Gunnarsson,
          </note>
          <note n="fce0e741">
            Christel Anderberg, Ulla Löfgren, Olle Lindström,
          </note>
          <note n="eed58771">
            Lars Björkman, Arne Andersson, Sonja Rembo,
          </note>
          <note n="391e1d9e">
            Lennart Hedquist, Gustaf von Essen, Per Bill, Jerry
          </note>
          <note n="563ead55">
            Martinger, Carl Erik Hedlund, Birgitta Wistrand och
          </note>
          <note n="e943f1d7">
            Margareta E Nordenvall (alla m).
          </note>
          <note n="7371efda" type="speaker">
            Anf. 28 ROLAND LARSSON (c)
          </note>
          <note n="52b36571">
            Herr talman! Jag hade faktiskt med glädje noterat den goda närvaron
            i kammaren och hoppades i det längsta att den berodde på intresse
            för ämnet, men nu ser jag tyvärr att de flesta lämnar kammaren.
            Det är synd.
          </note>
          <note n="15c28f42">
            Låt mig då i stället passa på att hälsa socialministern välkommen
            hit. Jag tycker att det ämne vi skall diskutera i dag är utomordentligt
            viktigt.
          </note>
          <note n="4490bfc9">
            Det handlar om sådana frågor som nog kräver ett stort engagemang
            och ett stort intresse. Därför är det viktigt att representanter
            för alla partier deltar i arbetet. Så har skett på ett väldigt
            fint sätt i socialutskottet.
          </note>
          <note n="9c6dc76b">
            Som här har sagts behandlas fem olika betänkanden i fem olika
            ärenden samtidigt i den här debatten. Den tekniken har socialutskottet
            tillämpat vid ett tidigare tillfälle under mandatperioden och
            då visat sig fungera ganska bra. Jag tycker att det manar till
            efterföljd, men jag vill samtidigt höja ett varnande finger: Den
            här tekniken får inte drivas så långt att debatten på något sätt
            hämmas och att ledamöter hindras från att delta i debatten.
          </note>
          <note n="9cc6281e">
            Speciellt tänker jag då naturligtvis på oss från mindre partier,
            som bara har en representant i varje utskott. Det är risk att
            vi får mindre möjlighet att delta med flera representanter i debatten.
            Detta tycker jag att man skall vara uppmärksam på, men samtidigt
            tycker jag att det här är en bra modell, som man bör kunna pröva
            även i andra sammanhang. Det är också viktigt att man tittar närmare
            på vilken typ av ärenden som förs samman till en debatt. Det passar
            inte att föra samman ärenden av olika typ.
          </note>
          <note n="789f8661">
            För min del avser jag att kommentera först och främst förslaget
            om primärvård, privata vårdgivare m.m. men också i någon mån det
            betänkande som handlar om handikappfrågor. Men givetvis vill jag
            också redovisa Centerns ståndpunkt i den oerhört viktiga och svåra
            frågan om transplantationer och obduktioner m.m.
          </note>
          <note n="00f6b69e">
            Det är en oerhört svår fråga, och den går på djupet i den mänskliga
            själen på ett sätt som gör att den känns mycket angelägen. Det
            känns också väldigt viktigt att man på ett rejält sätt har funderat
            igenom den och diskuterat igenom den. Det är ett bra förslag som
            har kommit från departementet, det är en bra proposition - den
            har blivit ännu bättre av det arbete som har bedrivits i socialutskottet.
            Vi har jobbat med den på ett unikt sätt: Vi har träffats i en
            särskild beredningsgrupp under Ingrid Anderssons eminenta ledning
            och fått diskutera igenom alla de avsnitt där vi har haft delade
            meningar. På det viset har vi lyckats uppnå konsensus på en hel
            del olika, svåra avsnitt.
          </note>
          <note n="5aecc5e1">
            Även om det finns ett par reservationer har det här arbetssättet
            visat att det i sådana värderingsfrågor finns ganska stor samsyn
            mellan riksdagens partier.
          </note>
          <note n="8da8d4a5">
            Den enigheten tycker jag att det är viktigt att ta vara på.
          </note>
          <note n="964e9f36">
            Jag skall inte gå in på innehållet i förslaget, eftersom Ingrid
            Andersson har fått utskottets uppdrag att på hela utskottets vägnar
            redovisa det. Jag vill bara säga att på den punkt där Centern
            hade en motion har våra önskemål blivit tillgodosedda, och vi
            är naturligtvis nöjda med det.
          </note>
          <note n="018a2c75">
            Så, herr talman, över till betänkandet Primärvård, privata vårdgivare
            m.m. Här föreslås att den husläkarlag som infördes under den förra
            regeringen skall avvecklas. Innebörden av förslaget är dock att
            de positivaste inslagen i husläkarreformen kommer att finnas kvar.
            Det handlar därför som jag ser det mer om att avveckla själva
            begreppet husläkare än om att avveckla systemet som sådant.
          </note>
          <note n="69a056d6">
            För Centerns del är det ointressant om den vårdgivare som den
            enskilda patienten väljer kallas husläkare, familjeläkare, primärvårdsläkare
            eller någonting annat. Det viktiga är att patienten själv får
            bestämma vem som skall utföra vården och så långt som möjligt
            också kan påverka vårdens innehåll.
          </note>
          <note n="371bcd2b">
            Dessa krav tillgodoses i den husläkarlag som vi hittills har
            haft, men de tillgodoses också genom den lagändring som nu föreslås.
            I ett patientperspektiv kommer det således inte att märkas någon
            skillnad.
          </note>
          <note n="26c57784">
            Skillnaden ligger i att sjukvårdshuvudmannen genom de föreliggande
            förslagen får större möjligheter att utforma primärvården efter
            lokala förutsättningar och på ett för befolkningen effektivt sätt.
            Från Centerns sida tycker vi att denna förändring är rimlig, precis
            som vi i andra sammanhang, t.ex. när det gäller socialtjänsten,
            hävdat att den som har kostnadsansvaret också måste kunna planera
            och besluta om hur tillgängliga resurser skall fördelas och hur
            omfattande verksamheten får vara.
          </note>
          <note n="3e6382b8">
            Centern, som av tradition har en stark ställning i kommunerna,
            har alltid värnat om den kommunala och landstingskommunala självbestämmanderätten.
          </note>
          <note n="30371e19">
            Med de krympande resurser som man på kommunal nivå kommer att
            tvingas leva med under lång tid framöver såvitt man i dag kan
            överblicka är det viktigt att man själv har kostnadskontroll över
            all den verksamhet som man har ansvar för.
          </note>
          <note n="5965e108">
            I Socialtjänstkommittén, där jag ingår, har Centern tillsammans
            med Moderaterna och kds varit överens om att den här principen
            om den kommunala självbestämmanderätten skall hävdas, t.ex. när
            det gäller socialt bistånd. Däremot har
          </note>
          <note n="cac0aa49">
            Socialdemokraterna och Folkpartiet liberalerna haft en annan
            mening. I frågan om primärvården hävdar vi samma princip. Här
            har Socialdemokraterna samma uppfattning som vi, medan de övriga
            här nämnda partierna intar en annan hållning. Det förefaller därmed,
            herr talman, bara vara Centern som konsekvent står fast vid principen
            om att ifall kommunerna och landstingen har kostnadsansvaret skall
            de också ha det avgörande inflytandet över hur resurserna skall
            fördelas.
          </note>
          <note n="dc0d6cb0">
            För vårdgivarens del - den enskilde läkaren, privatläkaren -
            innebär det här förslaget att den som vill bygga upp en privat
            verksamhet måste ha ett vårdavtal med sjukvårdshuvudmannen. Vi
            kan inte se det som någon större nackdel, eftersom vi förutsätter
            att den politiska viljeyttring som kommer till uttryck på riksnivå
            har sin motsvarighet på kommunal nivå.
          </note>
          <note n="c229a52c">
            Med andra ord bör det inte vara någon skillnad mellan de politiska
            partiernas uppfattning på olika nivåer.
          </note>
          <note n="441fb457">
            Jag har därför svårt att förstå den misstro som alltför ofta
            kommer till uttryck i den här församlingen när det gäller kommunernas
            och landstingens goda vilja att rätta sig efter riksdagens beslut.
            Det är en misstro som i grunden egentligen också är en misstro
            mot det demokratiska system vi har i det här landet.
          </note>
          <note n="a090c7a7">
            På ett par punkter har vi från Centern tyvärr inte lyckats få
            gehör för de synpunkter vi har fört fram.
          </note>
          <note n="9a409903">
            Det gäller remissförfarandet och uppföljningen av lagändringen.
            Här vänder jag mig särskilt till socialministern, eftersom jag
            hoppas på att så småningom få ett visst gehör för de här tankegångarna.
          </note>
          <note n="9069db76">
            Inom en del landsting krävs att patienten har remiss från primärvården
            för att komma till en viss specialist. Förslaget innebär att samma
            regler som gäller för sjukvårdshuvudmännen även skall gälla för
            privata vårdgivare. Av resursskäl har ett remissförfarande ibland
            varit motiverat, även om det i dag tillämpas i långt ifrån alla
            landsting. Frågan är dessutom om det är särskilt kostnadseffektivt.
          </note>
          <note n="f560fe9d">
            Centern anser att specialisterna inom gynekologi och psykiatri
            generellt skall vara undantagna kravet på ett remissförfarande.
            Vi anser att det finns flera skäl till detta, men vi vill framför
            allt hänvisa till integritetsskäl. Vi menar också att de patienter
            som i dag har en väl fungerande läkarkontakt med en privatläkare
            måste kunna få fortsätta att gå till samma läkare även om denna
            privatläkare är en specialist.
          </note>
          <note n="1f7d46ad">
            Patienten skall i det fallet inte först behöva gå till en husläkare
            eller en primärvårdsläkare för att få en remiss till en läkare
            som han eller hon redan går till.
          </note>
          <note n="e942fe1d">
            Vi tycker också att de förändringar som den privata vården genomgår
            måste följas upp med den årlig översyn, där det privata läkarnas
            situation redovisas för riksdagen. Eftersom det från vissa håll
            inom riksdagen och från de privata läkarna finns en viss misstro
            mot landstingets inställning till privata vårdgivare är det viktigt
            att få belagt om det finns någon täckning för det.
          </note>
          <note n="3f27c4f6">
            Det är också angeläget att få belyst konsekvenserna av 65-årsgränsen
            ur framför allt patientperspektivet. Även en patient som väljer
            att vara kvar hos sin privatläkare även sedan denna har fyllt
            65 år måste på samma villkor som andra patienter kunna få del
            av de resurser som finns i andra delar av vården, t.ex. röntgen
            och laboratorietjänster.
          </note>
          <note n="1d311d93">
            Herr talman! Centern anser att det är mycket angeläget att ta
            ett nästa steg i genomförandet av handikapputredningens förslag
            och att regeringen skall arbeta fram en plan för detta. Denna
            mycket viktiga fråga får inte till följd av alla de problem som
            finns på ekonomins område och på andra områden bli liggande på
            en hylla i garderoben. Vi föreslår därför att en sådan plan tas
            fram så snart som möjligt.
          </note>
          <note n="40d860e6">
            Herr talman! Jag står självfallet bakom Centerns samtliga reservationer
            i utskottet men nöjer mig nu för tids vinnande med att yrka bifall
            till reservationerna nr 17 i SoU24 och nr 3 i SoU25.
          </note>
          <note n="61b5fd2e">
            Anf. 29 LEIF CARLSON (m) replik
          </note>
          <note n="30fd454e">
            Herr talman! Roland Larsson uttalar en mycket stor tilltro till
            att vårdavtalen blir utformade så att privatläkare blir kvar.
            Jag kan tyvärr inte dela den tilltron. Landstingen är kostnadsansvariga
            och de är också producenter. De har den verksamheten att se på.
            För att man skall få ett vårdavtal kommer de att ställa sådana
            krav att det blir mycket svårt för en privat läkare att ställa
            upp på dem om de skall få verksamheten att gå runt.
          </note>
          <note n="ff54e848">
            Vårdavtalet måste alltid vara tidsbegränsat. Vem vill kanske
            få ett treårigt avtal och etablera en verksamhet, investera och
            kanske få skulder på ett par miljoner för att sedan efter tre
            år upptäcka - när landstinget i sin verksamhet har funnit att
            man skall bygga ut något själv eller skärper kraven - att det
            är omöjligt för en privatläkare att vara kvar. Ingen kommer att
            tordas gå in med ett avtal som kanske är tidsbegränsat till tre
            fyra år och dra på sig skulder som egentligen skall amorteras
            över en tjugoårsperiod. Ett system med vårdavtal där landstingen
            har så oerhört stark ställning, kommer att innebära att ingen
            kommer att tordas gå in i någon form av privat verksamhet.
          </note>
          <note n="5f60d6f0">
            Anf. 30 ROLAND LARSSON (c) replik
          </note>
          <note n="d129ec19">
            Herr talman! Regeringens och därmed också riksdagens intentioner
            när det gäller synen på privata läkare är helt klara i det här
            betänkandet. Det framstår mycket tydligt och det andas en mycket
            positiv inställning till att ha privata alternativ i vården.
          </note>
          <note n="f0cea6c1">
            Det finns inget här som på något sätt talar för att de här vårdavtalen
            inte skulle komma till stånd, annat än att landstingen möjligen
            inte bryr sig om vad riksdag och regering säger.
          </note>
          <note n="100e6407">
            Om landstingen inte gör det blir detta en demokratisk fråga.
            Det är en fråga om att kunna hantera det demokratiska systemet
            på det sättet att det som riksdagen uttalar också får genomslag
            på den primärkommunala och landstingskommunala nivån.
          </note>
          <note n="39128157">
            Det tycker jag är ett något annat problem, som inte på något
            sätt motiverar att man flyttar de här besluten ner till den nivå
            där de rätteligen hör hemma.
          </note>
          <note n="267325bd">
            Anf. 31 LEIF CARLSON (m) replik
          </note>
          <note n="4e813081">
            Herr talman! Det är just historien som talar emot
          </note>
          <note n="618aefda">
            Roland Larsson. Det vore önskvärt om det vore så som Roland Larsson
            säger. Men vi vet att - och det påpekades särskilt av Riksdagens
            revisorer -
          </note>
          <note n="e87062bd">
            landstingen aldrig har visat något intresse av att följa riksdagens
            och regeringens intentioner inom primärvården och när det gäller
            de förslag på vårdens område som har lagts fram. Man kan gå tillbaka
            till
          </note>
          <note n="9f9f49d4">
            70- och 80-talet. Man har sagt samma sak.
          </note>
          <note n="183f438f">
            Landstingen har inte agerat på det sättet utan har byggt ut och
            handlat på annat sätt.
          </note>
          <note n="6d453e21">
            Detta är ett problem. Men vi måste faktiskt vara realister och
            se att historien säger oss att vi inte i detta fall kan se någon
            beredvillighet hos landstingen att ta emot privata vårdgivare.
            Den som har erfarenhet av sjukvårdspolitik i Sverige, i synnerhet
            landstingens, vet att det inte finns någon beredvillighet att
            ta emot privata vårdgivare.
          </note>
          <note n="cfbb5d69">
            Anf. 32 ROLAND LARSSON (c) replik
          </note>
          <note n="eb180c17">
            Herr talman! Jag delar uppfattningen att man skall dra lärdom
            av historien, men man skall inte bara utgå från historien. Man
            måste blicka litet grand framåt också. Den som tittar litet grand
            bakåt - inte alltför långt bakåt - kan ändå se att inställningen
            i de här frågorna har förändrats.
          </note>
          <note n="058887b7">
            Vi har nu en regering som är socialdemokratisk men som ändå uttalar
            en välvillig och positiv inställning till de privata vårdgivaralternativen.
            Det är då fråga om att tro på att detta också är allvar. Det tycker
            jag att det är viktigt att man kan göra.
          </note>
          <note n="990365f0">
            Historien är viktig men den är inte allt. Därför har vi från
            Centerns sida också föreslagit att det skall ske en uppföljning.
            Det är här jag hoppas på socialministerns stöd. Det är viktigt
            att det här sker i praktiken, så att det inte blir som Leif Carlson
            säger.
          </note>
          <note n="85b01211">
            Det vore mycket olyckligt.
          </note>
          <note n="0edd6ae5" type="speaker">
            Anf. 33 KERSTIN HEINEMANN (fp)
          </note>
          <note n="ce33b180">
            Herr talman! Beträffande socialutskottets betänkande SoU21 vill
            jag endast hänvisa till Ingrid
          </note>
          <note n="6002a7a3">
            Anderssons anförande senare i dag. Jag vill betona det stora
            arbete som har lagts ned i utskottet när det gäller dessa svåra
            frågor och den stora enighet som man ändå nått i detta betänkande
            och yrka bifall till utskottets förslag på denna punkt. Jag yrkar
            också bifall till utskottets hemställan vad beträffar SoU23
          </note>
          <note n="f596de53">
            och SoU27.
          </note>
          <note n="59bce30d">
            SoU25 berör handikappfrågorna. Enligt liberala värderingar har
            varje individ - också hon med de allra sämsta förutsättningarna
            - rätt att leva ett så värdigt liv som möjligt och rätt till samhällets
            resurser på samma villkor som alla andra. Många i Sverige har
            inte de möjligheterna. De tillhör det glömda Sverige.
          </note>
          <note n="dc37a522">
            För deras skull måste Handikapputredningens alla förslag tas
            fram.
          </note>
          <note n="37fde4d2">
            Den borgerliga regeringen genomförde den första individreglerade
            delen, LSS. Slutbetänkandet som innehåller förslag som syftar
            till att göra hela samhället tillgängligt för människor med funktionshinder
            återstår. Folkpartiet liberalerna anser att regeringen måste utarbeta
            en plan för genomförandet av dessa förslag och därefter återkomma
            till riksdagen med en redovisning.
          </note>
          <note n="68d31706">
            Tillgången på hjälpmedel är en annan viktig förutsättning för
            ett bra liv för många funktionshindrade. Det finns i dag en rad
            problem inom hjälpmedelsområdet. Det händer t.ex. att man köper
            kortsiktigt billigt och långsiktigt dyrt.
          </note>
          <note n="c48d6dc5">
            Avvägning mellan kostnaden för hjälpmedlet och kostnaden för
            hemtjänst görs inte, och det finns stora skillnader i bedömningen
            av hjälpmedelsbehovet i landet. Folkpartiet liberalerna anser
            därför att åtgärder bör vidtas för en mer enhetlig behovsprövning
            samt underlag för vilka hjälpmedelsinsatser som är mest effektiva
            från en hälsoekonomisk synpunkt.
          </note>
          <note n="8fc4cf9b">
            Vi står naturligtvis bakom samtliga reservationer i det här betänkandet,
            men jag yrkar här bara bifall till reservationera 1 och 3.
          </note>
          <note n="85290cf6">
            Herr talman! Jag övergår nu till det betänkande som behandlar
            primärvården och privata vårdgivare. I
          </note>
          <note n="67c790e1">
            propositionen sägs en hel del positivt om fasta läkarkontakter
            i primärvården och om värdet av privata vårdgivare. Det är roligt
            och överraskande att läsa när man som jag i många år arbetat med
            dessa frågor och mött väldigt lite förståelse och mycket kritik,
            inte minst för husläkarlagen. Det är ju den som har bidragit till
            en stor del av det positiva som hänt inom primärvården under den
            senaste tiden.
          </note>
          <note n="c88354ff">
            Det är bra att den socialdemokratiska regeringen erkänner att
            det finns fördelar med husläkarlagen och kanske t.o.m. erkänner
            att det har skett en utveckling till det bättre för patienterna.
            I dag torde det vara åtskilliga som t.o.m. vet namnet på sin husläkare
            och därmed också vet vem man skall vända sig till om man får problem.
            Bara detta är en mycket stor förändring för många patienter.
          </note>
          <note n="e3e04c01">
            Tyvärr, herr talman, är regeringens positiva inställning bara
            ord i propositionen, eftersom de konkreta förslagen hotar allt
            det positiva som husläkarlagen har åstadkommit. Det ur den synpunkten
            viktigaste förslaget är naturligtivs avskaffandet av husläkarlagen
            och därmed ett vidhållande av höstens återställarpolitik.
          </note>
          <note n="33f2996d">
            Att återinföra landstingskontrollen över alla ersättningsetableringar
            och nyetableringar ger de landstingsmajoriteter som så önskar
            möjlighet att låta den privata vården successivt upphöra. Landstingen
            och deras politiker skall på nytt vara de som vet bättre än patienterna.
            I detta konkreta förslag är även
          </note>
          <note n="17de5954">
            Centerpartiet en ivrig påhejare för att förskjuta makten från
            patienterna till landstingspolitikerna.
          </note>
          <note n="b161ac6c">
            Frågan om etableringsrätt är naturligtvis en fråga om möjligheter
            för en vårdgivare att etablera sig, men det är också i högsta
            grad en fråga om patientens valfrihet. Finns inga privata vårdgivare
            finns heller ingen patient som kan välja honom eller henne.
          </note>
          <note n="8f1d4de2">
            Regeringen vidhåller synen på vikten av det landstingsveto som
            fanns i det s.k. Dagmarsystemet mot nyetableringar av privata
            icke-allmänläkare och privata sjukgymnaster. Det är kanske detta
            som gjort förslaget så attraktivt för Centerpartiet.
          </note>
          <note n="3587b437">
            I detta ligger också - relativt dolt - ett avskaffande av den
            rätt som länge funnits till ersättningsetableringar då innehavaren
            upphör med sin verksamhet på grund av pensionering, dödsfall eller
            annan orsak.
          </note>
          <note n="26aae4a6">
            Herr talman! Vi vi motsätter oss dessa förslag som vi anser leder
            till mindre stimulans till förnyelse än de till i november i fjol
            gällande reglerna. Särskilt utmanande tycker vi avskaffandet av
            ersättningsetableringarna är. Detta kommer i flera fall att leda
            till svåra problem för enskilda vårdgivare som gjort betydande
            investeringar. Det kommer även att minska intresset att börja
            verksamhet som enskild.
          </note>
          <note n="71dd18b2">
            Socialdemokraterna har kritiserat etableringsfriheten med kostnadsargument.
            Det skulle bli så mycket dyrare. Nu erkänns i propositionen att
            ersättningsreglerna för husläkare inte har varit kostnadsdrivande.
            Från många olika håll har lika många uppgifter kommit om kostnaderna
            för den privata etableringen och vilka övriga konsekvenser som
            etableringen har medfört. För att denna diskussion skall kunna
            föras med ett korrekt underlag anser vi att det är angeläget att
            samtidigt som etableringsrätten återinförs utvärdera hur den påverkar
            de totala sjukvårdskostnaderna, utbudet av vård och vårdens kvalitet
            för den enskilde patienten.
          </note>
          <note n="eb31101b">
            Herr talman! I propositionen föreslås också införande av en åldersgräns
            för privatpraktiserande vårdgivares möjlighet att få offentlig
            ersättning. Med vissa övergångsregler sätts gränsen till 65 år.
            Detta torde innebära en risk för ett ytterligare påskyndande av
            en avveckling av privata vårdgivare. Frågan om åldersgräns kan
            givetvis diskuteras och har diskuterats. Den föregående regeringen
            föreslog en åldersgräns på 70 år, något som då avvisades av riksdagen.
          </note>
          <note n="934145ed">
            Ett skäl för en åldergräns är att ha samma regler för de privata
            vårdgivarna som gäller för de landstingsanställda. Vi från Folkpartiet
            liberalerna är beredda att acceptera konsekvensen av ett sådant
            synsätt.
          </note>
          <note n="4698c192">
            Regeringen nämner i texten den del av den stora pensionsreformen
            som rör arbetstagarnas rätt i framtiden att kvarstanna t.o.m.
            67 års ålder. Någon slutsats för de privata vårdgivarna av detta
            drar regeringen dock inte.
          </note>
          <note n="c00def3a">
            Om de allmänna reglerna snart ändras så att de som önskar fr.o.m.
            1998 kan kvarstå i tjänst till 67 års ålder borde slutsen rimligtvis
            bli att inte nu sänka privata vårdgivares åldersgräns mer än till
            just 67 år.
          </note>
          <note n="73cb3b5b">
            Denna regel borde då kunna träda i kraft fr.o.m. 1998.
          </note>
          <note n="6ef153c6">
            Med tanke på den långa utbildning som framför allt läkare har
            och det värdefulla arbete som många läkare utför vore det värdefullt
            om landstingen inte automatiskt tillämpade 67-årsgränsen för vare
            sig de egna eller de privata vårdgivarna. Vi ser dock betydande
            risker för att så blir fallet i de landsting som har socialistisk
            majoritet.
          </note>
          <note n="5cafbca9">
            I propositionens föreslås att de landsting som har eller inför
            remisskrav till egna sjukgymnaster eller till egna specialister
            skall införa det också för de privata vårdgivarna. Detta kan synas
            rimligt utifrån ett perspektiv av likabehandling. Vi ser dock
            stora problem i en tillämpning av den föreslagna regeln.
          </note>
          <note n="adcc8543">
            Det finns enligt vår mening en betydande risk för att remisserna
            i stor utsträckning kommer att riktas till landstingens egna sjukgymnaster
            och specialistläkare.
          </note>
          <note n="87b2f914">
            Den föreslagna regeln skulle därmed innebära att den minskning
            av privatvården som vi befarar på grund av landstingens föreslagna
            vetorätt mot ersättnings- och nyetableringar blir än större. Så
            länge dessa risker finns är vi inte beredda att tillstyrka den
            föreslagna ändringen.
          </note>
          <note n="0261c2ac">
            Herr talman! Jag står även här givetvis bakom samtliga våra reservationer,
            men för tids vinnande yrkar jag bara bifall till reservationerna
            3 och 5 när det gäller primärvården.
          </note>
          <note n="a724453b">
            Anf. 34 ROLAND LARSSON (c) replik
          </note>
          <note n="24e2bbae">
            Herr talman! Det finns inget i det här betänkanet som talar för
            det som Kerstin Heinemann säger, nämligen att patientens valmöjlighet
            skulle begränsas.
          </note>
          <note n="182c24f9">
            Tvärtom stryks det mycket ordentligt under att patientens valmöjlighet
            skall finnas kvar och vara oförändrad.
          </note>
          <note n="84484127">
            Patienten skall ha möjlighet att välja sin läkare.
          </note>
          <note n="1a30c8c6">
            Läkarna kommer att finnas oavsett om de är i privat verksamhet
            eller i landstingsverksamhet, så möjligheten att välja den läkare
            man vill ha kommer inte att förändras oavsett hur det går.
          </note>
          <note n="777ddad2">
            Därför tycker jag att påståendet grundar sig på en misstanke
            om att landstingen inte kommer att bry sig om vad riksdagen säger.
            Påståendet bygger på att landstingen inte kommer att ta någon
            hänsyn till vad riksdagen uttalar, och det tror jag är fel. Det
            finns inget som säger att inte landstingen kommer att följa det
            riksdagen säger. Misstron mot landstingen tycker jag är ogrundad.
            Det finns, som sagt, en viss historisk erfarenhet av att det har
            varit på det sättet, men nu väljer man en ny väg där regeringen
            släpper fram privata vårdgivare. Skulle då risken för socialism
            i systemet vara större om socialdemokratiskt styrda landsting
            får bestämma än om den socialdemokratiska regeringen får bestämma?
          </note>
          <note n="d67352fb" type="speaker">
            Anf. 35 KERSTIN HEINEMANN (fp)
          </note>
          <note n="c795e98b">
            replik
          </note>
          <note n="84ce319d">
            Herr talman! Förvisso finns rätten att välja läkare med. Men
            vad vi är oroliga för är att det då gäller att välja en läkare
            som är anställd av landstinget och inte de privata rådgivarna.
            Då begränsas valfriheten i högsta grad.
          </note>
          <note n="8ff85e92">
            Roland Larsson talar om historia, att det nu har blivit andra
            tider och att vi nu skall lita på det. Jag är inte så säker på
            det. Jag har ganska lång landstingserfarenhet och känner mycket
            väl till förhållandena. Det har varit tillåtet att släppa fram
            privata vårdgivare, men det har man inte gjort.
          </note>
          <note n="ee6934b1">
            Så många beslut har fattats här i riksdagen, bl.a.
          </note>
          <note n="f3162c6e">
            med anledning av Riksdagsrevisorernas anmärkning beträffande
            hur primärvården sköts och att den behöver byggas ut, som landstingen
            inte alltid har brytt sig om. Därför är jag inte lika optimistisk
            som
          </note>
          <note n="931fabd2">
            Roland Larsson när det gäller framtiden och en öppnare syn på
            privata vårdgivare.
          </note>
          <note n="b8374681">
            Anf. 36 ROLAND LARSSON (c) replik
          </note>
          <note n="bf56bac2">
            Herr talman! Jag kan bara hoppas att det inte blir så som Kerstin
            Heinemann säger, att landstingen i hög grad skulle försöka begränsa
            möjligheterna för privata vårdgivare. Det skulle vara tragiskt.
            Jag tror inte heller att det är så stor risk för detta.
          </note>
          <note n="97bfecd8">
            Men jag tycker inte att det som Kerstin
          </note>
          <note n="c628166c">
            Heinemann säger stämmer, sett utifrån patientperspektivet, för
            att om jag som patient väljer att läkare A skall vårda mig och
            läkare A råkar vara privatläkare eller anställd av landstinget,
            så ser jag inte att han vårdar mig på ett annorlunda sätt om han
            är privatanställd än om han är landstingsanställd. Jag tror att
            jag får samma vård av läkare A, oavsett i vilken form han verkar.
            Utifrån patientperspektivet är det fel att påstå att valfriheten
            begränsas. Däremot kan det vara så utifrån läkarnas perspektiv,
            om landstinget tillämpar systemet på ett felaktigt sätt, vilket
            jag hoppas att de inte kommer att göra.
          </note>
          <note n="778e9b4b" type="speaker">
            Anf. 37 KERSTIN HEINEMANN (fp)
          </note>
          <note n="c795e98b">
            replik
          </note>
          <note n="4b9e6c31">
            Herr talman! Detta handlar inte i första hand om läkarnas eller
            andra privata vårdgivares valfrihet. Det handlar faktiskt om patientens
            valfrihet. Det kan finnas olika skäl till att man vill anlita
            en privat läkare i stället för en landstingsanställd läkare. Det
            begränsar, som vi ser det, även patienternas frihet.
          </note>
          <note n="939bf22e">
            Dessutom tycker jag att det är litet märkligt att
          </note>
          <note n="12c189d9">
            Centerpartiet vill begränsa möjligheterna för människor inom
            dessa yrken att bedriva egen verksamhet - en småföretagarverksamhet.
            Det är synd att Centern har ändrat sin syn sedan de satt med i
            den förra regeringen och nu går emot detta förslag.
          </note>
          <note n="4a381d3c">
            15 § Justitieminister Laila Freivalds lämnar information om regeringens
            politik mot våld
          </note>
          <note n="dc933cce">
            Anf. 38 Justitieminister LAILA
          </note>
          <note n="2c1db364">
            FREIVALDS (s)
          </note>
          <note n="4b76eba6">
            Herr talman! I regeringsförklaringen angavs att regeringen skulle
            presentera en samlad politik mot våldet. Flera åtgärder har redan
            vidtagits och en ny samlad handlingsplan har börjat ta form. Jag
            vill därför informera riksdagen om detta arbete.
          </note>
          <note n="6c36c50f">
            Våldet medför ingripande verkningar för den som drabbas, i form
            av fysiska och psykiska skador och annat lidande. Men våldet berör
            oss alla och har konsekvenser även för dem som inte drabbas direkt.
          </note>
          <note n="fc55c035">
            Det skapar en rädsla och en känsla av otrygghet som påverkar
            människors livskvalitet och handlingsfrihet.
          </note>
          <note n="eae3d336">
            Vi kan aldrig acceptera våldet i vårt samhälle, och vi måste
            alla vara beredda att göra vad som står i vår makt för att minska
            våldsbrottsligheten.
          </note>
          <note n="f33b1427">
            En för mig grundläggande och självklar utgångspunkt för att motverka
            våldet är att arbeta för ett samhälle med social rättvisa. Att
            minska arbetslösheten, motverka segregationen och utslagningen
            och att ständigt arbeta för att alla skall kunna leva under drägliga
            och värdiga förhållanden är själva basen i arbetet. Flera av de
            åtgärder som jag kommer att redogöra för har samband med dessa
            grundläggande målsättningar.
          </note>
          <note n="3f792d83">
            Regeringen har tillsatt en statsrådsgrupp mot våld.
          </note>
          <note n="28686b97">
            Den har till uppgift att samordna regeringens insatser på detta
            område. Som ett led i detta arbete har gruppen beslutat att ta
            fram en skrift, "Motverka våldet". Den innehåller en kartläggning
            och redovisar en del av de åtgärder som regeringen och dess myndigheter
            genomför och planerar. Skriften offentliggjordes häromveckan.
          </note>
          <note n="a00c64ed">
            Såsom inte minst framgår av skriften kan åtgärder mot våldet
            aktualiseras inom en lång rad samhällssektorer. För att identifiera
            dessa områden har det bildats en grupp med företrädare för olika
            departement inom regeringskansliet. På detta sätt breddas och
            fördjupas kunskapsbasen vid beredning av frågor som kan och bör
            påverkas av brottsförebyggande aspekter, t.ex. skolans roll och
            uppgifter, socialtjänstens arbete samt alkohollagstiftningen.
          </note>
          <note n="fd222172">
            Genom samarbetet förbättras också förutsättningarna för att integrera
            kampen mot våldet i samhällsplaneringen i stort.
          </note>
          <note n="7bb16aba">
            Den 22 maj ägde ett s.k. rundabordssamtal rum på initiativ av
            kungen. Närvarande var, förutom kungen och drottningen, bl.a.
            företrädare för regeringen och riksdagen samt enskilda och representanter
            från organisationer som aktivt arbetar för att motverka våldets
            spridning i Sverige.
          </note>
          <note n="26e3cb9a">
            Vid sammanträffandet fick vi tillfälle att lyssna till företrädare
            för många intressanta antivåldsprojekt.
          </note>
          <note n="1a58d023">
            Regeringen skall bidra till att sprida deras kunskaper, tips
            och idéer vidare.
          </note>
          <note n="4d958627">
            Inom regeringskansliet utarbetas därför en skrift som främst
            kommer att riktas till enskilda, föreningar, organisationer och
            skolor. Skriften skall bl.a.
          </note>
          <note n="f647089c">
            innehålla korta beskrivningar av vad man som enskild kan göra,
            vilket arbete som bedrivs i föreningar och liknande information.
            Tanken är att regeringen på så sätt skall kunna främja enskilda
            projekt och informera om det omfattande arbete som faktiskt bedrivs
            runt om i landet.
          </note>
          <note n="c80f432a">
            Alla måste medverka i kampen mot våldet. De insatser som nu har
            beskrivits har syftat till att samla alla i kampen mot våldet,
            att sprida kunskap om vad som görs och att uppmuntra till engagemang.
          </note>
          <note n="1a1d958a">
            Den bild som vuxit fram under detta arbete visar att insatserna
            mot våld runt om i landet präglas av handlingskraft. Jag får gott
            hopp om framtiden när jag tar del av all god vilja som förenas
            i detta arbete. I
          </note>
          <note n="8b21ea69">
            mitt fortsatta arbete kommer jag att söka vägar för att samordna
            insatserna.
          </note>
          <note n="84bca204">
            För att nå framgång är det avgörande att åtgärderna bygger på
            kunskap och att arbetet bedrivs med kontinuitet.
          </note>
          <note n="a344906d">
            Brottsförebyggande rådet, BRÅ, har regeringens uppdrag att utarbeta
            underlag till ett nationellt brottsförebyggande program. Uppdraget
            kommer att redovisas under våren. Trygghetsutredningen har i ett
            delbetänkande, Trygghet mot brott i lokalsamhället, tagit upp
            frågor om hur tryggheten kan ökas på olika sätt och redovisat
            en kartläggning av olika brottsförebyggande verksamheter. Därutöver
            pågår försöksverksamhet med lokalt brottsförebyggande arbete på
            några orter i Sverige, de s.k. Pilotprojekten.
          </note>
          <note n="70faf1af">
            Arbetet i Pilotprojekten har på regeringens uppdrag stötts av
            BRÅ och skall även utvärderas av BRÅ.
          </note>
          <note n="075be442">
            Med detta som huvudsaklig grund kommer regeringen under hösten
            att utarbeta ett nationellt brottsförebyggande program. Programmet
            kommer att innehålla statsmakternas övergripande utgångspunkter
            för brottsförebyggande arbete och de teoretiska grundvalarna för
            detta arbete. Programmet bör också kunna medverka till att kunskap
            och erfarenhet sprids över landet.
          </note>
          <note n="801b5f3d">
            När det gäller lokalt arbete kommer naturligtvis de erfarenheter
            som vunnits vid Pilotprojekten att vara av väsentlig betydelse.
            Det är vår förhoppning att vi skall kunna redovisa tänkbara modeller
            för lokalt brottsförebyggande arbete, möjligheter och svårigheter
            på det lokala planet och tänkbara vägar för att främja samordning.
            Att finna former för en målinriktad samverkan mellan t.ex. polis,
            skola och socialtjänst skapar väsentligt förbättrade förutsättningar
            för ett effektivt arbete mot våldet.
          </note>
          <note n="df34ea97">
            Detta kommer inte minst att få betydelse när det gäller att förhindra
            att barn och ungdomar dras in i kriminalitet. Polisens nya inriktning
            mot ett problemorienterat arbetssätt och närpolisverksamheten
            bör ge förbättrade förutsättningar för detta arbete.
          </note>
          <note n="28ac653b">
            Jag övergår nu till att beskriva mer specifika åtgärder som vidtas
            och planeras inom departementen för att förebygga och bekämpa
            våld. Jag vill då understryka att min redogörelse inte begränsas
            till
          </note>
          <note n="178e28cb">
            Justitiedepartementets ansvarsområde. Det förtjänar även att
            anmärkas att vissa av de insatser som görs initierats av den förre
            regeringen. Detta visar att frågan om insatser mot våld är en
            fråga som förenar oss över partigränserna.
          </note>
          <note n="7bc91ef0">
            Brottsdebuten sker ofta i unga år, ibland redan i
          </note>
          <note n="b9dd620a">
            10-12-årsåldern. Åtgärder måste därför sättas in på ett tidigt
            stadium. Att ge barn och ungdomar möjlighet att växa upp till
            mogna och ansvarskännande medborgare, att ge dem en trygg och
            bra start i livet är ett säkert sätt att motverka våld. En sådan
            utveckling kan åstadkommas endast genom långsiktiga åtgärder som
            berör stora områden i samhällsplaneringen, t.ex. skola, bostäder
            och arbete.
          </note>
          <note n="18456b97">
            För att förhindra en brottslig utveckling krävs också ett samarbete
            mellan familj och myndigheter. Detta hindrar inte att samhället
            skall reagera med snabba åtgärder när brott faktiskt begås.
          </note>
          <note n="3f1234cb">
            I utredningen "Levnadsvillkor i storstadsområden"
          </note>
          <note n="3cc524c6">
            kommer barn och ungdomars levnadsvillkor och skolans roll att
            belysas. Utredningen skall också föreslå och initiera åtgärder
            som kan skapa bättre förutsättningar för de boende i storstädernas
            bostadsområden.
          </note>
          <note n="38ac2ce0">
            Ungdomars uppväxt- och etableringsvillkor skall analyseras och
            redovisas av Ungdomsstyrelsen under år 1996.
          </note>
          <note n="a8750014">
            Kommittén för det inre arbetet i skolan har bl.a.
          </note>
          <note n="4d508e60">
            till uppgift att belysa arbetet i det offentliga skolväsendet
            för barn och ungdomar. En fundamental fråga för kommittén är hur
            skolan bemöter de barn och ungdomar som har de allra största svårigheterna.
          </note>
          <note n="cdb65fd2">
            Arbetet skall redovisas senast den 1 november 1997.
          </note>
          <note n="f2c359a9">
            Barnombudsmannen har på regeringens uppdrag ansvaret för en bred
            kampanj mot mobbning.
          </note>
          <note n="15724a8b">
            Folkhälsoinstitutet och Socialstyrelsen har fått regeringens
            uppdrag att följa och dokumentera hur långvarig arbetslöshet påverkar
            ungdomars sociala anpassning och hälsotillstånd. En första översikt
            skall presenteras under 1995.
          </note>
          <note n="12f37bf4">
            Jag vill i detta sammanhang också nämna den översyn av socialtjänstlagen
            som pågår. En grundtanke i Socialtjänstkommitténs betänkande är
            att stärka barnens ställning.
          </note>
          <note n="01d0dc6e">
            Nya regler om handläggning av mål och ärenden hos polis, åklagare
            och i domstol när ungdomar misstänks för brott har trätt i kraft
            i år. Målen skall hanteras snabbare och skall handläggas av personer
            som är speciellt kunniga och erfarna när det gäller ungdomar.
            Vårdnadshavares och andra vuxnas ansvar för dem som är under 18
            år betonas också.
          </note>
          <note n="88f71a4f">
            Beredningen av frågan om ett nytt påföljdssystem för ungdomar
            fortsätter. Riksåklagaren kommer under sommaren att redovisa ett
            uppdrag som avser att beskriva hur medling skall kunna användas
            i detta system.
          </note>
          <note n="b4eb1463">
            De flesta våldsbrott begås av personer som tidigare är kända
            för brottslighet av olika slag. En stor del av dem är drogmissbrukare.
            Alkohol och andra droger är kanske inte en direkt orsak till våldet,
            men drogerna kan vara en faktor som utlöser våld. Tre av fyra
            våldsbrott begås av berusade gärningsmän.
          </note>
          <note n="9ce66b3a">
            Dessutom medför missbruk ett utanförskap och ofta en utslagning
            ur samhället som skapar en grogrund för kriminalitet.
          </note>
          <note n="c3ff9ee8">
            Regeringen har avsatt 75 miljoner kronor till åtgärder för att
            minska alkoholkonsumtionen. Det förebyggande arbetet bland barn
            och ungdomar skall särskilt prioriteras.
          </note>
          <note n="d983e4f7">
            Regeringen har dessutom givit en grupp forskare i uppdrag att
            sammanställa kunskaper inom olika forskningsområden för att bättre
            kunna analysera ungdomars drogmissbruk, asocialitet och våldsbenägenhet.
            Arbetet skall vara slutfört senast den 31 december 1995.
          </note>
          <note n="3497534f">
            För närvarande pågår också ett arbete med att kartlägga tillgänglig
            forskning om olika dopningsmedel och dessas verkningar. I arbetet
            ingår bl.a. att analysera om det finns en koppling mellan missbruk
            av dopningsmedel och annat missbruk och våldsbrott. Arbetet skall
            redovisas före utgången av
          </note>
          <note n="9b443b0d">
            1995.
          </note>
          <note n="5e99e48f">
            Stora klyftor mellan människor tenderar till att leda till våld.
            Våldsbrottsligheten har inte sällan en koppling till bostadsområden
            med en hög andel invandrare, hög arbetslöshet och stort bidragsberoende.
            Ett av målen i regeringens politik är att skapa likvärdiga förutsättningar
            för invandrare som för den övriga befolkningen. Arbetet mot främlingsfientlighet
            och rasism är ytterligare ett led i kampen mot våldet.
          </note>
          <note n="e7a2a1a5">
            Regeringen har avsatt 125 miljoner kronor för särskilt invandrartäta
            bostadsområden. Tanken är att framför allt storstadskommunerna
            skall arbeta fram handlingsplaner som syftar till att bryta den
            tilltagande segregationen. Därutöver har en särskild kommitté
            tillsatts för att utveckla arbetet med invandrarnas integration.
          </note>
          <note n="853bbc08">
            Inom regeringskansliet utarbetas också förslag till hur arbetet
            mot främlingsfientlighet och rasism skall utformas. Över 7 miljoner
            kronor har beviljats ungdomskampanjen "Ungdom mot rasism". I varje
            kommun stöds lokala samarbetsprojekt med denna inriktning.
          </note>
          <note n="7ceb8f90">
            Antalet vapen i Sverige ökar stadigt. Det har blivit allt vanligare
            att ungdomar beväpnar sig med knivar och andra farliga föremål.
            Tungt kriminellt belastade personer har också i ökad utsträckning
            tillgång till skjutvapen. Ett antal mycket allvarliga brott har
            förövats med skjutvapen här i landet under det senaste året.
          </note>
          <note n="ab1d9709">
            Regeringen har därför nyligen påbörjat ett arbete med en genomgripande
            översyn av vapenlagstiftningen med inriktning på att förebygga
            våldsbrott. Målsättningen är att skapa ett samhälle där endast
            legal hantering av vapen förekommer. Arbetet omfattar flera olika
            områden, bl.a. skall vapenlagen och knivförbudslagen ses över.
            Arbetet skall redovisas före utgången av år 1996.
          </note>
          <note n="f9e7a4bc">
            En särskild arbetsgrupp arbetar också med frågor om åtgärder
            för att skärpa säkerhetsskyddet när det gäller militära skjutvapen.
          </note>
          <note n="090fff3c">
            Ett särskilt angeläget ämne är att motverka våld mot kvinnor
            och barn. Kvinnovåldskommissionen kommer snart att redovisa sitt
            uppdrag.
          </note>
          <note n="5eacc772">
            Prostitutionsutredningens förslag är nu ute på remiss.
          </note>
          <note n="50858b27">
            Det är min förhoppning att vi med dessa förslag som grund skall
            kunna presentera åtgärder som förstärker kvinnors och barns skydd
            mot att bli utsatta för sexuella övergrepp och annat våld.
          </note>
          <note n="3c72b124">
            Tillämpningen av lagen om besöksförbud har på regeringens uppdrag
            utvärderats av BRÅ. Uppdraget redovisades nyligen till regeringen.
          </note>
          <note n="3bb02ed8">
            Dessutom pågår ett flertal projekt som syftar till att förbättra
            skyddet för kvinnor som utsätts för våld eller hot. Regeringen
            avser nu att utvärdera flera av de åtgärder som vidtagits till
            stöd och skydd för utsatta kvinnor. Utvärderingen kommer att ske
            inom ramen för en samlad utvärdering av åtgärderna inom brottsofferområdet.
          </note>
          <note n="73e10350">
            Även här är syftet att skapa en samlad bild av de åtgärder som
            vidtagits och vilka effekter som de har haft.
          </note>
          <note n="74a528bd">
            Vad jag har redovisat är de väsentligaste inslagen i regeringens
            samlade politik mot våldet.
          </note>
          <note n="0c14828a">
            Vi har påbörjat ett långsiktigt arbete, och jag är övertygad
            om att vi är på rätt väg.
          </note>
          <note n="c614d51f">
            Jag vill emellertid avslutningsvis betona att åtgärder mot våldet
            inte bara - och inte ens huvudsakligen - är en uppgift för oss
            politiker.
          </note>
          <note n="9bce3939">
            Regeringen och riksdagen kan undanröja hinder och skapa förutsättningar
            för arbetet mot våldet. Det krävs dock ett lokalt engagemang och
            ett brett deltagande för att åstadkomma förändringar. Vi måste
            alla ta ansvar för det samhälle vi lever i och söka förbättra
            det.
          </note>
          <note n="08ebdbd0" type="speaker">
            Anf. 39 GUN HELLSVIK (m)
          </note>
          <note n="637bdfa7">
            Herr talman! Det är tacknämligt att det finns ett stort engagemang
            från regeringens sida i kampen mot våldet och förhoppningsvis
            i kampen mot det som utgör bas för våldet. Våldet har oftast djupare
            grunder. Med tanke på detta är jag något förundrad över den redovisning
            som vi har fått. Det finns ändå i dag mycket kunskap.
          </note>
          <note n="6d8937a9">
            I justitieutskottet hade vi denna vecka en utfrågning där praktiker,
            forskare och även en ung man som företrädde Non fighting generation
            deltog.
          </note>
          <note n="ceeebdc9">
            Alla hade den gemensamma synen att det mest avgörande i brottsförebyggande
            sammanhang är familjen. Jag lyssnade noga och jag kunde notera
            att justitieministern nämnde ordet familj endast vid ett tillfälle.
            Det gällde då en strävan att få till stånd samordning mellan familj
            och myndigheter.
          </note>
          <note n="342486d4">
            Om vi inte har klart för oss familjens normöverförande betydelse,
            kan vi hålla på att vidta i stort sett vilka åtgärder vi vill,
            men vi kommer att få mycket svårt att nå positiva resultat. Därför
            vill jag höra om det ändå inte finns planer på reglering som syftar
            just till att undanröja hinder för familjen att fungera som normöverförare.
          </note>
          <note n="82bb3db2">
            Den borgerliga regeringen införde vårdnadsbidraget av detta skäl.
            Det är nu borta. Vi införde skolpengen. Men allt tyder på att
            den kommer att tas bort genom ett beslut i kammaren i dag.
          </note>
          <note n="37ebbd21">
            Jag har vidare uppfattat att vi har varit överens om ett utökat
            skadeståndsansvar för föräldrar.
          </note>
          <note n="70f4f996">
            Det finns säkerligen också andra lösningar, och jag vill gärna
            höra vilka planer som finns att på detta område undanröja hinder
            för familjer.
          </note>
          <note n="eb6ea940">
            Anf. 40 Justitieminister LAILA
          </note>
          <note n="2c1db364">
            FREIVALDS (s)
          </note>
          <note n="4eef1c04">
            Herr talman! Jag tror att det inte finns någon i vårt land, Gun
            Hellsvik, som inte har familjens normgivande betydelse klar för
            sig. Det är så fundamentalt att det ibland förefaller som om moderaterna
            hade nyupptäckt någonting som för alla andra är så självklart
            att de inte oavbrutet behöver framhålla det.
          </note>
          <note n="36971bde">
            Att familjen, där barnen växer upp och möter vuxna människors
            normer och värderingar, är det viktigaste fundamentet för ett
            uppväxande barn är en sådan självklarhet i en socialdemokratisk
            politik att den genomsyrar hela den politik som vi bedriver.
          </note>
          <note n="0cd3980e">
            Denna syftar till att skapa ett samhälle som gör det möjligt
            för alla - män, kvinnor och barn - att växa upp under mycket goda
            förhållanden.
          </note>
          <note n="11328dbf">
            Hela den samlade politiken har för sina ögon att säkerställa
            att människor i familjen får en möjlighet att leva ett gott liv.
            Det är basen för att barn skall växa upp till bra människor.
          </note>
          <note n="33b1f19a">
            Vad är det för hinder som Gun Hellsvik syftar på när det gäller
            familjens möjligheter att fungera som normgivare? Om vårdnadsbidraget
            utgör lösningen på det hindret, vore detta problem mycket litet.
            Det problem som vi har att möta när vi hanterar ungdomar som är
            på väg in i kriminalitet har mycket litet att göra med vårdnadsbidrag.
            Det har däremot mycket att göra med sociala förhållanden i uppväxtmiljön,
            med hur skolan fungerar och hur vuxenvärlden fungerar i allmänhet
            i förhållande till dessa barn. Det har mycket att göra med alkohol
            och droger i vårt samhälle men mycket litet att göra med vårdnadsbidrag.
          </note>
          <note n="962da2f8" type="speaker">
            Anf. 41 GUN HELLSVIK (m)
          </note>
          <note n="d2d7586f">
            Herr talman! Vi tror inte att vi har upptäckt familjens betydelse.
            Det fanns tidigare i Sverige en enighet över partigränserna om
            familjens betydelse, men efter hand som det mer och mer kommit
            att centralt bestämmas vad som skall avses med ett gott liv för
            en familj har vi insett att alltför många har kommit alltför långt
            från förståelsen för vad som egentligen ligger i familjens betydelse.
            Ett gott liv kan se mycket olika ut. Det behöver inte se ut så
            som vi uppifrån försöker styra det till.
          </note>
          <note n="33260d34">
            Anf. 42 Justitieminister LAILA
          </note>
          <note n="2c1db364">
            FREIVALDS (s)
          </note>
          <note n="25252854">
            Herr talman! En mycket kort kommentar. Jag tror att det råder
            inte bara en partipolitisk enighet om familjens betydelse. Jag
            tror att det råder en total enighet i det svenska samhället om
            det.
          </note>
          <note n="1ce667a5" type="speaker">
            Anf. 43 BERNDT EKHOLM (s)
          </note>
          <note n="a6f932c2">
            Herr talman! Jag vill först säga att jag tyckte att det var en
            mycket bred och gedigen presentation som gjordes av en mängd åtgärder.
            Det är naturligtvis precis så som man måste gå till väga. Det
            gäller ett komplext problem som kräver mångfasetterade åtgärder.
          </note>
          <note n="6c83389b">
            Jag skall koncentrera min fråga till alkoholproblematiken. Vi
            vet ju i dag att alkoholkonsumtionen bland ungdomarna ökar, kanske
            speciellt ölkonsumtionen. Det har naturligtvis många orsaker,
            bl.a. den ökade tillgängligheten. En annan fråga i detta sammanhang
            är åldergränserna.
          </note>
          <note n="d0832c5a">
            Det allra senaste som har kommit på tapeten är folkölet, där
            vi har fått se en mycket kraftig ökning av konsumtionen. Jag var
            häromkvällen i en konsumbutik i Gamla stan, där det på en skylt
            stod att man inte får köpa tobak, om man är under 18 år. Det fanns
            dock ingen skylt om att man inte fick köpa folköl. Jag frågade
            expediten varför det inte fanns någon sådan. Då sade hon: Det
            är så nytt. Hon kände inte till att det sedan lång tid tillbaka
            finns en sådan gräns.
          </note>
          <note n="40e081d3">
            Jag skulle vilja fråga justitieministern vilka åtgärder regeringen
            planerar för att skärpa ålderskontrollen vid ölinköpen och även
            för att minska tillgängligheten, vilket jag tror vore mycket väsentligt.
          </note>
          <note n="34a6e85c">
            Anf. 44 Justitieminister LAILA FREIVALDS
          </note>
          <note n="a335f7c1">
            (s)
          </note>
          <note n="ad01857b">
            Herr talman! Berndt Ekholm tar upp en mycket central fråga i
            den här problematiken, nämligen alkoholens tillgänglighet och
            utbredning i allt lägre åldrar. Jag tror att flera av de initiativ
            som har påbörjats, framför allt aktiviteter på det lokala planet,
            kommer att handla just om problematiken kring alkohol. Jag skulle
            tro att just sådant som att kontrollera att det i butiker inte
            säljs alkohol till minderåriga kommer att vara centrala inslag
            i många av de aktiviteter som startar ute i kommunerna.
          </note>
          <note n="2c54daf5">
            Jag skulle tro att i den handlingsplan som en kommun ställer
            upp för sitt brottsförebyggande arbete kommer frågor kring alkohol
            och bl.a. kontrollen av efterlevnad av de regler som finns att
            ha en central betydelse i detta sammanhang.
          </note>
          <note n="51182560">
            Jag vill understryka att regeringen är medveten om alkoholpolitikens
            betydelse i sammanhanget. Det är naturligtvis fullt möjligt att
            föra en diskussion om förändring av det regelverk som vi har -
            om åldersgränser annat som berör tillgängligheten - men jag tror
            att det viktigaste på detta stadium ändå är att se till att de
            regler som vi har följs. De är faktiskt en gång noga övervägda.
          </note>
          <note n="7694a007">
            Parallellt med detta bör det spridas inforation kring dessa frågor,
            inte bara till ungdomarna själva för att öka deras möjligheter
            att våga säga nej till droger utan också till vuxenvärlden, som
            ju alltför ofta demonstrerar en total okänslighet inför det här
            problemets allvar och betydelse.
          </note>
          <note n="5580e7af" type="speaker">
            Anf. 45 SIW PERSSON (fp)
          </note>
          <note n="d7679c08">
            Herr talman! Jag vill göra en kommentar med anledning av p. 4
            på s. 44 om föreslagna åtgärder för att förbättra möjligheterna
            för vittnen. Det är tyvärr mycket vanligt att ungdomar varken
            vill eller vågar ställa upp som vittnen. Det är också mycket allvarligt
            att så många har en så negativ inställning till myndigheter och
            av den anledningen inte vill ställa upp som vittnen. Jag vill
            gärna få en kommentar från justitieministern till detta.
          </note>
          <note n="7abb679c">
            Låt mig också ställa en fråga till, herr talman. Det förs en
            allt högljuddare diskussion om rätten att vittna anonymt, som
            jag tror vore en oerhört farlig väg att komma in på. Jag vill
            fråga ministern: Räcker de föreslagna åtgärderna för att förstärka
            skyddet för de vittnen som ett rättssamhälle så väl behöver?
          </note>
          <note n="18920860">
            Anf. 46 Justitieminister LAILA
          </note>
          <note n="2c1db364">
            FREIVALDS (s)
          </note>
          <note n="e241227b">
            Herr talman! Vi fick ganska nyligen ett betänkande som bl.a.
            behandlar frågan om skydd för vittnen och målsägande. I det betänkandet
            framförs ett antal förslag till hur vi skall kunna komma vidare
            både för att öka benägenheten att vittna och för att undanröja
            vissa faktorer som bidrar till en rädsla hos målsägande och vittnen.
            Jag tror att många av de förslagen kan innebära en klar förbättring
            när de genomförs. Inte minst tror jag att det är betydelsefullt
            hur rättsväsendets olika institutioner agerar i förhållande till
            vittnen.
          </note>
          <note n="7086e175">
            Vi har i dag ett system som är så koncentrerat på rättssäkerhet,
            utredning och bevisföring att man nog glömmer bort att man har
            att hantera människor som faktiskt inte frivilligt infinner sig
            men som uppfyller en samhällsskyldighet, som dessutom är oerhört
            väsentlig.
          </note>
          <note n="960f4319">
            Men vi måste nog gå vidare med det som finns föreslaget i det
            betänkandet. Denna fråga har många dimensioner. Det handlar dels
            om att vanliga människor kan känna obehag i ganska enkla sammanhang,
            dels om situationer där vittnen faktiskt är utsatta för mycket
            allvarligt hot och riskerar repressalier av olika slag. Inte minst
            i samband med organiserad brottslighet och vissa typer av gäng
            förekommer denna typ av farliga situationer.
          </note>
          <note n="a8bffe7e">
            Vi arbetar med att utifrån den kunskap och erfarenhet som polis
            och åklagare kan samla ihop se vilka förändringar i regelverket
            och andra typer av åtgärder som vi kan vidta. Även på det europeiska
            planet pågår ett arbete med att hitta former för att öka skyddet
            för dem som skall medverka i rättegångar.
          </note>
          <note n="9b4275c4">
            Detta är inte ett svenskt problem. Det är ett mindre problem
            i Sverige än i flertalet andra europeiska länder. Förhoppningsvis
            kan vi få bra idéer och underlag även från det europeiska forumet.
          </note>
          <note n="cae0bf6e" type="speaker">
            Anf. 47 KIA ANDREASSON (mp)
          </note>
          <note n="3747989e">
            Herr talman! Jag vill ta upp frågan om våldsskildringar. I boken
            "Motverka våldet"
          </note>
          <note n="f67357d7">
            behandlas på s. 17 våldsskildringar. Det är närmast fråga om
            ett konstaterande av det som vi hela tiden har försökt upplysa
            om, att sådana påverkar och skadar den yngre generationen.
          </note>
          <note n="4be93a23">
            Enligt mitt sätt att se det behövs inte flera undersökningar.
            Undersökningar har gjorts. Resultatet av att unga människor ser
            på våldsskildringar som finns på video är att deras sinnelag förändras.
            Vi fick i tisdag information om att detta har betydelse och leder
            till att det grövre våldet tränger ner i åldrarna.
          </note>
          <note n="c9d33454">
            Man sparkar på en redan liggande. Det framkom att det var av
            rädsla för att den som redan var nedslagen skulle kunna hoppa
            upp och slå tillbaka. Förekomsten av knivar har ökat, och det
            är också ett led i detta.
          </note>
          <note n="0387f5d8">
            I justitieministerns tal framkom inte någonting om konkreta åtgärder
            mot det jag har tagit upp. Hon nämnde ingenting om några förslag
            om förhandsgranskning av video eller om åtgärder av det slag man
            har vidtagit i Norge. När våldsskildringar sänds på TV på tider
            då barn kan se dem, tejpas de över med svarta lappar. Jag skulle
            vilja ha flera konkreta förslag.
          </note>
          <note n="9f506aa4">
            Anf. 48 Justitieminister LAILA
          </note>
          <note n="2c1db364">
            FREIVALDS (s)
          </note>
          <note n="92fa08dd">
            Herr talman! Vi har ett våldsskildringsråd, som har till uppgift
            att arbeta med frågor som har att göra med våldsskildringar i
            våra medier. Det tillkom mot bakgrund av den debatt som har pågått
            under många år i vårt land när det gäller våldsskildringar. Jag
            delar uppfattningen att en allmän ökning av förekomsten av våldsskildringar
            i medier, framför allt i samband med underhållning, på sikt har
            betydelse för vår inställning och attityd till våld. Frågan är
            hur vi skall gå vidare för att bekämpa förekomsten av våldsskildringar.
          </note>
          <note n="a94c9649">
            Jag tror inte ett ögonblick på att vi kan förbjuda bort våldsskildringar.
            Vi har förbjudit bort de grova våldsskildringarna i medier som
            visas för allmänheten.
          </note>
          <note n="965bb6fa">
            Återkommande i debatten är förhandsgranskning av video. Jag är
            alltid litet förvånad över att den frågan kommer upp. Det måste
            bottna i att man inte riktigt har förstått vad förhandsgranskningens
            syfte är.
          </note>
          <note n="36119314">
            Vi har förhandsgranskning av filmer som visas på biograf och
            även av de videor som kan visas på biografer. Syftet med det är
            att i förväg ange vad som är tillåtet eller inte tillåtet. Om
            det vore så att den videofilm som man kan hyra eller köpa i butiker
            var av ett otillåtet slag, skulle det betyda att det problem vi
            har att leva med är att man inte efterlever förbudet mot grova
            våldsskildringar. Men så är icke fallet.
          </note>
          <note n="f6f52a31">
            Vårt problem i dag är att vi inte ens vill ha det våld som vi
            har godkänt. Det är den svåra debatt som vi har att fortsätta
            föra: Skall vi ha en censur som förbjuder våldsskildringar som
            vi i dag accepterar för vuxna, därför att även barn kan tänkas
            komma att se dem? Det är den svåra frågan att svara på.
          </note>
          <note n="5c0466ad">
            För min egen del vill jag inte ha ett samhälle där vi i vuxenvärlden
            omyndigförklaras bara för att vuxenvärlden inte klarar av att
            ta ansvar för barnen och se till att de inte möter den typ av
            filmer vi anser inte är lämpliga för barn. Därutöver tycker jag
            att vi skall ställa högre krav på våra allmänna medier såsom
          </note>
          <note n="5d549827">
            TV, att de skall vara mycket noggranna i sitt urval av vilka
            program de visar på olika tider. Det har blivit betydligt bättre
            efter den debatt vi har fört, men jag tror att det kan bli ännu
            bättre.
          </note>
          <note n="443a341d" type="speaker">
            Anf. 49 KIA ANDREASSON (mp)
          </note>
          <note n="fe79e040">
            Herr talman! Justitieministern säger att det grova våldet är
            borta från videorna. Men problemet är att det förekommer en sådan
            uppsjö. Vi fick en siffra på att 1 000 videor per vecka kommer
            in i landet. Det släpps våldsskildringar som är direkt olämpliga.
            Var gränsen sedan skall sättas kan man diskutera. Men om vi hade
            en bättre kontroll kunde man hindra denna översköljning från marknaden.
            På något sätt måste vi försöka få kontroll. Vi kan inte bara låta
            detta som är skadligt ske.
          </note>
          <note n="215a1fb3">
            Jag har inte några direkta förslag till konkreta åtgärder. Men
            vi måste ta itu med konkreta åtgärder tillsammans. Vi kan inte
            släppa det och säga att vi skall försöka ta ansvar. Det måste
            till ytterligare lagförslag.
          </note>
          <note n="3d0fc4ce">
            Anf. 50 Justitieminister LAILA
          </note>
          <note n="2c1db364">
            FREIVALDS (s)
          </note>
          <note n="1221492d">
            Herr talman! Om man skall lösa ett problem måste man först vara
            noga med att precisera vad som är problemet. En bättre kontroll
            av den film som kommer in över våra gränser fyller bara en funktion
            om problemet är att det i dag kommer in filmer som inte är tillåtna
            i vårt land. Men det är inte det som är problemet. Det tror jag
            att vi är överens om. Det är mängden av våldsskildringar över
            huvud taget som i och för sig är accepterade. Det finns en del
            som helst skulle se att vi inte hade dem. Men det är en annan
            debatt. Det handlar inte om bättre kontroll. Då måste vi ta tjuren
            vid hornen och diskutera om vi skall ha mer censur i vårt land.
          </note>
          <note n="a55f9e3d">
            Överläggningen var härmed avslutad.
          </note>
          <note n="919cfb67">
            16 § Information från regeringen om aktuella
          </note>
          <note n="a734c438">
            EU-frågor
          </note>
          <note n="a105e3c1">
            Anf. 51 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="91d2028d">
            Herr talman! I morgon går startskottet för de officiella förberedelserna
            för den stora regeringskonferensen 1996, den konferens som skall
            göra en översyn av Maastrichtfördraget. I morgon samlas nämligen
            för första gången den s.k.
          </note>
          <note n="7add4140">
            reflexionsgruppen. Det är dess arbete som jag avser att informera
            riksdagen om. Den skall förbereda regeringskonferensens dagordning.
          </note>
          <note n="1a013315">
            Att mötet hålls just i morgon, den 2 juni, har en alldeles speciell
            förklaring. Det är 40-årsdagen av mötet i Messina i Italien, det
            möte som var startskottet för det arbete som resulterade i Romfördraget,
            som i sin tur lade grunden till ett samarbete mellan länder som
            i många avseenden verkligen har fungerat - först
          </note>
          <note n="5e29d5f2">
            EEC, sedan EG och nu EU.
          </note>
          <note n="d2d39f94">
            Samarbetet inom den europeiska unionen står inför en stor utmaning
            under de närmaste åren. Hur skall alla de länder som nu bankar
            på EU:s dörr och vill vara med i gemenskapen beredas plats? Det
            handlar om länderna i Central- och Östeuropa liksom de baltiska
            staterna som alla strävar efter en ekonomisk och politisk integrering
            i unionen. Det handlar också om Cypern, Malta och Slovenien. För
          </note>
          <note n="592add50">
            Sverige är det centralt att de baltiska staterna kommer att finnas
            med bland de länder som upptas som nya medlemmar i unionen.
          </note>
          <note n="e5413186">
            Här ligger en stor uppgift, både för unionen och för de blivande
            medlemmarna. För länderna i Centraloch Östeuropa kommer det att
            krävas en omställning till moderna näringslivsstrukturer och en
            anpassning till den s.k. inre marknadens regelverk. För EU ställer
            det i sin tur krav på anpassning av arbetssättet för att också
            i framtiden kunna bevara handlingsförmåga och beslutskraft. Det
            är regeringens uppfattning att det är en huvudfråga för översynskonferensen
            nästa år att bana väg för denna framtida utvidgning.
          </note>
          <note n="263ea662">
            Regeringskonferensen skall alltså förberedas i den s.k. reflexionsgruppen.
            Den består av personliga representanter för utrikesministrarna
            samt deltagare från kommissionen och Europaparlamentet. Den svenska
            representanten är statssekreterare Gunnar
          </note>
          <note n="74c526df">
            Lund från UD:s handelsavdelning. Syftet med gruppens arbete är
            att ringa in de frågor som medlemsländerna behöver förhandla om
            när regeringskonferensen väl inleds under 1996. En slutrapport
            kommer att föreläggas toppmötet i Madrid i december 1995, det
            europeiska rådets möte.
          </note>
          <note n="df942054">
            Mandatet för reflexionsgruppen lades fast vid toppmötet, det
            europeiska rådets möte, på Korfu i juni
          </note>
          <note n="e7cf42b1">
            1994. Enligt slutsatserna från det mötet skall arbetsgruppen
            "reflektera över och vidareutveckla tankar rörande de bestämmelser
            i unionsfördraget som skall underkastas granskning, samt i demokratisk
            anda pröva och utarbeta förslag till förbättringar på grundval
            av rapporternas utvärderingar om genomförande av fördraget". De
            rapporter som avses är utvärderingar av hur fördraget har fungerat
            hittills som ministerrådet, kommissionen och
          </note>
          <note n="58de841f">
            Europaparlamentet har gjort.
          </note>
          <note n="2607106f">
            Ordförande i arbetsgruppen är den spanske statssekreteraren för
            Europafrågor, Carlos
          </note>
          <note n="d9f39091">
            Westendorp. Han har nyligen formulerat uppdraget så här: Gruppens
            huvuduppgift är att identifiera de verkliga problem som EU står
            inför, t.ex.
          </note>
          <note n="ba538cb9">
            utvidgningen, det instabila världsläget, den allmänna opinionens
            syn på EU och arbetslösheten.
          </note>
          <note n="1b742eb0">
            Gruppen avses upprätta en kommenterad dagordning för konferensen
            och ange alternativa utvecklingsvägar. Gruppen skall inte förhandla.
            Dess form är icke en mellanstatlig förhandling. Förhandla skall
            regeringarna sedermera göra, när själva konferensen börjar. Givetvis
            kommer gruppens arbete att ha utomordentligt stor betydelse för
            hur konferensen sedan startar och vilka frågor som kommer upp
            till behandling. Jag vill i det sammanhanget särskilt framhålla
            att alla förändringar i fördragen skall beslutas med enhällighet.
          </note>
          <note n="d48fc840">
            Ordföranden Westendorp kommer att föreslå reflexionsgruppen att
            arbeta utifrån fem huvudområden. Det första området kallar han
          </note>
          <note n="5cc80c1c">
            Utmaningarna. Europa är i grunden förändrat efter
          </note>
          <note n="d84c75d9">
            Berlinmurens fall. Medlemsskaran i EU kommer att växa. Vad kräver
            det av EU, som i grunden är den organisation som varit den främsta
            garanten för freden på vår kontinent? Även om det fortfarande
            är fred i största delen i Europa kan man konstatera att läget
            inte har blivit mer stabilt.
          </note>
          <note n="ee7e0a5d">
            För det andra: Institutionella frågor, främst med anledning av
            den kommande utvidgningen. Det handlar om förbättringar och effektivisering
            av rådets, parlamentets och kommissionens arbetssätt och arbetsmetoder.
            Också balansen mellan de olika institutionerna skall beröras.
            Man kommer också att diskutera hur insynen och öppenheten kan
            ökas.
          </note>
          <note n="67569add">
            För det tredje: Medborgaren och den europeiska unionen. Här skall
            gruppen diskutera medborgarnas rättigheter. Aktuella frågor är
            hur fördraget kan göras klarare och mera lättförståeligt. Hur
            kan den demokratiska kontrollen bli mera effektiv? Hur kan
          </note>
          <note n="7de946fd">
            Europa bli en kontinent av frihet och säkerhet? Här kommer frågor
            om samarbetet som rör inrikesfrågor och rättsliga frågor - den
            tredje pelaren - också att tas upp.
          </note>
          <note n="c62d1013">
            För det fjärde: Utrikes- och säkerhetspolitiken.
          </note>
          <note n="5c0696f5">
            Detta område avser man att dela upp i flera delområden. Man skall
            dels diskutera klassisk utrikespolitik, fredsbevarande aktioner
            och gemensamma aktioner, dels frågor om säkerhet och försvar och
            vilka relationer som finns och skall finnas mellan EU och VEU
            och relationen med NATO.
          </note>
          <note n="ee0e5aec">
            För det femte: De instrument som EU har till sitt förfogande.
            Kort sagt kan man säga att detta område handlar om att indentifiera
            vem som skall göra vad i
          </note>
          <note n="e680e100">
            EU och om att fråga vilket som är det bästa sättet att utnyttja
            de resurser som finns tillgängliga. Här kommer man också att ta
            upp policyfrågor som borde lyftas fram, t.ex. kampen mot arbetslösheten.
            Gruppen kommer att diskutera EU:s instrument i förhållande till
            nya samarbetsområden och aktionsområden.
          </note>
          <note n="9fb5d66a">
            Inför varje möte kommer man att skicka ut ett frågeformulär till
            alla deltagare. Det kommer sedan, tillsammans med rapporterna
            som jag nämnt, att ligga till grund för diskussionerna.
          </note>
          <note n="6b387eb9">
            Jag skulle gärna vilja ta detta tillfälle i akt att läsa upp
            en fråga från det första frågeformuläret som jag tycker på ett
            intressant sätt visar på det perspektiv som reflexionsgruppen
            kan få om ordförandens inriktning blir den som också kommer att
            vägleda gruppens arbete i praktiken.
          </note>
          <note n="158db5ec">
            I ordförandens brev står det så här: "I
          </note>
          <note n="72c53c36">
            kommissionens och Europaparlamentets rapporter pekar de på en
            av de stora utmaningarna för EU:
          </note>
          <note n="012df04b">
            behovet av att få med folket i byggandet av Europa.
          </note>
          <note n="b18877d7">
            Det är faktiskt möjligt att identifiera ekonomiska, politiska
            och institutionella orsaker till det ökande missnöjet med EU;
            arbetslöshet och social utslagning, problemet med det stora avståndet
            mellan väljare och valda, den ökade komplexiteten och problemet
            med att förstå och förklara Europakonstruktionen, att tredje pelaren
            inte fungerar tillfredsställande i allmänhetens ögon om man tänker
            på vilka enorma uppgifter som skall lösas, t.ex. organiserad brottslighet,
            narkotikahandel, terrorism och pengatvättning, kravet på politisk
            debatt med omedelbara svar. Kan vi komma överens om att vi skall
            ägna en del av vår tid till att identifiera dessa utmaningar och
            möjliga vägar att svara på dem?".
          </note>
          <note n="b8772d4a">
            De arbetsuppgifter som ligger framför reflexionsgruppen och senare
            medlemsländerna i regeringskonferensen är alltså mångfasetterade
            och viktiga. Den uppläggning som här har presenterats gör att
            många av de frågor som har varit aktuella i den svenska debatten
            - frågan om ett öppnare och mer effektivt samarbete som förstärker
            den demokratiska kontrollen, kampen mot arbetslösheten, den framtida
            utvidgningen osv. - väl ryms inom denna uppläggning.
          </note>
          <note n="a18820d6">
            Det är intressant att den spanska ordförandens ansats stämmer
            väl överens med den svenska regeringens inställning att man måste
            närma sig de institutionella frågorna utifrån de sakfrågor man
            vill lösa.
          </note>
          <note n="f933abc3">
            I denna förberedelseprocess är det självfallet av yttersta vikt
            att en nära kontakt hålls med riksdagen innan svenska positioner
            fastställs och att de frågor som kommer att behandlas i konferensen
            blir föremål för en bred debatt i det svenska samhället.
          </note>
          <note n="c39b2e10">
            Dessa frågor måste också belysas och diskuteras före konferensen.
            Det får inte bli så att frågor som rör
          </note>
          <note n="983efa15">
            EU-samarbetets framtid diskuteras bakom stängda dörrar utan offentlig
            insyn och debatt.
          </note>
          <note n="884a6d09">
            När det gäller frågan om insynen och utvecklingen av denna process
            vill jag särskilt understryka den viktiga uppgift som den nyligen
            tillsatta parlamentariska kommittén i Sverige under Björn von
          </note>
          <note n="48d36f8a">
            Sydows ledning har.
          </note>
          <note n="368dbe51">
            Jag förutser ett fortsatt och stort behov av regelbundet samråd
            från regeringens sida med riksdagen, både under reflexionsgruppens
            arbete och under själva regeringskonferensen. EU-nämnden kommer
            självfallet att vara den viktigaste kontakten mellan regeringen
            och riksdagen. I EU-nämnden kommer regeringen före och under regeringskonferensen
            att stämma av positioner och diskutera de svenska linjerna. Gunnar
            Lund kommer löpande att informera nämnden om arbetet i reflexionsgruppen.
            I vissa frågor blir det aktuellt att regeringen samråder också
            med utrikesnämnden.
          </note>
          <note n="a67b9794">
            Efter hand som arbetet fortskrider kommer säkert också sakutskotten
            vara intresserade av att delta i diskussionerna och kopplas in
            inför den senare processen, då riksdagen för sin del skall fatta
            beslut om resultatet av konferensen.
          </note>
          <note n="122ea87c">
            Med anledning av den diskussion om vetofrågor som har varit i
            pressen och på annat håll de senaste dagarna vill jag passa på
            att understryka att förhandlingspositioner ännu inte lagts fram
            vare sig av Sverige eller av något annat land, såvitt jag vet.
            Vi avser att komma tillbaka till EU-nämnden i riksdagen för samråd
            om svenska förhandlingspositioner i höst, när det blir aktuellt.
            Det är en tidtabell som ligger väl i linje med hur andra länder
            hanterar denna förhandling.
          </note>
          <note n="dac85912">
            Jag redovisade för EU-nämnden i tisdags att vi före midsommar
            och inför toppmötet i Cannes kommer att göra en mer allmän redovisning
            av vad regeringen har för syn på de frågor som kan komma att tas
            upp redan på det toppmötet.
          </note>
          <note n="526c4f95">
            Tisdagens EU-nämndsmöte var inte avsett som ett samråd om positioner
            mellan regeringen och riksdagen. Det gjorde jag också helt klart
            vid det tillfället. Positionerna kommer att behandlas i höst -
          </note>
          <note n="c9800270">
            såväl frågan om vetorätt som andra frågor.
          </note>
          <note n="d3b31d05">
            Med tanke på den debatt som har varit måste jag säga att regeringens
            ledamöter självfallet måste kunna delta i den allmänna debatt
            som pågår i olika tal och artiklar. Man kan inte belägga regeringens
            ledamöter med munkavle i diskussioner av denna art - särskilt
            inte som vi alla önskar en öppen debatt. Då är det också viktigt
            att regeringens ledamöter deltar.
          </note>
          <note n="b8dfecd3">
            Regeringen kommer att lämna information när det gäller de frågor
            jag har talat om nu också här i kammaren, givetvis. Det gäller
            utvecklingen av regeringskonferensen såväl under reflexionsgruppens
            arbetstid under hösten som senare under 1996. I den frågan avser
            jag att återkomma mera i detalj vid nästa veckas interpellationsdebatt,
            som skall hållas om just dessa frågor.
          </note>
          <note n="0a6f7bca">
            Herr talman! Jag har också uppmanats att vid detta tillfälle
            svara på en fråga som jag har fått från
          </note>
          <note n="404a70e6">
            Elisabeth Fleetwood om tillgången på tolkar inom
          </note>
          <note n="5d575705">
            EU.
          </note>
          <note n="6346e371">
            Elisabeth Fleetwood har frågat mig om vilka åtgärder som jag
            avser att vidta för att under en övergångstid bereda tjänstgöring
            inom EU för högt kvalificerade tolkar som har pensionerats under
            senare år.
          </note>
          <note n="574a34f0">
            Jag vill betona att det svenska språkets ställning i
          </note>
          <note n="8e5f2b2e">
            EU är av stor principiell betydelse. Den är även väsentlig för
            våra fortsatta strävanden efter större öppenhet och demokratisk
            förankring av EU-
          </note>
          <note n="9f59dc9f">
            samarbetet.
          </note>
          <note n="8e04becc">
            Regeringen fäster alltså stor vikt vid att tolkning från och
            till det svenska språket skall fungera på ett fullgott sätt inom
            EU:s institutioner.
          </note>
          <note n="7be6fb1c">
            Jag har här i kammaren den 15 maj som svar på en interpellation
            noggrant redogjort för regeringens åtgärder när det gäller att
            värna det svenska språkets ställning i EU.
          </note>
          <note n="c315363c">
            Det är naturligt att införandet av ett nytt EU-språk inledningsvis
            medför vissa praktiska problem. Det gäller inte minst själva rekryteringen
            av tolkar, budgetära restriktioner och brist på lokalutrymme.
            Vi bör vara fullt medvetna om att det kommer att ta viss tid innan
            det svenska språkets ställning blir lika stark som de inom EU
            sedan länge etablerade språkens ställning. Det finns dock skäl
            att aktivt verka för att den tidsperioden skall bli så kort som
            möjligt.
          </note>
          <note n="ed4765a2">
            Vår erfarenhet av de första månadernas EU-
          </note>
          <note n="685621ed">
            medlemskap har visat att tolkningen varit långtifrån tillfredsställande.
            Från svensk sida har dessa brister kraftfullt påtalats i en rad
            sammanhang.
          </note>
          <note n="428738de">
            Vår EU-representation i Bryssel har rapporterat att vissa framsteg
            har skett när det gäller tolkningen under den senaste tiden i
            både omfattning och kvalitet. Men det återstår mycket att göra
            innan vi kan slå oss till ro. Regeringen kommer därför att aktivt
            följa den fortsatta utvecklingen för att hävda det svenska språkets
            ställning i EU-samarbetet.
          </note>
          <note n="ffe6e41e">
            Det är viktigt för ett nytt medlemsland att EU:s institutioner
            snabbt bygger upp en erforderlig kapacitet av högt kvalificerade
            tolkar. EU har valt att i inledningsskedet rekrytera svenska tolkar
            med stöd av tillfälliga arrangemang - anställning på s.k.
          </note>
          <note n="e510ea97">
            frilansbas - för att påskynda rekryteringen och leva upp till
            sina förpliktelser.
          </note>
          <note n="65521c2e">
            Vi kan notera att det inom Europaparlamentet för närvarande finns
            nio sådana temporärt anställda tolkar för det svenska språket.
            Fullt utbyggd skall tolkkapaciteten omfatta 20 personer.
          </note>
          <note n="38f659d7">
            Tolktjänsterna förser rådet, kommissionen, den ekonomiska och
            sociala kommittén, regionkommittén och Europeiska investeringsbanken
            med tolkar. Det finns för närvarande en fast anställd tolk, elva
            frilanstolkar som utför tolkning till svenska, och ytterligare
            fyra tolkar är under utbildning.
          </note>
          <note n="b8dfaf8b">
            Läget är något bättre för tolkningen från svenska.
          </note>
          <note n="6c56d140">
            Det råder ofta en hård konkurrens om de mest kvalificerade tolkarna
            mellan EU:s institutioner.
          </note>
          <note n="31ece360">
            Med hänsyn till det prekära läget för tolkning till svenska språket
            har EU nyligen bedrivit rekryteringskampanjer i de svenska universitetsstäderna
            för att locka blivande tolkar till
          </note>
          <note n="4f72cf3c">
            Bryssel. Ett samarbete med Tolk- och översättarinstitutet vid
            Stockholms universitet har också inletts.
          </note>
          <note n="e7c353be">
            Det bör noteras att även sådana personer som önskar tillfälliga
            uppdrag som tolk på frilansbasis måste genomgå ett särskilt antagningsprov.
          </note>
          <note n="bd8c4811">
            EU:s institutioner har förklarat att det inte föreligger något
            formellt hinder för den som har uppnått pensionsåldern att söka
            ett sådant tidsbegränsat uppdrag. Varje sökande kommer att bedömas
            på grundval av sina meriter. De som bedöms ha de högsta kvalifikationer
            och de bästa förutsättningarna kommer att erbjudas anställning.
          </note>
          <note n="a3a9e52d">
            Det ger följaktligen pensionerade tolkar som besitter de erforderliga
            kvalifikationerna möjlighet att erhålla uppdrag under viss tid.
          </note>
          <note n="89585fa6">
            En person som har antagits till en temporär tolktjänst får inte
            automatiskt en fast tjänst, utan han eller hon måste genomgå ett
            antagningsprov till ordinarie tolktjänst. Den som har uppnått
            pensionsåldern är enligt föreskrifterna för EU:s personalpolitik
            inte behörig att söka fasta tjänster, däremot tillfälliga tjänster.
          </note>
          <note n="b8847a86">
            Herr talman! Avslutningsvis är jag övertygad om att högt kvalificerade
            svenska tolkar, även om de skulle vara pensionerade, bör ha goda
            möjligheter att göra sig gällande för tolktjänster på det svenska
            språket.
          </note>
          <note n="459d7a04" type="speaker">
            Anf. 52 HENRIK S JÄRREL (m)
          </note>
          <note n="b57c89cf">
            Herr talman! Frågan om offentlighet, insyn och öppenhet i EU-samarbetet
            var en av de centrala frågeställningarna inför folkomröstningen
            den 13
          </note>
          <note n="df7b6abf">
            november förra året.
          </note>
          <note n="08683966">
            Utrikeshandelsministern har här i dag också understrukit hur
            viktigt det är att vi i Sverige har offentlighet, öppenhet och
            insyn i det arbete mellan
          </note>
          <note n="7b16a203">
            EU och medlemslandet Sverige och mellan EU och medlemsländerna
            över huvud taget som är eller kan komma att bli aktuellt.
          </note>
          <note n="f1760868">
            Häromdagen lär det i en Ekosändning i Sveriges
          </note>
          <note n="bf3b906c">
            Radio ha framkommit en uppgift enligt vilken regeringen egentligen
            inte hade avsikten att inför regeringskonferensen 1996 driva frågan
            om offentlighet och insyn så att den kommer upp på agendan.
          </note>
          <note n="168d1343">
            Min fråga till Mats Hellström är: Finns det någon sanning i påståendet
            att regeringen inte driver detta att frågan om offentlighet och
            insyn skall komma upp på regeringskonferensen 1996?
          </note>
          <note n="3a5c929a">
            Anf. 53 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="483c16dc">
            Herr talman! Jag kan definitivt dementera den uppgift som Henrik
            S Järrel talade om. Den är fullständigt felaktig och befängd,
            skulle jag vilja säga.
          </note>
          <note n="27c89d4d">
            Det är tvärtom så att vi redan nu före regeringskonferensen har
            slutit oss till det danska initiativet för öppenhet som har förts
            fram under våren. Det har ju inte med regeringskonferensen att
            göra. Vi har lagt ett särskilt svenskt tilläggsförslag där också.
            Det har handlat om att öppna fler rådsdebatter och att offentliggöra
            omröstningsresultat. Det svenska bidraget var att det sista rådsutkastet
            före beslut också skall offentliggöras. I den frågan hade vi delvisa
            framgångar i måndags. Men varken Sverige eller
          </note>
          <note n="4ebccce0">
            Danmark är nöjda med den behandling som frågan hittills fått
            i ministerrådet. Det är vad som har gjorts under det löpande arbetet.
          </note>
          <note n="a90fb3cd">
            Sedan avser vi självfallet att vidareutveckla detta inför regeringskonferensen.
            Den uppgift som citerades är ännu konstigare eftersom justitieministern,
            som just debatterat en annan fråga här, nu förbereder en konferens
            kring öppenhetsfrågorna till hösten. Den skall vara en förberedelse
            för att få en ordentlig input inför regeringskonferensen och ställningstagandena
            där.
          </note>
          <note n="f144ec3c">
            Justitieministern har också tidigare under maj kallat till medborgarsamtal
            om just öppenheten för att förbereda mer systematiska svenska
            inslag inför regeringskonferensen om öppenhet och tillgänglighet
          </note>
          <note n="f43685de">
            - transparens som det heter på det här konstiga språket.
          </note>
          <note n="19a538ed">
            Jag kan definitivt säga att såväl justitieministern som vi andra
            i regeringen arbetar mycket systematiskt för att få upp den här
            frågan på regeringskonferensen.
          </note>
          <note n="8164387b" type="speaker">
            Anf. 54 KENNETH KVIST (v)
          </note>
          <note n="6936e072">
            Herr talman! Jag har i dag anmält utrikesminister
          </note>
          <note n="ee72fb1c">
            Lena Hjelm-Walléns uttalande om vetofrågorna inom
          </note>
          <note n="22709a95">
            EU till konstitutionsutskottet.
          </note>
          <note n="41f8ddbd">
            Utrikeshandelsministern säger här i dag att det var ett diskussionsinlägg.
            Men nog är ett diskussionsinlägg av Sveriges utrikesminister inför
            internationella politiker och dessutom, enligt hennes egen utsago,
            med ord vägda på guldvåg inte vilket diskussionsinlägg som helst.
          </note>
          <note n="3601f1e8">
            Jag vill ställa några frågor till utrikeshandelsministern med
            anledning av detta.
          </note>
          <note n="b9b29788">
            Om de ord som utrikesministern använde var vägda på guldvåg -
            och utrikeshandelsministern har enligt en tidningsnotis i går
            sagt att han inte riktigt känner till de exakta formuleringarna
            i utrikesministerns uttalande - inställer sig frågan: Vem är det
            som har vägt? Är det utrikesministern ensam?
          </note>
          <note n="8fd8aef7">
            Det är i alla fall inte EU-nämnden som träffade utrikesministern
            och pratade med henne innan hon åkte ner till Bryssel.
          </note>
          <note n="419fcae7">
            Anser utrikeshandelsministern att detta är ett uttalande som
            innebär en ny svensk position, nämligen att vi skall kunna ge
            upp en del av vår nationella suveränitet? Detta är av en sådan
            natur att det faktiskt borde diskuteras i riksdagens EU-nämnd
            eller t.o.m. i utrikesnämnden.
          </note>
          <note n="57bd1914">
            Jag skulle vilja ha svar på dessa frågor av utrikeshandelsministern.
          </note>
          <note n="50a35a98">
            Anf. 55 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="1d4dad1b">
            Herr talman! Jag sade nyss och jag sade i EU-
          </note>
          <note n="6897a5c5">
            nämnden i tisdags att frågor om svenska positioner över huvud
            taget inte kommer att diskuteras i den svenska regeringen och
            med riksdagen förrän i höst.
          </note>
          <note n="67a61290">
            Det är alltså ingen förändring av någon position.
          </note>
          <note n="de48258f">
            Vi kommer att hantera positioner inför regeringskonferensen 1996
            på samma sätt som de andra medlemsländerna, som jag just uttryckte.
            Vi kommer att förbereda oss noga under reflexionsgruppens arbetstid.
            När tiden är lämplig och när vi finner det befogat kommer vi att
            gå fram med positioner efter att ha samrått med riksdagens EU-
          </note>
          <note n="59deb75e">
            nämnd.
          </note>
          <note n="83c9f6c9">
            Det sade jag i tisdags. Det var flera frågor som kom upp då,
            bl.a. från Birger Schlaug som ville ha regeringens positioner.
            Jag klargjorde då att det här är en fråga för hösten, och det
            gjorde jag nu också. Jag tror att det skulle vara litet konstigt
            om vi skulle gå ut med positioner så här tidigt. Det måste ju
            vara någon mening med det förberedelsearbete som nu skall göras
            i reflexionsgruppen.
          </note>
          <note n="fa9d9450">
            Jag har just informerat om en förberedelsegrupp som skall börja
            arbeta i morgon. Att regeringen då skulle föregripa detta genom
            att ändra i positioner är naturligtvis en orimlighet.
          </note>
          <note n="1f2a982d">
            När det gäller utrikesministerns tal är jag fullständigt övertygad
            om att om hon hade ansett att hon därmed ändrade Sveriges politik
            eller inriktning hade hon självfallet redovisat det för EU-nämnden
            när hon besökte den i förra veckan.
          </note>
          <note n="09318787">
            Jag har inte sagt det som Kenneth Kvist citerade.
          </note>
          <note n="d6bc599a">
            Däremot har jag sagt att jag anser att detta är en fjäder som
            har blivit en anka eller höna, vilket det nu kan vara. Det är
            utan tvekan så att det redan i dag inom ramen för den gemensamma
            utrikes- och säkerhetspolitiken finns möjligheter till en viss
            majoritetsröstning - och det vet säkert Kenneth Kvist också. Detta
            är alltså ingenting nytt. Sådana möjligheter finns i dag.
          </note>
          <note n="15f7f0e0">
            Den diskussion som Lena Hjelm-Wallén har fört där hon understryker
            vikten av att vi icke skall ge upp vetot när det gäller nationellt
            viktiga säkerhetsfrågor är sannerligen något annat än den bild
            som Kenneth
          </note>
          <note n="6a243374">
            Kvist vill ge av den debatten.
          </note>
          <note n="c6526cca" type="speaker">
            Anf. 56 KENNETH KVIST (v)
          </note>
          <note n="df26a09a">
            Herr talman! I går riktades anmärkning mot ett annat statsråd
            på grund av vissa slarviga internationella uttalanden. Det finns
            nog anledning att granska detta utifrån samma måttstock.
          </note>
          <note n="202ed83f">
            Jag menar att Mats Hellström inte skall rida på detta att det
            inte är en formell position. Det är dock en helt ny ståndpunkt
            som är helt annorlunda än den som
          </note>
          <note n="7e3b766e">
            Sverige tidigare har intagit till den nationella bestämmanderätten,
            bl.a. inför folkomröstningen om
          </note>
          <note n="5d575705">
            EU.
          </note>
          <note n="e7a4b23b">
            Jag vill fråga: Kommer regeringen att komma med nya överraskande
            och mot tidigare intagna ståndpunkter stridande svenska ställningstaganden
            under inledningen av reflexionsgruppens arbete?
          </note>
          <note n="8cabdf78">
            Anf. 57 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="50c302d6">
            Herr talman! Nej, inte förrän vi har slutat att slå vår farmor.
          </note>
          <note n="4f0ac08f">
            Det är en fullständigt orimlig uppläggning som
          </note>
          <note n="8d02f4e8">
            Kenneth Kvist har av detta. Det handlar inte om att ändra uppfattningar
            som vi tidigare skulle ha intagit och låst fast som positioner.
            Det vet Kenneth Kvist.
          </note>
          <note n="badfb6aa">
            Fr.o.m. Maastrichtfördragets tillkomst finns det majoritetsröstning
            i vissa begränsade frågor inom ramen för den andra pelaren.
          </note>
          <note n="33184ad6">
            Det vore väl ytterligt egendomligt om inte utrikesministern skulle
            kunna föra en diskussion om den här typen av frågor på det sätt
            som hon har gjort i sitt tal tidigare i veckan. Det vore tvärtom
            mycket märkligt om vi å ena sidan är överens om att vi skall ha
            en öppen debatt inför regeringskonferensen och å andra sidan säger
            att regeringens företrädare icke får delta i denna debatt. Var
            blir då öppenheten av?
          </note>
          <note n="73f1afc2" type="speaker">
            Anf. 58 BERIT LÖFSTEDT (s)
          </note>
          <note n="8f605ce6">
            Herr talman! Det finns ungefär 20 miljoner arbetslösa inom EU-området,
            och vi bidrar själva med en ganska betydande andel. Det gläder
            mig att kunna konstatera att på statssekreterare Westendorps dagordning
            inför reflektionsgruppen finns också denna fråga om arbetslösheten
            med, eftersom det tidigare har sagts att man inte skulle kunna
            göra så.
          </note>
          <note n="4231057c">
            Man kunde inte angripa sakfrågor, utan man var tvungen att diskutera
            i rent institutionella termer.
          </note>
          <note n="b5ce08ba">
            I anslutning till detta vill jag fråga om statsrådet
          </note>
          <note n="c52dddff">
            Hellström i dag ser funktionella hinder i EU för att ge sig på
            arbetslöshetsfrågor. Jag skulle också samtidigt få en kommentar
            till det som statsrådet Hellström bitvis har varit inne på, nämligen
            hur de svenska positionerna läggs fast.
          </note>
          <note n="9b23a528">
            Vad jag ser för mig är att vi också behöver en kammardebatt i
            lämplig form, t.ex. sent under hösten.
          </note>
          <note n="aa50d914">
            Det är inte jag som planerar kammarens arbete, man jag tror att
            det vore viktigt att vi icke blott för de viktiga debatterna i
            EU-nämnden utan också för dem här i kammaren i lämplig form.
          </note>
          <note n="5c84d5f2">
            Anf. 59 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="04c6c494">
            Herr talman! När det gäller frågor om sysselsättningen tror i
            varje fall jag att det finns om inte hinder så åtminstone ofullständigheter
            i EU-
          </note>
          <note n="63ec2288">
            systemet som gör att man borde se över den frågan inför regeringskonferensen
            i samband med att man diskuterar fördragsförändringar.
          </note>
          <note n="3a0e4142">
            Jag tänker särskilt på den ekonomiska och monetära unionen. Där
            har man som vi alla känner till preciserat finansiella kriterier,
            konvergensprogram och annat. Man har också preciserat formerna
            för penningpolitiken. Det monetära institut som nu finns skall
            enligt planeringen bli en central bank, osv.
          </note>
          <note n="4cdcec96">
            I Maastrichtavtalet angavs också hög sysselsättning som ett mål
            och som en del av den ekonomiska och monetära unionen. Men den
            delen är icke preciserad. Det är en av svagheterna som vi har
            påtalat i olika sammanhang. Olika debattinlägg kan där vara intressanta.
            Jag tänker t.ex. på det förslag som Allan Larsson och den danske
            miljöministern
          </note>
          <note n="854bff0e">
            Svend Auken nyligen har lagt fram, som bl.a. handlar om en sorts
            sysselsättningsunion som skulle kunna stödja den ekonomiska och
            monetära unionen och vice versa. Det kan vara den typen av frågor
            som det vore mycket intressant att lägga fram till debatt inför
            fördragsförändringar. Det skulle stärka möjligheten att just genom
            europeiskt samarbete hjälpa till så att arbetslösheten skulle
            kunna minska.
          </note>
          <note n="beac8131">
            När det sedan gäller frågan om regeringens samråd med riksdagen
            för att fastlägga positioner utgår jag från att det blir en process
            som kommer, som jag tidigare sade, att bli ett stort arbete för
            oss under hösten när regeringen går till EU-nämnden med positioner.
            Detta arbete kan mycket väl komma att pågå in i år 1996. Det är
            fullt tänkbart att man i en rad frågor inte kommer att lägga fram
            positioner förrän kanske långt fram i denna förhandling.
          </note>
          <note n="f8296d4f">
            Därutöver har jag utgått ifrån, som jag sade i min inledning,
            att det också blir debatter här i riksdagen.
          </note>
          <note n="fbf89b78">
            Det är som sagt inte regeringen som bestämmer hur det går till.
            Men jag utgår ifrån och hoppas att det blir debatter också här
            i kammaren.
          </note>
          <note n="d9d476ef" type="speaker">
            Anf. 60 BO KÖNBERG (fp)
          </note>
          <note n="e657efe3">
            Herr talman! Jag har med intresse lyssnat på statsrådets genomgång
            av de intressanta frågorna inför nästa års regeringskonferens.
            Jag har också lyssnat till diskussionen med Kenneth Kvist.
          </note>
          <note n="d7101bc1">
            Till skillnad från Kenneth Kvist tycker jag att den sakliga positionen
            som utrikesministern intog i
          </note>
          <note n="1730321f">
            Bryssel häromdagen är en bra position. Det är en position som
            går åt det håll som vi i Folkpartiet liberalerna eftersträvar.
            Där upphör kanske enigheten mellan mig och statsrådet vad gäller
            just debatten med
          </note>
          <note n="095f4a3e">
            Kenneth Kvist.
          </note>
          <note n="36d92d5b">
            Såvitt jag förstår är den position som statsrådet intar i den
            här diskussionen följande. För det första har utrikesministern
            inte sagt något nytt. För det andra måste hon fritt få delta i
            debatten som vilken annan svensk som helst. Är det verkligen statsrådets
            seriösa uppfattning?
          </note>
          <note n="d28598af">
            Anf. 61 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="a801cdb4">
            Herr talman! Ja, det är det naturligtvis. Ju närmare vi kommer
            regeringskonferensen, desto viktigare är det att vi som regeringsledamöter
            också kommenterar den typ av frågor som är föremål för förhandling.
            Det är det som Lena Hjelm-Wallén har gjort. Hon har i det sammanhanget
            också slagit fast vissa grundbultar.
          </note>
          <note n="2af858e7">
            Jag tycker att det är bra att det sker.
          </note>
          <note n="4d11ea86" type="speaker">
            Anf. 62 BO KÖNBERG (fp)
          </note>
          <note n="3594d5f3">
            Herr talman! Det svaret oroar mig. Låt mig citera de rader i
            talet i Bryssel som vi diskuterar. Jag har tagit det direkt från
            det vi har fått från
          </note>
          <note n="a131f15e">
            Utrikesdepartementet. Jag läser upp det på det språk som vi har
            fått det på. Utrikesministern säger i
          </note>
          <note n="a0d8ef79">
            Bryssel: " - - - on issues wich are not of a vital national security
            nature, we have to consider modifications to the consensus principle."
            Är det inte en ny ståndpunkt?
          </note>
          <note n="3e03125e">
            Anf. 63 Statsrådet MATS HELLSTRÖM
          </note>
          <note n="a335f7c1">
            (s)
          </note>
          <note n="fb174e6a">
            Herr talman! Det finns, som jag tidigare sade, redan i Maastrichtfördraget
            förutsett majoritetsröstningsmöjligheter inom just den utrikesoch
            säkerhetspolitik som det tal som Bo Könberg just läste ur handlar
            om. Att man diskuterar omfattningen av detta är väl ganska rimligt.
          </note>
          <note n="f70d8d02" type="speaker">
            Anf. 64 BIRGER SCHLAUG (mp)
          </note>
          <note n="1d3b9615">
            Herr talman! Jag tycker att detta blir alltmer osannolikt. Nu
            hörde vi Könberg säga att vi går åt rätt håll. Det innebär att
            det är en förändring. Det som sker är ju fullständigt sanslöst!
          </note>
          <note n="2d247a0d">
            Hur skall omvärlden veta när utrikesministern talar som egen
            person, i egenskap utrikesminister eller i egenskap av socialdemokrat?
            Någon jäkla ordning måste det väl vara även på statsråd i det
            här landet!
          </note>
          <note n="1d1a692d">
            Dessutom måste man ha mycket klart för sig att det är en flyttning
            av position när det gäller vetorätten.
          </note>
          <note n="f6308252">
            Jag skulle vilja fråga Mats Hellström i vilken roll man skall
            tolka det när utrikesministern och när Mats
          </note>
          <note n="667f244f">
            Hellström i fortsättning talar. Är det som sägs i egen sak, är
            det för regeringen eller är det för Sverige?
          </note>
          <note n="c52bd061">
            Innan folkomröstningen sade Mats Hellström och andra socialdemokrater
            som i dag sitter i regeringen att vetorätten var mer eller mindre
            helig. Man talade om dubbla veton. Vetorätten var den livlina
            som
          </note>
          <note n="0eda8301">
            Sverige skulle hålla sig i. Mats Hellström sade tidigare att
            detta är en fjäder som i debatten i medierna har blivit en höna.
            I själva verket är det en livlina som har blivit ett mycket sprött
            snöre efter inlägget från utrikesministern i går.
          </note>
          <note n="26f1bb61">
            Var står regeringen i själva verket? När skall man tolka utrikesministern
            som utrikesminister för Sverige och inte som egen person?
          </note>
          <note n="d57fcef7">
            Anf. 65 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="bd41396a">
            Herr talman! Om Birger Schlaug vill föra en seriös debatt skall
            han också citera korrekt. Det citat han hade av mig stämde inte
            ett smack, uppriktigt sagt, dvs. att vetorätten är mer eller mindre
            helig.
          </note>
          <note n="0eee7a90">
            Jag har sagt att vetorätten är mycket viktig för oss när det
            gäller nationella säkerhetsintressen. Det anser jag definitivt,
            och det anser också utrikesministern, och det anser den svenska
            regeringen. Det anser, skulle jag föreställa mig, större delen
            av riksdagen.
          </note>
          <note n="78917d3f">
            Hur detta skall omsättas i praktiken, när regelverket skall diskuteras
            i svenska positioner - det har jag sagt till Birger Schlaug ett
            antal gånger tidigare, och det borde Birger Schlaug vid det här
            laget känna till - kommer regeringen liksom andra regeringar att
            gå fram med som positioner i en förhandling. Vi kommer att göra
            det i Sverige efter samråd med den EU-nämnd som Birger Schlaug
            sitter i. Detta har jag gjort klart mycket tydligt för Birger
          </note>
          <note n="2e80d46a">
            Schlaug i tisdags.
          </note>
          <note n="9ac79341">
            Jag tycker att det är litet beklagligt att han så litet vill
            föra en debatt i själva sakfrågan. Det är en debatt om debatten
            som han uppenbarligen önskar. Det som vi syftade till när den
            parlamentariska kommitté som
          </note>
          <note n="393ebfbc">
            Björn von Sydow leder startade var att ge bättre möjligheter
            att diskutera själva sakfrågorna. Låt oss göra det i stället för
            att föra en debatt om debatten.
          </note>
          <note n="c21e6c13">
            Det som Lena Hjelm-Wallén har uttryckt är självklart något som
            regeringen har som uppläggning.
          </note>
          <note n="7b9c8e3c">
            Det har det varit hela tiden. De vitala nationella säkerhetsintressena
            är de områden där Sverige kommer att värna om ett veto.
          </note>
          <note n="31524380" type="speaker">
            Anf. 66 BIRGER SCHLAUG (mp)
          </note>
          <note n="4eff5a03">
            Herr talman! Det är intressant att höra att vetorätten i dag
            inte är detsamma för socialdemokraterna och regeringen som det
            var före folkomröstningen.
          </note>
          <note n="2936bb19">
            Sedan vill jag ha svar på min fråga. Hur skall man veta när utrikesministrar
            och statsråd talar som egen person, som representanter för den
            socialdemokratiska regeringen eller som representanter för Sverige?
            Hur skall omvärlden kunna skilja på det?
          </note>
          <note n="a020428b">
            Anf. 67 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="9123c0df">
            Herr talman! Det kan omvärlden skilja på utomordentligt väl.
            När det gäller förhandlingspositioner vet omvärlden vid det här
            laget lika väl som den svenska riksdagen att inget land lägger
            fram förhandlingspositioner före regeringskonferensen.
          </note>
          <note n="f284ec45">
            De uttalanden som har gjorts av t.ex. herr
          </note>
          <note n="9a5dcc7d">
            Schäuble i Tyskland eller av utrikesminister Kinkel och andra
            i den tyska debatten tror jag ingen som följer debatten har uppfattat
            som tyska positioner utan som viktiga debattinlägg. Det är viktigt
            att regeringsledamöter deltar i den debatten. Det vore konstigt
            om man skulle lägga munkavle på just oss.
          </note>
          <note n="e66a6aab" type="speaker">
            Anf. 68 GÖRAN LENNMARKER (m)
          </note>
          <note n="8274f9a2">
            Herr talman! Nu är det en period för reflexion i
          </note>
          <note n="d45ff208">
            Europadebatten. Det är ju avsikten med att ha en reflexionsgrupp;
            tanken är att idéer skall föras fram. I
          </note>
          <note n="a18094e9">
            den meningen är det korrekt och riktigt att man med kraft för
            fram idéer - också idéer som kanske är litet djärva - och även
            är beredd att lyssna på andras idéer.
          </note>
          <note n="0a60a50e">
            Den meningen välkomnar jag, dvs. just detta att regeringen i
            det avseendet har fört fram en tanke.
          </note>
          <note n="6dde85bb">
            Vad jag däremot skulle vilja säga är att det vore bra om det
            här också präglade hela synsättet. Jag undrar om statsministern
            är informerad om det synsätt som Europaministern har, nämligen
            att vi skall ha en öppen debatt om för landet och för Europa väsentliga
            frågor. Det är först 1996 som själva regeringskonferensen börjar,
            och i den meningen gäller det en förhandling mellan medlemsländerna
            om traktatsförändringen. Nu är alltså perioden för detta.
          </note>
          <note n="f818cbab">
            En annan sak som jag vill föra fram är det perspektiv som skall
            finnas i den här debatten. Jag avser särskilt en gemensam utrikes-
            och säkerhetspolitik. Man kan ha många olika perspektiv.
          </note>
          <note n="f4ab8bdb">
            Jag tror att det är viktigt för Sverige att ha ett övergripande
            perspektiv, att se till att syftet med det här är att förhindra
            ett andra Sarajevo, inte att man med nödvändighet startar i själva
            stadgedebatten. Vad är nödvändigt? På vilket sätt skall man forma
            den gemensamma utrikes- och säkerhetspolitiken för att förhindra
            att nya krig och konflikter uppstår i Europa?
          </note>
          <note n="42996528">
            Man skall inte genast halka in på väldigt specifika konstitutionella
            och legala frågor, som man naturligtvis så småningom måste komma
            in på.
          </note>
          <note n="f68d71ce">
            Jag vill fråga utrikeshandelsministern om han delar den uppfattningen
            att vi nu verkligen skall vidga perspektivet i debatten om en
            gemensam utrikes- och säkerhetspolitik.
          </note>
          <note n="16b9dd5b">
            Anf. 69 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="17edacee">
            Herr talman! Ja, jag delar den uppfattningen. Jag vill som svar
            till Göran Lennmarker säga att också statsministern förvisso har
            deltagit mycket aktivt i denna debatt.
          </note>
          <note n="1c971aef">
            För min del bedömer jag det så i sakfrågan, den otäcka sakfrågan,
            att för att förhindra ett andra
          </note>
          <note n="0272d7c6">
            Jugoslavien - eller ett andra Sarajevo, som Göran
          </note>
          <note n="0ae791d3">
            Lennmarker sade - är det viktigt att EU bygger upp instrument
            för att kunna påverka utvecklingen. Jag tror inte att beslutsformerna
            är avgörande. Jag har tidigare sagt att det misslyckande som EU
            har haft, som NATO har haft och som FN har haft i det forna
          </note>
          <note n="3532758f">
            Jugoslavien inte i första hand har berott på beslutsformerna.
            Det är min egen uppfattning i den frågan. Däremot behövs det bättre
            instrument, och jag tror att det är en fråga som kommer att diskuteras
            ganska utförligt.
          </note>
          <note n="f4f5ef1a" type="speaker">
            Anf. 70 GÖRAN LENNMARKER (m)
          </note>
          <note n="2167e275">
            Herr talman! Det är förvisso riktigt att det inte enbart är fråga
            om beslutsformerna, men därför är det också viktigt att regeringen
            på ett tidigt stadium formulerar idéer och tankar, just för att
            föra in dem i den europeiska debatten. Om man skall prägla synsättet
            i den här öppna fasen, som vi nu har lärt oss av Maastricht skall
            finnas innan man går in i förhandlingarna, måste man också höras
            och synas i debatten.
          </note>
          <note n="c228f847">
            Därför vore det mycket önskvärt om regeringen i den meningen
            höjde sin profil ytterligare, i stället för att ligga lågt i många
            av de här frågorna, särskilt vad gäller instrumenten och tekniken
            för att förebygga kriser och konflikter.
          </note>
          <note n="62eabec7">
            Anf. 71 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="f66afdd0">
            Herr talman! Jag tror att det kommer att visa sig av den information
            som regeringen kommer att lämna om en stund om Bosnien och det
            mycket otäcka och farliga läget där, att den svenska regeringen
            förvisso tillhör dem som i praktiken arbetar utomordentligt aktivt
            i den konfliktlösningssituation som råder, som är en mycket farlig
            situation. Regeringen arbetar både resursmässigt och politiskt
            väldigt aktivt för att förhindra den försämring som vi nu befarar
            när det gäller utvecklingen i Bosnien, som det alltså kommer att
            informeras om i nästa debattinslag här i kammaren.
          </note>
          <note n="f9174897" type="speaker">
            Anf. 72 BIRGITTA HAMBRAEUS (c)
          </note>
          <note n="575d9a6c">
            Herr talman! Eftersom Helena Nilsson inte kunde stanna i kammaren
            bad hon mig delta i debatten om vetorätten, som utrikesministern
            har åstadkommit. Jag anser att den debatt som hittills har förts
            av Kenneth
          </note>
          <note n="2fd91808">
            Kvist, Bo Könberg, Birger Schlaug och Göran
          </note>
          <note n="c7db49e7">
            Lennmarker till fullo har belyst att det här finns oklarhet,
            att EU-nämnden inte har varit inkopplad och att en viss glidning
            åtminstone kan misstänkas i
          </note>
          <note n="14a76334">
            Sveriges åsikter. När utrikesministern framför en åsikt utomlands
            kommer den naturligtvis att läggas fast som Sveriges åsikt.
          </note>
          <note n="4bb9871c">
            Jag vill ta tillfället i akt att ta upp en annan fråga.
          </note>
          <note n="5ea475a4">
            Riksdagen beslutade före jul att sakutskotten skulle kopplas
            in på ett tidigt stadium för att t.ex. genom yttranden till EU-nämnden
            göra ledamöterna där mera sakkunniga i de olika frågorna, så att
            de därmed kan vara med och öppna debatten på ett bredare plan.
            Nu säger statsrådet att fackutskotten efter hand kommer att kunna
            kopplas in i frågan. Men är det inte en omvänd ordning? Riksdagen
            har beslutat - åtminstone när det gäller lagstiftning, men det
            borde kunna spilla över till detta, i fråga om viktiga positioner
            för
          </note>
          <note n="10bffdc8">
            Sverige - att fackutskotten skall kopplas in för sin sakkunskap,
            och inte enbart EU-nämnden.
          </note>
          <note n="68153f3e">
            Anf. 73 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="66937547">
            Herr talman! Självfallet bör fackutskotten kopplas in tidigt
            i processen, Birgitta Hambraeus. Det gäller ju alla de frågor
            som väcks inom EU. Uppläggningen för nya frågor bör vara den,
            att om det t.ex. kommer ett nytt reforminitiativ i EU skall fackutskotten
            och fackstatsrådet tidigt föra en dialog. Sedan kanske det går
            många år innan detta värker fram till beslut, med debatter i Coreper
            och ett slutligt ställningstagande i ministerrådet. EU-nämnden
            är då det organ som ger regeringen en åsikt. Men där skall det
            också göras en avstämning mellan EU-nämnden och fackutskotten.
          </note>
          <note n="8dd7ca7a">
            Fackutskotten kan mycket väl gå in tidigt. Vi är självfallet
            helt öppna att ställa upp när fackutskotten så önskar; detta sker
            också på fackutskottens initiativ.
          </note>
          <note n="188e710a">
            Jag talade om någonting annat, nämligen att jag utgår från att
            fackutskotten också blir indragna på ett betydligt mer kraftfullt
            sätt när regeringskonferensen efter hand har startat och inför
            de ställningstaganden som slutligen skall göras i denna riksdag.
            Det är ju denna riksdag som kommer att ratificera eller förkasta
            de förslag som kommer från regeringskonferensen.
          </note>
          <note n="36defc47">
            Det var det jag avsåg. Men givetvis är fackutskotten välkomna
            också i det tidigare skedet. Det finns det ju en ordning för mellan
            EU-nämnden och fackutskotten.
          </note>
          <note n="2e8fc820" type="speaker">
            Anf. 74 BIRGITTA HAMBRAEUS (c)
          </note>
          <note n="18367624">
            Herr talman! Det är uppenbart att det inte finns olika åsikter
            här. Men det kan vara en praktisk fråga.
          </note>
          <note n="a205f310">
            Fackutskotten kan inte på samma sätt som regeringen hålla sig
            underrättade om vilka frågor som är brännbara. Riksdagens beslut
            i höstas innebar faktiskt att regeringen måste komma till riksdagen
            med de frågor som fackutskotten på ett tidigt stadium skall kunna
            ha åsikter om.
          </note>
          <note n="88519ed1">
            Får jag tolka statsrådet så att regeringen kommer att känna ett
            ansvar för att informera också fackutskotten i den här frågan?
          </note>
          <note n="8fc6a7de">
            Anf. 75 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="a6af46de">
            Herr talman! Jag kan göra det tillägget att det också gäller
            samrådet mellan EU-nämnden och fackutskotten. Vi har gått igenom
            det ganska ordentligt, för att inte ha sammanhanget oklart när
            man står inför ett ställningstagande, att det är till EU-
          </note>
          <note n="8a32e255">
            nämnden som regeringen går. Om EU-nämnden då vill koppla in fackutskotten
            är det en riksdagsfråga hur detta sker. Men det skall självfallet
            vara en ambition från regeringens sida att tidigt informera fackutskotten
            i sakfrågor. Det är viktigt att så sker.
          </note>
          <note n="9cb4d9b5" type="speaker">
            Anf. 76 PETER ERIKSSON (mp)
          </note>
          <note n="b331dfdf">
            Herr talman! Jag tycker att statsrådet Hellström skall läsa på
            ordentligt i de senaste årens betänkanden från konstitutionsutskottet,
            som handlar just om när, hur och var ett statsråd kan uttala sig.
            Där framgår med all önskvärd tydlighet att ett statsråd som uttalar
            sig i officiella sammanhang uttalar sig som representant inom
            sitt ämnesområde, som representant för Sveriges regering och som
            statsråd, inte som privatperson. Jag tror att vi kan få det bekräftat
            också från de socialdemokratiska ledamöterna i konstitutionsutskottet.
          </note>
          <note n="1d1eebfb">
            Jag har en fråga. Före folkomröstningen om EU
          </note>
          <note n="2d5135a6">
            sade Socialdemokraterna väldigt tydligt: Vi har dubbla veto i
            utrikespolitiken. Nu säger Mats
          </note>
          <note n="6d575b9e">
            Hellström: Vi har redan majoritetsbeslut inom EU när det gäller
            utrikespolitiken, och därför kan vi lika gärna ta ytterligare
            något steg åt det hållet. Anser
          </note>
          <note n="9f94922d">
            Mats Hellström att Socialdemokraterna i folkomröstningen om EU
            fick mandat från svenska folket för att lämna ifrån sig vetorätten?
          </note>
          <note n="3bcf303c">
            Anf. 77 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="1ba46a32">
            Herr talman! Nej, det anser jag naturligtvis inte.
          </note>
          <note n="d5ab112b">
            Det har inte heller skett. Om man hade lyssnat noga borde man
            ha uppfattat det i det som har sagts i den här debatten. Man kan
            också uppfatta det genom att läsa Lena Hjelm-Walléns tal.
          </note>
          <note n="7bdce817">
            När det gäller påpekandet, som förvisso inte är nytt, att det
            inom ramen för utrikes- och säkerhetspolitiken från första början
            finns vissa möjligheter till majoritetsröstningar om genomförandet
            av aktioner, är det förvisso ingenting som sägs just efter folkomröstningen.
          </note>
          <note n="c0bf26ee">
            Det sades från vår sida direkt efter
          </note>
          <note n="1fc879a4">
            Maastrichtfördragets ikraftträdande. Det är ett konstaterande,
            ingenting annat.
          </note>
          <note n="4ade808c">
            Om utrikesministern hade gjort en ändring i svensk politik, hade
            utrikesministern naturligtvis redovisat det i EU-nämnden. Vad
            utrikesministern talade om var att när de gäller de nationella
            svenska säkerhetsintressena är vetorätten orubbad. Det är svaret
            på Peter Erikssons fråga.
          </note>
          <note n="30c35820">
            Dessutom har jag inte använt ordet privatperson.
          </note>
          <note n="501bbd95">
            Det är uppenbarligen typiskt för debattörerna från
          </note>
          <note n="88641328">
            Miljöpartiet att citera fel. Jag har sagt att en regeringsledamot
            i egenskap av regeringsledamot måste kunna delta i en allmän debatt.
            Det är någonting annat.
          </note>
          <note n="3ca7f299" type="speaker">
            Anf. 78 PETER ERIKSSON (mp)
          </note>
          <note n="6b397777">
            Herr talman! Tidigare sade Mats Hellström att
          </note>
          <note n="3502bc12">
            Lena Hjelm-Wallén deltog i debatten som privatperson. Nu går
            han ifrån det. Nu har faktiskt snärjt in sig på ett sätt som gör
            det fullständigt hopplöst för honom. Han ställer inte längre upp
            på att det handlar om en begränsning av vetorätten. Han anser
            inte längre att det var i egenskap av privatperson och inte heller
            som statsråd. Det finns inte längre någon som helst konsekvens
            i hans resonemang. Vad vill statsrådet Hellström egentligen?
          </note>
          <note n="155609b7">
            Anf. 79 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="617bc738">
            Herr talman! Frågan är väl snarast vad frågeställaren avser med
            sin fråga. Jag har sagt att det vore orimligt om inte regeringsledamöter
            av alla politiska företrädare skulle kunna delta i debatten om
            utformningen av den framtida regeringskonferensen.
          </note>
          <note n="e78e25c0">
            Jag har sagt att detta sker utomlands, och det är naturligt att
            det sker i Sverige också. Jag har sagt att man på den punkten
            inte bör missförstå i vilken egenskap man uttalar sig, om man
            uttalar sig som regeringsledamot eller om man för fram svensk
            förhandlingsposition. Detta missförstås inte utomlands. Andra
            regeringar gör precis som vi gör i
          </note>
          <note n="c776a137">
            Sverige. Regeringens förhandlingspositioner fastläggs
          </note>
          <note n="46f75f62">
            - jag vet inte hur många gånger jag måste säga det -
          </note>
          <note n="dd2fa502">
            efter samråd med riksdagens EU-nämnd. Detta samråd kommer att
            inledas i höst. Där gör vi som andra regeringar.
          </note>
          <note n="ca8118ae" type="speaker">
            Anf. 80 SVEN BERGSTRÖM (c)
          </note>
          <note n="f1cba834">
            Herr talman! Jag har en kommentar till vetorättsdebatten. Den
            blir alltmer pinsam ju fler statsråd som uttalar sig. Men federalisterna
            gläds och har på ett väldigt tydligt sätt tolkat vad Lena Hjelm-
          </note>
          <note n="11ac5e97">
            Wallén har sagt. Jag tycker att Mats Hellström snärjer in sig
            i en omöjlig debattsituation. Han säger att vi måste ha en öppen
            debatt där statsråd måste få delta, samtidigt som han hävdar att
            det inte är någon ny ståndpunkt det handlar om. Om det hade varit
            på ett internt socialdemokratiskt möte på Folkets hus i Flen som
            Wallén hade sagt detta, hade det varit en annan sak. Men nu var
            det på ett betydligt större möte i
          </note>
          <note n="39ca031d">
            Bryssel som det sades. Jag vill ge socialdemokratiska statsråd
            ett råd: Släpp upp era försöksballonger med litet större omdöme
            i fortsättningen.
          </note>
          <note n="486f3894">
            Sedan vill jag ta upp en annan debatt som är mera positiv. Mats
            Hellström citerade den spanske ordföranden i reflektionsgruppen
            och sade att denne hade betonat vikten av att få med folket i
            den debatt som kommer att inledas inför regeringskonferensen.
          </note>
          <note n="63c3aca5">
            Jag tycker att det är sympatiskt. Jag har noterat att även Mats
            Hellström sagt att det är viktigt att hela svenska folket blir
            delaktigt i debatten inför regeringskonferensen, så att det inte
            blir ytterligare en spricka mellan etablissemanget och människorna
            ute i landet.
          </note>
          <note n="24ca6185">
            Jag skulle vilja fråga: På vilket sätt avser statsrådet medverka
            till att ställa resurser till förfogande så att även den EU-kritiska
            opinionen -
          </note>
          <note n="44b5fa6f">
            den har ju vuxit i kraft betydligt efter folkomröstningen i takt
            med att människorna inser att inte många av de löften som gavs
            från ja-sidan har uppfyllts - ges rimliga resurser och möjligheter
            att komma till tals? Det får inte igen bli en debatt där de stora
            partierna och EU 96-kommittén, som i och för sig är bra, är helt
            dominerande. Även de fria opinionsgrupperna och organisationerna,
            studieförbunden m.m. bör få vara med på ett rimligt sätt.
          </note>
          <note n="47bab882">
            Anf. 81 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="7243dcbb">
            Herr talman! De viktigaste fora för att föra ut en debatt som
            både skall vara lättillgänglig och begripligare än delvis den
            debatt som förts här och ge allmänheten möjlighet att ge reaktion
            tillbaka är å ena sidan den parlamentariska kommitté som Sven
          </note>
          <note n="fb862f25">
            Bergström nämnde, Sydowska kommittén, och å andra sidan EU-valet
            i september. I bägge dessa fall är det riksdagen som beslutar
            om fördelningen av resurserna.
          </note>
          <note n="8aa5af99" type="speaker">
            Anf. 82 SVEN BERGSTRÖM (c)
          </note>
          <note n="616cd0d2">
            Herr talman! Jag tycker inte att det räcker med ord, utan det
            handlar faktiskt om att ha ekonomiska resurser för att producera
            trycksaker, debattskrifter osv. Även om Sydowska kommittén är
            bra så räcker det inte. Det är angeläget att man ställer pengar
            till förfogande så att också fria grupper och organisationer kan
            vara med i debatten på ett helt annat sätt än inför EU-omröstningen,
            där slagsidan i resursfördelningen var uppenbar.
          </note>
          <note n="9a586f25">
            Anf. 83 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="837821a0">
            Herr talman! Det är självklart viktigt att det ställs resurser
            till förfogande så att fria debattörer och andra kan delta i debatten.
            Det utrymmet anser jag finns genom de förslag som har lagts fram
            och de beslut som fattats av riksdagen när det gäller Sydowska
            kommitténs resurser och resurser inför EU-valet den
          </note>
          <note n="f8826ebd">
            17 september.
          </note>
          <note n="89514c18" type="speaker">
            Anf. 84 SIV HOLMA (v)
          </note>
          <note n="9197d9e4">
            Herr talman! Först och främst vill jag säga att också jag står
            bakom KU-anmälan om utrikesministern. Den tolkning som utrikeshandelsministern
            här gett till känna är ny och räcker nog inte i KU, skulle jag
            tro. Ett statsråd är alltid ett statsråd när man gör officiella
            uttalanden i utlandet.
          </note>
          <note n="536e83bd">
            Men jag har en annan fråga som jag skulle vilja ta upp, och det
            gäller tolkinsatserna, som Mats
          </note>
          <note n="6f1c8494">
            Hellström var inne på. Det har kommit till min kännedom att antingen
            ministerrådet eller kommissionen har köpt upp en tolkutbildning
            från
          </note>
          <note n="3e2fbe1f">
            Sverige. Jag undrar om regeringen på något sätt har varit delaktig
            och tagit initiativ till det och om de uppgifter som jag fått
            stämmer, att detta innebär att de som blir utbildade också kommer
            att anställas av dem som köpt utbildningen.
          </note>
          <note n="8ea1665d">
            Anf. 85 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="880038c5">
            Herr talman! Vi har varit aktiva för att främja ökningen av tolkverksamheten.
            Men jag kan inte uttala mig om hur instituten kommer att förfara
            -
          </note>
          <note n="22810f49">
            detta gäller den senare frågan - för det är inte en fråga för
            regeringen.
          </note>
          <note n="d93653df">
            Beträffande den första frågan kan jag säga att varje statsråd
            naturligtvis uttalar sig i egenskap av statsråd. Men om ett statsråd
            inte skulle ha rätt att delta i en debatt om och diskutera förutsättningarna
            för en framtida regeringskonferens vore det fullständigt orimligt.
          </note>
          <note n="fed9c2fe" type="speaker">
            Anf. 86 SIV HOLMA (v)
          </note>
          <note n="6e0b3284">
            Herr talman! Ett statsråd kommer alltid att fungera som en representant
            för regeringen och göra uttalanden i regeringens namn. Diskussioner
            och debatter förs i interna sammanhang när man samlas för att
            göra en gemensam positionsbestämning. I det här fallet ställs
            det större krav på ett statsråd. Det har inte varit någon information
            i EU-nämnden, även om
          </note>
          <note n="6ab80dee">
            Mats Hellström lovade att innan regeringen går ut skall information
            lämnas i EU-nämnden.
          </note>
          <note n="5a02b36a">
            Anf. 87 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="d35d227b">
            Herr talman! Det har jag sagt, och det står jag för.
          </note>
          <note n="5ade03cc">
            Så kommer vi också att agera. Innan regeringen lägger fast positioner
            inför regeringskonferensen - det må gälla vetorätten eller andra
            frågor - skall vi först samråda med EU-nämnden. Precis så kommer
            det att gå till.
          </note>
          <note n="1364b81a">
            Det är självklart att om utrikesministern hade ändrat i svensk
            politik, hade utrikesministern tagit upp det med EU-nämnden, men
            så har inte skett. Jag upprepar att det vore utomordentligt egendomligt
            om inte statsråd kunde delta i en internationell debatt och på
            ett konstruktivt sätt försöka föra frågan om EU:s framtid framåt.
            Det är bra att så sker. Det vore märkligt om just regeringsledamöter
            av alla politiska företrädare i det här landet icke skulle kunna
            delta i diskussionen om utformningen av EU:s framtid.
          </note>
          <note n="145636ff" type="speaker">
            Anf. 88 ELISABETH FLEETWOOD (m)
          </note>
          <note n="2ae6781b">
            Herr talman! Jag vill egentligen ha svar på en enkel fråga som
            har ställt och trodde skulle tas upp tidigare, men jag har full
            förståelse för att statsrådet inte haft tid. Då är min fråga till
            förste vice talmannen: Har jag lika många möjligheter till replik
            här som under en frågestund?
          </note>
          <note n="d5d68a58" type="speaker">
            Anf. 89 FÖRSTE VICE TALMANNEN
          </note>
          <note n="5976e43e">
            Svaret är nej.
          </note>
          <note n="f6324e8a" type="speaker">
            Anf. 90 ELISABETH FLEETWOOD (m)
          </note>
          <note n="a06dab25">
            Herr talman! Det fruktade jag. Det betyder att det blir en rumphuggen
            debatt. Jag får väl komma tillbaka i annat sammanhang.
          </note>
          <note n="6164e0b8">
            Min utgångspunkt var bl.a. det statsrådet
          </note>
          <note n="fd527573">
            Hellström sade om tolkar, för det var det min fråga gällde. Statsrådet
            säger den 15 maj bl.a. att det är svårt att få fram en uppbyggnad
            av nödvändig tolkoch översättningskapacitet och att det tar en
            viss tid.
          </note>
          <note n="5c74d386">
            Särskilt rekryteringen av tolkar är ett problem.
          </note>
          <note n="8c87acfe">
            Problemen måste hanteras genom samverkan mellan nationella och
            gemensamma åtgärder.
          </note>
          <note n="8ecf1a58">
            Det håller jag helt med om. Jag tror att alla är eniga om det.
            Men sedan kom det till min kännedom att några högt kvalificerade
            pensionärer, som nyss hade nått den höga åldern av 65 år, Mats
            Hellström, hade erbjudit sig att ställa upp i EU-sammanhang och
            hjälpa våra svenska tjänstemän och delegater. Men vid hänvändelse
            till UD fick de svaret: "Vi använder oss inte av pensionärer."
          </note>
          <note n="47313396">
            Då reagerade jag. Skall man verkligen bortse från kunskap och
            kapacitet i en situation där vi verkligen kan använda oss av detta?
            Vi vet att det tar tid att bygga upp kunskap så att man blir en
            riktigt skicklig tolk. Det gäller inte bara att man talar respektive
            lands språk, utan man skall också ha kunskaper på de fackområden
            inom vilka man skall verka.
          </note>
          <note n="74bb9211">
            Därför vill jag fråga, med tanke på alla dem som kanske skulle
            vilja ställa upp och hjälpa till under en övergångsperiod: Kan
            man verkligen inte använda sig av pensionärers kunskaper och erfarenheter?
          </note>
          <note n="f957f3f2">
            Anf. 91 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="c8257c84">
            Herr talman! Jag har sagt i mitt svar att det är bra om man kan
            låta pensionärer göra detta. Jag tror heller inte att de pensionärer
            som är tolkar och som klarar antagningsproven på något sätt skulle
            blockeras. Tvärtom har vår representation så sent som för några
            dagar sedan undersökt med rådet, kommissionen och parlamentet,
            och alla intygar att det inte finns någon åldersgräns vid en temporär
            anställning.
          </note>
          <note n="53afecbf">
            Däremot kan vi diskutera EU:s åldersgsränser över huvud taget,
            som jag tidigare har varit kritisk mot. Men det är en annan fråga.
            De finns när det gäller fast anställning. Det är utomordentligt
            välkommet om kvalificerade svenska pensionerade tolkar kan komma
            i fråga för temporär anställning.
          </note>
          <note n="128b43e9" type="speaker">
            Anf. 92 ELISABETH FLEETWOOD (m)
          </note>
          <note n="4451ed0d">
            Herr talman! Jag vill egentligen bara säga att det var ett bra
            svar. Men jag hoppas att statsrådet är snäll och ser till att
            man på UD inte besvarar frågor från skickliga tolkar som vill
            ställa upp med att man inte använder pensionärer, utan att man
            ser efter i vilken utsträckning man kan använda deras kunskaper
            när det gäller vårt framtida samarbete i EU.
          </note>
          <note n="26ad57e3">
            Anf. 93 Statsrådet MATS
          </note>
          <note n="ec90c32e">
            HELLSTRÖM (s)
          </note>
          <note n="eb9cb02a">
            Herr talman! Självfallet bör man inte svara så.
          </note>
          <note n="a0cca120">
            Man bör tvärtom uppmuntra och vara glad för att pensionärer som,
            det utgår jag från, är skickliga tolkar kan delta. Det har jag
            uttryckt i mitt svar. Det önskar vi, det är utmärkt om detta kan
            ske. Uppenbarligen delas det svenska Utrikesdepartementets inställning
            i det avseendet av kommissionen, parlamentet och rådet.
          </note>
          <note n="3d7a0904">
            17 § Utrikesminister Lena Hjelm-Wallén lämnar information om
            den senaste utvecklingen i f.d. Jugoslavien
          </note>
          <note n="a9ce9e6a">
            Anf. 94 Utrikesminister LENA HJELM-
          </note>
          <note n="a5887068">
            WALLÉN (s)
          </note>
          <note n="0d57529b">
            Herr talman! Talmannen kanske förstår att det är ganska frestande
            för mig att säga någonting om föregående debatt. Jag skall inte
            göra det. Jag bara hoppas att vi skall kunna vara överens om att
            ha en öppen debatt om EU-frågor och inte tvinga statsråd att endast
            få yttra sig i slutna rum ända fram till dess vi lägger fram en
            formell regeringsposition.
          </note>
          <note n="d0a0e8b3">
            Jag skall informera om läget i Bosnien och den fredsbevarande
            verksamheten där.
          </note>
          <note n="26082587">
            Situationen i Bosnien-Hercegovina har under en dryg månad gradvis
            förvärrats och är i dagsläget allvarligare än kanske någon gång
            under det senaste året. Kraftig bosnienserbisk beskjutning har
            skett framför allt mot Sarajevo och Tuzla, medan den bosniska
            regeringssidan har inlett offensiver i mindre skala kring Gorazde
            och i centrala Bosnien.
          </note>
          <note n="d7b25f63">
            Upptrappningen har framför allt drabbat oskyldiga civila: Ett
            stort antal dödsoffer har skördats och stoppade leveranser av
            förnödenheter har lett till en försämring av det humanitära läget,
            som, om ingen förändring snarast sker, riskerar att bli akut.
          </note>
          <note n="eb86d8c4">
            För FN-styrkorna har situationen efter hand blivit alltmer ohållbar.
            Kulmen nåddes förra helgen då ett stort antal FN-soldater och
            militärobservatörer, som en reaktion mot flyginsatser mot bosnienserbiska
            vapenförråd utanför Pale, togs som gisslan av bosnienserbiska
            styrkor. Drygt 300 man befinner sig för närvarande i gisslanliknande
            situationer. De två svenska militärobservatörerna finns enligt
            tillgängliga uppgifter fortfarande på en bosniskserbisk militärbas
            i
          </note>
          <note n="cd9352cb">
            Sarajevo respektive vid en radarinstallation utanför staden.
            Av allt att döma befinner de sig väl.
          </note>
          <note n="fe2af199">
            Gisslantagande av FN-personal måste kraftfullt fördömas. Gisslan
            måste omedelbart och villkorslöst friges. Det internationella
            trycket, där inte minst
          </note>
          <note n="eb139805">
            Ryssland och den serbiske presidenten Milosevic kan spela en
            roll, borde leda till en insikt hos den bosniskserbiska ledningen
            om att den blir totalt isolerad om inte gisslan släpps. Den svenska
            regeringen bevakar givetvis noga situationen för de två svenskarna
            och är fortlöpande i kontakt med FN i frågan, såväl i New York
            som lokalt.
          </note>
          <note n="f7c52b89">
            Den tillspetsade situationen i Bosnien har utlöst betydande aktivitet
            vid en rad internationella möten.
          </note>
          <note n="6cb53cc1">
            Fördömandet av bosnienserbernas agerande är enhälligt och kraftfullt.
            Samtidigt har det i alla dessa sammanhang noga understrukits att
            konflikten i
          </note>
          <note n="458347a8">
            Bosnien endast kan lösas med politiska medel.
          </note>
          <note n="cdc31871">
            I detta syfte intensifierades den s.k.
          </note>
          <note n="62091dbf">
            kontaktgruppens ansträngningar att först och främst få till stånd
            en uppgörelse med Serbien om ett erkännande av Bosnien-Hercegovina
            som en självständig stat inom internationellt erkända gränser
            i utbyte mot en suspendering av sanktionerna för allt utom vapen,
            strategiska varor och frysta tillgångar utomlands. Om en sådan
            uppgörelse nås och Serbiens blockad mot bosnienserberna skärps
            är den bosniska regeringen beredd till en ny vapenvila. Trycket
            ökar då också på president Milosevic att förmå bosnienserberna
            att acceptera kontaktgruppens fredsplan, vilken enligt svensk
            uppfattning måste ligga till grund för de fortsatta internationella
            ansträngningarna.
          </note>
          <note n="961e7871">
            Trots alla internationella möten den här veckan är det ännu för
            tidigt att uttala sig konkret om vilken det internationella samfundets
            respons blir på bosnienserbernas utmaningar. Den svenska regeringen
            ser politiska eftergifter som uteslutna. Det gäller också ett
            tillbakadragande av Unprofor i nuvarande läge. Vi kan konstatera
            att det internationellt finns en utbredd vilja att stärka Unprofors
            möjligheter att genomföra sitt mandat. Beredskap finns givetvis
            också för en urdragning, även om allt måste göras för att detta
            scenario inte skall bli verklighet.
          </note>
          <note n="e2b7d773">
            Under gårdagen presenterade FN:s generalsekreterare en rapport
            med förslag till alternativa handlingslinjer. Rapporten skall
            inom kort diskuteras gemensamt av alla truppbidragande länder.
          </note>
          <note n="113402fe">
            I rapporten prövas olika åtgärder. Där diskuteras att tillföra
            såväl mer trupp som tyngre beväpning i syfte att minska Unprofors
            sårbarhet och öka dess möjligheter att omedelbart och bestämt
            besvara attacker och provokationer samt att hålla förbindelsevägarna
            med enklaverna och med Sarajevo öppna. En annan åtgärd som kan
            underlätta för
          </note>
          <note n="5dc2d7ee">
            Unprofor att uppnå detta syfte är vissa omgrupperingar och en
            koncentration av styrkorna.
          </note>
          <note n="b532364c">
            Situationen för Nordbat är något annorlunda än för många andra
            Unproforbataljoner. Nordbat har redan i dag tung beväpning och
            bättre möjligheter att försvara sig och att uppträda bestämt.
            För andra förband gäller snarast att skaffa sig samma möjligheter.
            Vi välkomnar från svensk sida sådana förstärkningar, som redan
            börjat göras från brittisk och fransk sida. Men vi understryker
            samtidigt att alla insatser måste samordnas inom FN:s ram.
          </note>
          <note n="ac1c2fef">
            Unproforinsatsens uppgift är att underlätta och stödja fredsprocessen.
            Pågående och planerade biståndsinsatser, bl.a. till stöd för federationen,
            spelar också en viktig roll för denna.
          </note>
          <note n="9c3ecbc1">
            En eventuell omdefiniering av Unprofors uppgifter kan givetvis
            komma att få direkta konsekvenser för Nordbat och kan också komma
            att leda till att Sverige ombeds att lämna ytterligare bidrag
            i form av trupp och materiel. Jag vill dock understryka att någon
            förändring av Unprofors mandat knappast är nödvändig för att ett
            mera bestämt uppträdande skall bli möjligt.
          </note>
          <note n="018a392d">
            Det är lätt att känna desperation över utvecklingen i f.d. Jugoslavien.
            Samtidigt är det viktigt att hålla fast vid de långsiktiga fredssträvandena
            och ett internationellt enigt uppträdande. Den regionala konflikten
            på Balkan har inte skapat någon hård motsättning mellan stormakterna,
            som i stället förmått samarbeta. Det går inte att överskatta värdet
            av att
          </note>
          <note n="da81b5d3">
            EU, Ryssland och USA håller ihop i relation till denna konflikt.
            Det går heller inte att underskatta de stora riskerna vid en allvarlig
            splittring i synen på hur man skall hantera situationen.
          </note>
          <note n="8b553aa7" type="speaker">
            Anf. 95 GÖRAN LENNMARKER (m)
          </note>
          <note n="79fa2738">
            Herr talman! Jag tackar utrikesministern för redogörelsen.
          </note>
          <note n="169859cd">
            Låt mig först instämma i uttrycket för avskyn över de hemska
            brott som bosnienserberna gör sig skyldiga till när gisslan tas,
            stridande mot alla begrepp i folkrätten och över huvud taget mot
            ett civiliserat beteende. Vi är kanske inte överraskade. Vi har
            ju tidigare sett barbariska dåd från just den sidan.
          </note>
          <note n="919dfd70">
            Vidare har vi medkänsla med de personer från
          </note>
          <note n="638a67b4">
            Sverige och från andra länder som nu sitter som gisslan och som
            gör en mycket viktig insats för freden och för försörjningen i
            Bosnien-Hercegovina.
          </note>
          <note n="640df5d1">
            Det är viktigt nu att världssamfundet håller i uppgiften i Bosnien-Hercegovina.
            Vi vet att en stor del av landets befolkning - 80 % har nämnts
            - är beroende av dagligleveranser av mat, mediciner, kläder och
            livsförnödenheter i övrigt.
          </note>
          <note n="989935a3">
            Det är angeläget att hålla i den här operationen, om inget bättre
            kan hittas. Trots all den desperation och förtvivlan vi känner
            så har ju ingen kommit med något bättre förslag än att se till
            att
          </note>
          <note n="e21beba1">
            Unproforoperationen faktiskt kan fortsätta. I det sammanhanget
            är det viktigt att Sverige har en beredskap för att snabbt kunna
            göra de insatser som bedöms nödvändiga - självklart i samråd med
            alla övriga deltagande i Unproforaktionen.
          </note>
          <note n="ba984870">
            Det är också en lärdom som vi ständigt skall minnas från hela
            denna tragedi. De brister som förekom och de misstag som begicks
            vid uppmarschen till det jugoslaviska kriget på det diplomatiska
            och utrikespolitiska området och kanske också bristen på beredvillighet
            att ställa upp för
          </note>
          <note n="65751cdc">
            Bosnien-Hercegovina är historia. Men lärdomen gör, jag knyter
            då an till den förra debatten, att detta måste vara det perspektiv
            som också präglar vårt synsätt när vi diskuterar en gemensam utrikes-
            och säkerhetspolitik i Europa. Det får inte bli ett andra
          </note>
          <note n="d8e85bf2">
            Sarajevo!
          </note>
          <note n="b0049dd8" type="speaker">
            Anf. 96 LENNART ROHDIN (fp)
          </note>
          <note n="3b36e34d">
            Herr talman! Först tackar jag utrikesministern för ett tydligare
            klarspråk även på det här området de senaste dagarna.
          </note>
          <note n="f35d61d1">
            Redovisningen är nästan lika dyster och ödesmättad som den rapport
            som generalsekreteraren i går lämnade till säkerhetsrådet i går.
            Där skissar han på fyra alternativa handlingsvägar.
          </note>
          <note n="a02863d5">
            Status-quo-alternativet har, det inser alla, kollapsat. Det är
            också anledningen till att generalsekreteraren utesluter det i
            sin rapport, liksom han för övrigt utesluter ett tillbakadragande.
          </note>
          <note n="ca4f1bb9">
            Det tredje alternativet, att inskränka FN:s roll och uppgifter,
            skulle faktiskt innebära att FN på plats ser på medan bosnienserbernas
            erövringskrig slutförs. Jag finner det därför fullständigt uteslutet.
            Det kan egentligen bara övervägas som en väg att rädda FN:s och
            omvärldens ansikte inför den kollaps som har skett.
          </note>
          <note n="cb32daf7">
            Om någon form av det fjärde alternativet, att stärka FN:s uppdrag,
            ändå visar sig uteslutet kan jag inte se annat än att då återstår
            bara alternativ 1, ett tillbakadragande. Det tycker jag bör vara
            Sveriges budskap - kanske inte här i kammaren, men i alla fall
            ett underhandsbudskap - till generalsekreteraren tillsammans med
            en tydlig signal om en svensk beredskap för ytterligare insatser
            om det behövs.
          </note>
          <note n="ecfca75b">
            Ingen kan väl i dag föreställa sig konsekvenserna av de vägval
            som görs under de närmaste dagarna.
          </note>
          <note n="6bf0cb32">
            München 1938 visar att det inte går att undvika svåra och allvarliga
            konsekvenser - vilket val man än gör.
          </note>
          <note n="e239b323">
            Anf. 97 Utrikesminister LENA HJELM-
          </note>
          <note n="a5887068">
            WALLÉN (s)
          </note>
          <note n="00946644">
            Herr talman! Jag vill understryka både vad Göran
          </note>
          <note n="bb840c00">
            Lennmarker och Lennart Rohdin säger här om hur allvarligt läget
            är och att alla alternativ och vägar naturligtvis inte är stängda.
            Det går fortfarande, menar jag, att med ett bestämdare FN-uppträdande
            i
          </note>
          <note n="11305cb1">
            Bosnien nå framgångar. Men vi måste hitta vägarna till det.
          </note>
          <note n="688c864e">
            Jag hoppas att den här veckans debatt - det är många internationella
            möten där jag också själv deltagit - och nästa veckas diskussioner
            i New York i säkerhetsrådet kan leda till att det blir en vändpunkt,
            så att vi kan se en positivare utveckling och inte bara en situation
            som blir värre och värre.
          </note>
          <note n="f19bdc0e" type="speaker">
            Anf. 98 LENNART ROHDIN (fp)
          </note>
          <note n="e3dbf550">
            Herr talman! Det är litet paradoxalt, men i år firar vi ju 50-årsminnet
            av andra världskrigets slut. Vi vet också vägen fram till dess
            början.
          </note>
          <note n="222b1e9d">
            Jag vill bara skicka med utrikesministern beskedet att jag uppskattar
            det som sägs här. Alla handlingsvägar är inte stängda. Men som
            jag ser detta återstår egentligen bara två verkliga handlingsalternativ.
            Det ena är det som utrikesministern skissar på och som åtminstone
            finns som en möjlighet bland generalsekreterarens fyra alternativ,
            nämligen ett starkare och klarare uppträdande från FN:s sida.
            Annars återstår bara ett tillbakadragande.
          </note>
          <note n="a55f9e3d">
            Överläggningen var härmed avslutad.
          </note>
          <note n="f6d6fd60">
            18 § (forts. från 14 §) Transplantationer och obduktioner, psykiatrisk
            tvångsvård, primärvård, handikappfrågor och SBL Vaccin AB m.m.
            (forts.
          </note>
          <note n="747e53b1">
            SoU21, SoU23, SoU24, SoU25 och SoU27)
          </note>
          <note n="cf4471e1" type="speaker">
            Anf. 99 STIG SANDSTRÖM (v)
          </note>
          <note n="a70bec08">
            Herr talman! Jag börjar med att yrka bifall till vår reservation
            i socialutskottets betänkande 23. Vi tycker att det av kvalitetsskäl
            är angeläget att behålla det statliga huvudansvaret för rättspsykiatrin.
            Jag yrkar också bifall till reservation 7 i socialutskottets betänkande
            25.
          </note>
          <note n="34e95d4e">
            Så över till dagens huvudämne på den sociala sidan.
          </note>
          <note n="aeab7f97">
            Det är nu ett halvår sedan vi senast hade en stor sjukvårdsdebatt
            här i riksdagen. Då tog vi det historiska beslutet att följa upp
            väljarnas vilja att sätta stopp för det pågående systemskiftet
            inom sjukvården
          </note>
          <note n="75070530">
            - ett systemskifte som präglas av en tilltro till olika ekonomiska
            styrmodeller och köp-sälj-system.
          </note>
          <note n="0215b86d">
            Från den dåvarande vänstermajoritetens sida, med stöd av Miljöpartiet,
            lovade vi att återkomma med ett förslag baserat på den traditionella
            svenska välfärdsmodellen med tonvikt på sunt förnuft men med hänsyn
            tagen till dagens realiteter. Nu är vi där.
          </note>
          <note n="90ecb813">
            Förslaget ligger på bordet.
          </note>
          <note n="26990dd6">
            Vi i Vänsterpartiet tycker att det är ett acceptabelt förslag.
            Vi ställer oss bakom förslaget i dess huvuddrag. Däremot yrkar
            vi avslag på samtliga borgerliga reservationer. Jag skall senare
            återkomma till några av dessa reservationer och till skälen till
            att vi yrkar avslag på dem.
          </note>
          <note n="c8d8d5f6">
            Vårt positiva ställningstagande till propositionen innebär inte
            att vi anser att det inte finns brister. Till vissa delar är förslaget
            en aning fyrkantigt, t.ex. i fråga om remisstvånget eller obligatoriet
            att endast läkare med specialistkompetens i allmänmedicin skall
            vara den fasta läkarkontakten.
          </note>
          <note n="3e0f55d2">
            I andra delar kan förslaget tyckas vara en aning för mjukt och
            snällt mot de privata vårdgivarna, t.ex. att övergångsreglerna
            har blivit för långa. Vidare ges de nya privatpraktikerna, som
            har varit etablerade endast kort tid, ett slags anställningstrygghet
            ända fram till pensionen, samtidigt som offentliganställd personal
            fortsättningsvis tvingas leva i permanent otrygghet för sina arbeten
            och sin framtid.
          </note>
          <note n="bb1864da">
            Det har på sina håll också funnits förhoppningar om att vi nu
            med detta förslag skulle kunna lämna ett avgörande bidrag till
            lösningen av det verkligt stora problemet för sjukvården, nämligen
            att tillföra sjukvården ytterligare resurser. Tyvärr står den
            frågan inte på dagordningen i dagens debatt, även om den naturligtvis
            i grunden är avgörande för vilken sjukvård vi vill ha i dag och
            i framtiden. Det hjälper tyvärr inte hur fina regelsystem vi åstadkommer
            och hur fina lagar vi stiftar, om vi inte har resurser att leva
            upp till dem.
          </note>
          <note n="c2b8f6ad">
            För att ingen skall behöva sväva i tvivelsmål vill jag upprepa
            Vänsterpartiets väl kända ståndpunkt, att neddragningarna i sjukvården
            måste få ett slut och att vi i stället bör se på sjukvården som
            en framtidsbransch som bör tillföras ytterligare resurser.
          </note>
          <note n="6f51cab3">
            Vi kan alltså inte med dagens förslag erbjuda landstingen ett
            system som löser deras grundläggande problem. Däremot får de med
            den nya lagstiftningen en regelbok när det gäller att bemästra
            de svåraste och mest akuta problemen i en tid av knapphet på resurser.
            Hur utfallet blir i de enskilda landstingen kan inte riksdagens
            sociala utskott veta, men vi tror för vår del att landstingen
            nu får en möjlighet att ta ett fastare grepp om sin planering
            och en bättre möjlighet att se till de sämst ställdas situation
            och inte behöver falla undan för de starkare gruppernas högljudda
            rop om ökad valfrihet och andra privilegier.
          </note>
          <note n="971c6f29">
            För att konkretisera skall jag ta några exempel på vad lagen
            kan innebära för ett av de landsting som farit mest illa av det
            borgerliga vanstyret. Jag tänker då på Stockholm läns landsting,
            där den borgerliga majoriteten före valet tyckte att det var viktigare
            att publicera dyra helsidesannonser med idolporträtt på sina främsta
            företrädare än att försöka ta ett grepp om ekonomin.
          </note>
          <note n="67c01ff7">
            Efter valet har Stockholms läns landstings revisorer tillsammans
            med den amerikanska konsultfirman Artur Andersen gjort en grundlig
            genomgång av vad som krävs för att få grepp om ekonomin. I sin
            sammanfattning, som kom nu i april, lyfte man fram följande sju
            åtgärder som särskilt angelägna:
          </note>
          <note n="f0ba098a">
            1. Begränsade ersättningstak bör övervägas för samtliga arvodestyper,
            dvs. tak även för särskilt arvode.
          </note>
          <note n="eb1649b1">
            2. Arvoden bör vara desamma oavsett tidpunkt för vårdgivarens
            etablering.
          </note>
          <note n="70d74a8f">
            3. Vårdgivare som är anställd hos sjukvårdshuvudmannen bör vara
            berättigad till ersättning för privat meddelad vård endast om
            särskilt avtal med sjukvårdshuvudmannen om detta föreligger.
          </note>
          <note n="6a72cfe7">
            4. Sjukvårdshuvudmannen bör vara den som beslutar om samtliga
            patientavgifter hos alla vårdgivare, och dessa bör vara lika hos
            offentliga och privata vårdgivare.
          </note>
          <note n="417a67df">
            5. Sjukvårdshuvudmannen bör vara den som beslutar om åldersgräns
            för vårdgivare som skall erhålla ersättning, dock lägst gällande
            åldersgräns för allmän pensionering.
          </note>
          <note n="55c5699a">
            6. Sjukvårdshuvudmannen bör vara den som beslutar om remissförfarande
            mellan vårdgivare, varvid samma regler skall gälla såväl privata
            som offentliga vårdgivare.
          </note>
          <note n="722af748">
            7. Lagstiftning får inte utgöra hinder för finansiären, dvs.
            landstinget, att genomföra den uppföljning och kontroll som erfordras
            för att säkerställa kongruens mellan vårdavtal/utförd vård, ersättningar,
            medicinsk kvalitet m.m.
          </note>
          <note n="f73a0269">
            Samtliga dessa sju åtgärder som Stockholms läns landsting vill
            att vi skall genomföra är till nästan hundra procent genomförda
            med det förslag som vi nu skall anta här i dag eller i morgon.
          </note>
          <note n="a51a348e">
            Vi har således gett Stockholms läns landsting och övriga landsting
            i Sverige ett verktyg att lösa sina problem, men genomförandet
            är upp till varje landsting att klara av.
          </note>
          <note n="038416b6">
            Den stora och svåra frågan om finansieringen återstår dock att
            lösa, men även här ligger ett stort ansvar och stora möjligheter
            hos landstingen.
          </note>
          <note n="ef83289f">
            Huvudansvaret för nedskärningarna inom vården ligger dock i den
            brutala, nyliberala politik som förts i landet under de senaste
            tio åren - det skall också sägas från kammarens talarstol!
          </note>
          <note n="b4800fe5">
            Herr talman! Jag vill också kort kommentera ett par av reservationerna.
          </note>
          <note n="6755ed08">
            I en reservation av moderaterna gör man sig bekymmer för att
            antalet ST-tjänster minskat kraftigt under senare år och skyller
            detta på landstingen. Vad man inte inser är att det är moderaternas
            egen politik med fria etableringar, husläkarlag och diverse experiment
            med köp-sälj-modeller som lett till denna situation. I och med
            att primärvårdsnämnder och distriktsnämnder totalt tappade kontrollen
            över sin ekonomi på grund av de fria etableringarna försvann ju
            möjligheten till framförhållning och planering. Ett osäkert läge
            uppstod, och man blev tvungen att dra ned på utbildningsinsatserna
            och minska antalet ST-
          </note>
          <note n="417b46f6">
            tjänster. Även detta rättar vi nu till genom att landstingen
            får möjlighet att planera sin ekonomi på ett helt annat sätt och
            får en helt annan överblick över sina behov.
          </note>
          <note n="8246742f">
            I en annan reservation ställs kravet på att rätten till ersättningsetablering
            skall skrivas in i lagen. Vi menar att detta kan lösas på vanligt
            sätt mellan parterna vid avtalsskrivningen. Antingen får avskrivningarna
            ingå i kalkylen eller också får avtalstiderna göras så långa att
            investeringarna betalas av på ett naturligt sätt. Vi bör inte
            från riksdagens sida gå in och med lagstiftning överbeskydda vissa
            privata entreprenörer.
          </note>
          <note n="10b8d5b6">
            Ett visst risktagande måste också ingå i det privata företagandet.
          </note>
          <note n="90b8ebea">
            Eftersom jag har tid på mig skall jag också slå ett slag för
            reservation 7 - den gäller handikappfrågor.
          </note>
          <note n="dad7699b">
            Vi menar att det är viktigt att satsa på den nya tekniken när
            det gäller hjälpmedel till handikappade.
          </note>
          <note n="2e55f544">
            Utskottsmajoriteten hänvisar till det kommande samarbetet inom
            EU. Vi tror att detta är en grov felbedömning, som snarare kommer
            att bromsa utvecklingen på området. Sverige ligger i dag väl framme,
            och vi bör satsa ännu hårdare - inte förslösa resurser på att
            sätta oss i en massa kommittéer, som kommer att ägna all sin kraft
            åt ofruktbart prat.
          </note>
          <note n="1c88886c">
            Anf. 100 LEIF CARLSON (m) replik
          </note>
          <note n="6312fbb7">
            Herr talman! Stig Sandström sade att antalet ST-
          </note>
          <note n="b00fbae4">
            tjänster måste dras ned 1994 därför att ekonomin då skenade -
            man hade inget grepp om den. Jag kan meddela Stig Sandström att
            antalet redan 1993, innan ekonomin skenade, var nere i 79 tjänster
            - det lär alltså knappast ha varit orsaken.
          </note>
          <note n="1ad7cc55">
            Stig Sandström berörde Stockholms läns landstings revisorers
            åtgärdspaket och skildrade det riktigt. Man kunde då tro att det
            bakom detta ligger att ekonomin skulle ha skenat och att man inte
            hade grepp om den. Man skulle kanske ha kunnat tro att detta var
            föranlett av att det var flera hundra nyetablerade läkare i Stockholm
            och att man skulle dra över med en halv miljard, som det stod
            i Svenska
          </note>
          <note n="d7f7ed8e">
            Dagbladet i höstas, eller av att antalet privata läkare hade
            ökat med 34 %, som det stod i Dagens Nyheter.
          </note>
          <note n="82ddbce8">
            DN lade t.o.m. till att det faktum att det gick så snett med
            ekonomin sannolikt berodde på att de privata läkarna dessutom
            fuskade.
          </note>
          <note n="6cb0e7d5">
            Den landstingsrapport där de här åtgärderna föreslås visar dock
            inte att dessa förhållanden var för handen. Den visar i stället
            att antalet läkare ökat - inte med flera hundra eller 34 %, som
            angavs, utan med
          </note>
          <note n="7816614e">
            2 %. Antalet besök ökade då också med 2 %. Det kan inte vara
            någon större sak att kontrollera detta.
          </note>
          <note n="8476f083">
            Den kostnad som skulle uppgå till minst en halv miljard har nu
            också krympt till 150 miljoner, varav
          </note>
          <note n="6a3e4b1a">
            60 miljoner i ökad sjukvård. Sedan genomförde man en taxeförändring,
            som naturligtvis - det var fyra års innestående taxehöjningar
            som justerades - medförde en kostnadsökning.
          </note>
          <note n="06b0eda3">
            Det finns alltså ingen proportion mellan vad landstingets revisorer
            har funnit vid sin granskning och vad de föreslår, men det är
            ett utmärkt exempel på ett beställningsarbete - man vill ha till
            stånd de här åtgärderna för att i stort sett omöjliggöra privat
            verksamhet.
          </note>
          <note n="6be5d5e5">
            Anf. 101 STIG SANDSTRÖM (v) replik
          </note>
          <note n="6079b9cf">
            Herr talman! Jag börjar med det som nämndes sist
          </note>
          <note n="e02ab894">
            - Stockholms läns landsting. Det är inte lätt för oss från riksdagens
            sida att intervenera i deras verksamhet. Därför är det litet svårt
            att uttala sig om det här.
          </note>
          <note n="0c88d8d9">
            Av debatten i tidningarna framgår att det är uppenbart att man
            har mycket svårt att få grepp om ekonomin i Stockholms läns landsting.
            Det tror jag gällde den förra borgerliga majoriteten, och det
            gäller även den nytillträdda majoriteten. Vissa debattinlägg har
            nästan också haft inslag av desperation. Man skriver t.ex. att
            det blöder i Stockholms läns landsting.
          </note>
          <note n="8a3bd374">
            Jag tror faktiskt att med den nya lag som vi skall anta i dag
            får man bättre verktyg för att ta ett grepp om sin situation.
            Vi kan inte lösa det här åt dem. Nu ligger bollen hos landstinget.
          </note>
          <note n="a89cf8aa">
            Beträffande ST-tjänsterna sade Leif Carlson att det här började
            redan 1993. Det kan nog vara riktigt.
          </note>
          <note n="d5d79bb1">
            Vi vet att landstinget under flera år har haft svåra år.
          </note>
          <note n="a77d1648">
            Det ökade dramatiskt under 1994, och förklaringen är mycket enkel.
            Det var väl känt innan husläkarlagen infördes att det skulle bli
            vissa konsekvenser. Vilken distriktsnämnd eller primärvårdsnämnd
            törs satsa på utbildning om man inte vet hur många anställda som
            kommer att vara kvar i verksamheten och hur många som t.ex. kommer
            att etablera sig som fria husläkare?
          </note>
          <note n="3c2e9efa">
            Det är klart att utbildningarna har avstannat. Det är en logisk
            följd av hela systemet.
          </note>
          <note n="f9e33074">
            Anf. 102 LEIF CARLSON (m) replik
          </note>
          <note n="0e33b08f">
            Herr talman! Stockholms läns landsting får väl klara av sina
            problem. Det går dock inte att komma ifrån att i rapporten finns
            det inte en sådan här förblödning. Den har förvandlats till en
            ganska smal rännil som är rätt lätt att förstå. Dessutom har man
            fått mycket mera sjukvård för pengarna.
          </note>
          <note n="b7f70f69">
            Landstingen har problem med att hantera ekonomin. Men det beror
            inte på de privata vårdgivarna utan på landstingets oförmåga -
            det gäller landstinget generellt - att begränsa sin egen verksamhet.
            Man måste inse att om man vill att ett konkurrerande alternativ
            skall växa upp, vilket faktiskt var tanken med de fria etableringarna,
            måste också den andra verksamheten dras ner. I annat fall blir
            det självfallet stora kostnader. Meningen var att man skulle få
            valfrihet genom att det verkligen skulle finnas andra vårdnadsgivare.
            Då måste man självfallet rätta sig efter det. Landstingen har
            brustit i förmåga och vilja.
          </note>
          <note n="8092d451">
            Anf. 103 STIG SANDSTRÖM (v) replik
          </note>
          <note n="d9892acd">
            Herr talman! Jag har rapporten här, och den är mycket intressant.
            Jag förstår att Leif Carlson också har läst den. Jag tror inte
            heller att problemen i huvudsak beror på en mängd regler. Jag
            tror att det är som i det övriga Landstingssverige att huvudproblemen
            beror på att resurserna har förtvinat.
          </note>
          <note n="d39fc013">
            Det sade jag också i mitt anförande. Det har gjorts stora indragningar
            från landstingen, och sjukvården har helt enkelt fått mindre resurser.
            Det är på dessa områden vi kan finna huvudproblemen.
          </note>
          <note n="d94e9548">
            Jag tror att de kommer att få ett bättre verktyg genom den här
            lagen, och det är precis vad de vill ha också. Jag tycker att
            vi uppfyller det bra. Jag tror på den här lagen, och det är därför
            vi ställer upp bakom den. Jag tror inte på de här gamla modellerna.
            De ledde ingen vart.
          </note>
          <note n="263b6d78">
            (forts.)
          </note>
          <note n="3335411e">
            Beslut om samlad votering
          </note>
          <note n="18c4de65">
            På förslag av förste vice talmannen medgav kammaren att de ärenden
            som hann debatteras färdigt under återstoden av dagens sammanträde
            fick avgöras vid morgondagens arbetsplenum.
          </note>
          <note n="94a3c3b5">
            18 § (forts.) Transplantationer och obduktioner, psykiatrisk
            tvångsvård, primärvård, handikappfrågor och SBL Vaccin AB m.m.
            (forts.
          </note>
          <note n="747e53b1">
            SoU21, SoU23, SoU24, SoU25 och SoU27)
          </note>
          <note n="f9f1ac4d" type="speaker">
            Anf. 104 THOMAS JULIN (mp)
          </note>
          <note n="2845dab5">
            Herr talman! Jag vill börja med att uttrycka att jag är mycket
            nöjd med det sätt som vi arbetat på inom utskottet för att försöka
            komma fram till gemensamma beslut när det gäller transplantationslagstiftningen.
          </note>
          <note n="9b17d456">
            Tyvärr var det några punkter där jag anser att det var nödvändigt
            med reservationer.
          </note>
          <note n="cbbb0a87">
            Som jag ser det är det mycket angeläget att vi får en bra transplantationslagstiftning,
            och i betänkandet finns det både hängslen och livrem på flera
            ställen.
          </note>
          <note n="59ab0658">
            Men i 3 § som berör rätten att ta biologiskt material från avliden
            finns ett stycke som vi i Miljöpartiet å det bestämdaste reserverar
            oss mot.
          </note>
          <note n="0760d0d6">
            Paragrafens andra stycke har följande lydelse: "I
          </note>
          <note n="f03f0e10">
            annat fall än som avses i första stycket får biologiskt material
            tas, om inte den avlidne har skriftligen motsatt sig ett sådant
            ingrepp eller uttalat sig mot det eller det av annat skäl finns
            anledning att anta att ingreppet skulle strida mot den avlidnes
            inställning."
          </note>
          <note n="3d9be9ca">
            Om det här stycket införs i lagen, så godkänner riksdagen ett
            s.k. förmodat samtycke till donation i de fall en avliden människas
            åsikt inte kan fastställas och de anhöriga avstår från möjligheten
            att säga nej till ingreppet eller att anhöriga saknas.
          </note>
          <note n="72f66901">
            I Miljöpartiet anser vi att det inte får råda några som helst
            tvivel om huruvida en person vill donera sina organ eller inte.
            Om riksdagen tummar på de här begreppen finns det risk att det
            skapas misstankar om att det inte alltid går rätt till vid transplantationer.
            Och trots allt är en viss procent av befolkningen helt negativ
            till organdonation. Jag har sett siffran 10 %.
          </note>
          <note n="5f97b061">
            Det går därför inte att hävda förmodat samtycke även om det visat
            sig att en majoritet av befolkningen är positiv till att donera
            organ.
          </note>
          <note n="5b087ce7">
            Tillgången på organ skall i stället säkerställas genom information
            samt genom kampanjer för att få de som är positiva till donation
            att skaffa donationskort.
          </note>
          <note n="fa907fad">
            Inrättandet av ett register där man kan få sin inställning till
            organdonation registrerad kommer också att positivt påverka organtillgången.
          </note>
          <note n="1d4dceb2">
            Vi anser inte att det är lagstiftarens uppgift att säkra tillgången
            på organ genom att utgå från antagandet om en allmän välvillig
            inställning till organdonation.
          </note>
          <note n="e46c5a94">
            De här frågorna tycker vi är så viktiga, och reglerna måste absolut
            följas. Därför har vi även förslag till en skärpning av straff
            för brott mot transplantationslagen. 14 § har nu följande lydelse:
          </note>
          <note n="25d263bb">
            "Den som med uppsåt utför ingrepp på eller tar biologiskt material
            från en levande eller avliden människa eller använder eller tar
            till vara vävnad från ett aborterat foster i strid med denna lag
            döms till böter." Här anser vi i Miljöpartiet att fängelsestraff
            skall ingå i straffskalan.
          </note>
          <note n="b4f2aa02">
            I betänkandets avsnitt om obduktioner vill vi också att fängelsestraff
            skall ingå i straffskalan.
          </note>
          <note n="6ec4a9bb">
            Herr talman! Jag ställer mig bakom Miljöpartiets reservationer
            i SoU21, och jag yrkar bifall till reservation 1.
          </note>
          <note n="3be8e195">
            När det gäller betänkande SoU23 Vissa frågor om psykiatrisk tvångsvård
            yrkar vi bifall till utskottets hemställan.
          </note>
          <note n="977330ac">
            Betänkande SoU24 behandlar primärvård, privata rådgivare m.m.
            I det här betänkandet som bl.a.
          </note>
          <note n="ef0e3156">
            innebär att lagen om husläkare upphävs ställer vi oss bakom betänkandet
            på alla punkter utom när det gäller ersättningsetablering. Jag
            yrkar därför bifall till reservation 22 och delar uppfattningen
            att regeringen borde tagit upp frågan om ersättningsetablering
            i propositionen.
          </note>
          <note n="f2546372">
            Utan möjlighet till ersättningsetablering hotas små gruppmottagningar
            att helt slås ut om en delägare av någon anledning lämnar verksamheten,
            och det vill vi inte medverka till.
          </note>
          <note n="95769447">
            I betänkande SoU25 Handikappfrågor ställer jag mig bakom reservation
            10 om vårdhem. I Miljöpartiet delar vi uppfattningen att ett litet
            väl fungerande vårdhem kan utgöra en väl så god vårdmiljö som
            ett gruppboende.
          </note>
          <note n="6afef2cd">
            Jag ställer mig även bakom reservation 11 om ensamarbetandes
            situation. När det gäller gruppboendet anser vi att arbetsgivaren
            i sin planering bör eftersträva att ensamarbete i så stor utsträckning
            som möjligt undviks.
          </note>
          <note n="8150fbfb">
            Ett sätt att lösa detta är t.ex. att gruppboendeenheterna byggs
            för fler än fyra fem personer, eller att fler gruppboenden seriekopplas.
            Då kan ensamarbete för de anställda undvikas och de boende erbjuds
            större stimulans i form av fler kontakter.
          </note>
          <note n="601c8f9d" type="speaker">
            Anf. 105 CHATRINE PÅLSSON (kds)
          </note>
          <note n="ae5ff8b4">
            Herr talman! Som så ofta i de sociala debatterna här i kammaren
            har vi många utomordentligt svåra frågor att behandla. Frågor
            som tas upp med anledning av propositionen om transplantationer
            och organdonationer tillhör de allra svåraste och känsligaste.
            De är svåra därför att de på ett alldeles särskilt sätt aktualiserar
            tankar omkring den egna döden. För människor som drabbas av svår
            sjukdom är det dock av livsavgörande betydelse att det finns människor
            som vill ge organ. Det är viktigt att ha med dessa perspektiv
            i debatten. I dessa mycket svåra och känsliga frågor är det än
            mer viktigt att debatten förs med ödmjukhet och stor respekt.
          </note>
          <note n="b4bfdf6d">
            Jag vill redan nu säga att jag är uppriktigt glad över det sätt
            på vilket vi har kunnat arbeta med dessa frågor i socialutskottet.
          </note>
          <note n="c0c1166c">
            Herr talman! När propositionen SoU21 om transplantationer förelades
            riksdagen hade vi kristdemokrater en hel del synpunkter framför
            allt när det gäller användningen av vävnad från aborterade foster.
            Att detta är en oerhört svår och känslig fråga har bekräftats
            av många företrädare från alla partier, tror jag. Efter ett grundligt
            arbete i utskottet kan vi konstatera att våra krav om skärpningar
            i stort tillgodosetts. Det är vi mycket glada över. Ingrid
          </note>
          <note n="2ee62b46">
            Andersson kommer, som talesperson för utskottet, att utveckla
            dessa synpunkter mer utförligt.
          </note>
          <note n="9c5a8f22">
            Herr talman! En fråga där vi kristdemokrater inte fått gehör
            är frågan om en s.k. samvetsklausul för dem som inte vill delta
            i transplantationsverksamhet och forskning där vävnader från aborterade
            foster används. Vi lyfte fram denna fråga även under den föregående
            mandatperioden, då beträffande utbildningen. Vi anser att det
            måste införas en samvetsklausul för vårdpersonal i stort i vårt
            land.
          </note>
          <note n="261fbad5">
            Sverige är, såvitt jag vet, det enda land i Västeuropa som inte
            har en lagfäst samvetsklausul för vårdpersonal. Det har således
            bedömts som en angelägen fråga i andra länder. Vi vill också påminna
            om att det i Europakonventionen stadgas att envar har rätt till
            samvetsfrihet. Därför anser vi att regeringen bör återkomma med
            förslag om en samvetsklausul.
          </note>
          <note n="b13fecca">
            Herr talman! Jag yrkar redan nu bifall till reservation 2 i SoU21.
          </note>
          <note n="fa33249d">
            Jag går så över till SoU25 om handikappfrågor.
          </note>
          <note n="b49d4ca7">
            Jag vill där uppehålla mig vid den åldersgräns som finns när
            det gäller personlig assistans. Det är i och för sig bra att utskottet
            uttalat sig om att det är tveksamt ur principiell synpunkt med
            en sådan åldersgräns. Men det räcker inte med det konstaterandet.
            Man måste fatta beslut. Vi kristdemokrater anser att det är fel
            att samhället gång på gång fattar beslut som är diskriminerande
            mot äldre människor. Vi anser att om vi stiftar en lag om vissa
            rättigheter för funktionshindrade så måste rättigheten gälla alla
            som har behov av den. Då är det oacceptabelt att sätta en åldersgräns.
            En enig prioriteringsutredning har ganska nyligen slagit fast
            att ålder aldrig får vara enda orsaken till nedprioritering. Det
            borde, inte minst efter det att
          </note>
          <note n="8107cf78">
            Prioriteringsutredningen lagt fram sitt betänkande, följts upp
            även i utskottet.
          </note>
          <note n="5a5b4767">
            Med anledning av detta vill jag yrka bifall till reservation
            8 i SoU25.
          </note>
          <note n="9ee6ecda">
            Herr talman! Jag övergår sedan till primärvårdsbetänkandet. Regeringen
            anför att primärvården är basen i sjukvårdssystemet. Vi kristdemokrater
            delar denna syn. Den nära vården är av avgörande betydelse för
            människors trygghet.
          </note>
          <note n="6c6cd48b">
            Distriktssköterskans roll när det gäller närhet och trygghet
            är ovärderlig. Vi har i vår motion tagit upp frågan om att det
            borde finnas områdesansvar för distrikssköterskor. Det har utskottet
            också varit positivt till.
          </note>
          <note n="d24d12ad">
            Det är väsentligt att lyfta fram olika personalgrupper i primärvården.
            Jag anser att primärvårdsdiskussionerna den senaste tiden i alltför
            hög grad fokuserats omkring läkarfrågan. Vi måste på ett mer kraftfullt
            sätt lyfta fram helheten i primärvården och då handlar det om
            mycket mer än läkarrollen.
          </note>
          <note n="9a5d7a63">
            Herr talman! Tryggheten i en fast läkarkontakt kan knappast överskattas.
            Huvudargumenten till husläkarlagen var att skapa kontinuitet,
            tillgänglighet och möjlighet för den enskilde att själv få välja
            läkare.
          </note>
          <note n="ec59f40d">
            I propositionen framförs samma synsätt.
          </note>
          <note n="dae18541">
            Regeringen delar sålunda grundtanken i husläkarlagen. Det är
            positivt. I propositionen föreslås vidare vissa förändringar i
            syfte att stärka patientens ställning. Man anför bl.a. att om
            likvärdiga behandlingsalternativ finns så ligger avgörandet hos
            patienten. Vi kristdemokrater har alltid hävdat att det behövs
            mångfald i vården. I propositionen står det att det är en fördel
            om det i varje landsting finns alternativ till den offentliga
            verksamheten. Det är bra, men det som är avgörande är hur detta
            skall bli verklighet. Om det inte finns olika alternativ, finns
            det ju i realiteten inget fritt val.
          </note>
          <note n="f86594e7">
            Det är bl.a. mot den bakgrunden som vi kristdemokrater anser
            att det måste finnas ersättningsetableringar. Vi anser att det
            är en förutsättning för att den private vårdgivaren skall våga
            investera. Likaså måste vi alltid ha i minnet att vård och omsorg
            är kommunicerande kärl. Om viss verksamhet tas bort och ett stort
            antal människor blir utan läkare måste oftast verksamheten byggas
            ut på ett annat ställe. Detta gäller generellt i vårdkedjan. Med
            anledning av detta vill jag yrka bifall till reservation
          </note>
          <note n="49c020ba">
            22 i betänkandet.
          </note>
          <note n="be8aec44">
            Herr talman! Samtidigt har vi i vår motion poängterat vikten
            av att även privata husläkare inkluderas i primärvården. Detta
            var otydligt i regeringens förslag. Det har nu tydliggjorts i
            socialutskottets betänkande, och det är bra.
          </note>
          <note n="b01039b6">
            Herr talman! Vi ställer oss också avvisande till regeringens
            förslag om att införa åldersgräns för privatpraktiserande läkare.
            Vi anser med bestämdhet att det skulle vara diskriminerande att
            sätta en sådan åldersgräns. Det vore ett nytt sätt att diskriminera.
            Det strider även mot införandet av en flexibel pensionsålder och
            medför att regeringen förordar en särlösning för denna begränsade
            grupp av medborgare. Möjligheten att göra ett gott arbete i vården
            kan inte enbart kopplas till ålder, utan måste också bedömas utifrån
            andra kriterier. Därför vill vi yrka bifall till reservation 15
            i betänkandet.
          </note>
          <note n="6ee0e084">
            Regeringens förslag när det gäller remissförfarandet har varit
            föremål för en ganska livlig debatt. Det är förståeligt. Många
            är rädda för att vi skall komma tillbaka till den tid då människor
            inte själva fick välja till vem och till vilken instans man önskade
            gå. De senare åren har allt fler landsting utvidgat den enskildes
            möjligheter att till och med söka vård i annat landsting. Vi anser
            att detta är positivt på många sätt. Att nu riskera att remisstvånget
            kommer igen är ett steg tillbaka. Det inskränker den enskildes
            rätt. Detta kan vidare få som konsekvens att läkarbesöken blir
            fler, sjukdomen kan förvärras under tiden, vilket medför längre
            sjukskrivningar etc.
          </note>
          <note n="98d03b8c">
            Vi kristdemokrater anser att människor även fortsättningsvis
            är fullt kompetenta att själva avgöra var man skall söka vård.
            Ofta framställs det i debatten som om exempelvis sjukgymnaster
            inte skulle ha kompetens nog att göra de rätta bedömningarna.
            Jag vill då påminna om att sjukgymnasterna har en legitimation
            och ett eget ansvar. De har kompetens.
          </note>
          <note n="57b0c93b">
            Avslutningsvis vill jag ta upp frågan om samverkan i vårdkedjan.
            Där har primärvården en nyckelposition. Vi kristdemokrater anser
            att det är en av de frågor som nu måste prioriteras. Vi har olika
            aktörer, olika huvudmän. Det måste vara så. Men ett viktigt mål
            måste vara att samverkansformer skapas så att inte enskilda människor
            kommer i kläm.
          </note>
          <note n="6c4614d6">
            I den politiska debatten får man ofta intrycket att huvudmannafrågan
            är en huvudfråga. Det är den åtminstone inte för vårdtagarna,
            möjligen för det politiska etablissemanget. För den enskilde är
            det innehållet i vården och behandlingen, det bemötande man får
            och den möjlighet man har att påverka som är huvudfrågan, inte
            vem som är huvudman för viss verksamhet. Därför måste krafttag
            tas för att få ett bättre samarbete i vårdkedjan.
          </note>
          <note n="a936bb69">
            Så några ord omkring paragraf 19 a som hade smugit sig in i regeringens
            proposition när det gäller att privata vårdgivare knappast ens
            skall behöva tala om namnen på patienterna. Jag anser det väldigt
            bra att utskottet kommit fram till att paragrafen skall strykas.
          </note>
          <note n="c65f2dc4">
            Med det, herr talman, lämnar jag över ungefär en minut till kammaren
            för sommarsolen och tackar för ordet.
          </note>
          <note n="ae68028a" type="speaker">
            Anf. 106 FÖRSTE VICE TALMANNEN
          </note>
          <note n="60b225ab">
            Vi tackar för varje extra minut vi får.
          </note>
          <note n="c027543f" type="speaker">
            Anf. 107 CONNY ÖHMAN (s)
          </note>
          <note n="3778699c">
            Herr talman! Jag kommer i mitt inlägg att koncentrera mig kring
            betänkandet om primärvård och privata vårdgivare. Jag har också
            en förhoppning om att kunna överlämna någon minut till kammaren.
          </note>
          <note n="f62b4af8">
            I stora delar av landet byggdes under 1980-talet primärvården
            ut i relativt snabb takt. Insikten om behoven av en kraftig förstärkning
            av resurserna till den öppna vården utanför sjukhus hade funnits
            ganska länge. Utbyggnaden försvårades dock på många håll till
            följd av den stora bristen på specialister i allmänmedicin. Även
            tillgången till sjukgymnaster var kraftigt begränsad vid den tidpunkten.
          </note>
          <note n="e473bcea">
            Förutsättningarna för primärvården ändrades dock radikalt när
            riksdagen på förslag från den förra, borgerliga regeringen beslutade
            införa husläkarlagen.
          </note>
          <note n="57d325e9">
            Denna läkarcentrerade och detaljreglerande lag försvårar sjukvårdshuvudmännens
            möjligheter att utforma primärvården på det sätt som är lämpligt
            och mest effektivt utifrån befolkningens behov och lokala förutsättningar.
          </note>
          <note n="3c3ba817">
            Insikten om problemen med denna lag och kritiken mot densamma
            växte. Våren 1994 gav riksdagen regeringen till känna att lagen
            om husläkare borde upphävas. Den borgerliga regeringen förmådde
            dock ej att framlägga en sådan avvecklingsplan före regeringsskiftet,
            och utskottsmajoriteten välkomnar därför att regeringens proposition
            nu innehåller förslag om upphävande av denna lag.
          </note>
          <note n="7c5dd4dd">
            Minst lika viktiga är dock förslagen om att slå fast att primärvården
            skall vara basen i hälso- och sjukvården. Primärvården skall svara
            för befolkningens behov av basal medicinsk vård, omvårdnad, förebyggande
            verksamhet och rehabilitering. Detta skrivs nu in i hälso- och
            sjukvårdslagen, och sjukvårdshuvudmännen kan inrikta sina krafter
            på att utveckla primärvårdens innehåll och kvalitet.
          </note>
          <note n="c02e04b9">
            Primärvårdens arbetssätt måste bygga på samverkan mellan de olika
            yrkesgrupperna för att skapa en helhetssyn. Dimensioneringen av
            olika yrkesgrupper kan självfallet variera beroende på olika lokala
            förhållanden, men sammantaget måste bemanningen vara sådan att
            primärvården kan leva upp till de krav som ställs.
          </note>
          <note n="ccc9b660">
            Ett oroande tecken är den minskning som under senare år skett
            av antalet ST-tjänster i allmänmedicin.
          </note>
          <note n="a4c38eeb">
            I denna del utgår utskottet ifrån att regeringen noga följer
            utvecklingen och tar de initiativ som kan behövas.
          </note>
          <note n="c9c98953">
            Det viktigaste perspektivet vid utformningen av sjukvården är
            patientens intresse. Som patient befinner man sig alltid i ett
            utsatt och känsligt läge.
          </note>
          <note n="ebf48528">
            Att få träffa samma vårdgivare underlättar för både patienter
            och vårdgivare. Kognitet är säkerligen också kostnadsbesparande,
            och samverkan mellan sjukhus och primärvård underlättas dessutom
            av en fast läkarkontakt.
          </note>
          <note n="b024ab09">
            Utskottet delar självfallet regeringens bedömning att det är
            riktigt och viktigt att skriva in i hälso- och sjukvårdslagen
            att sjukvårdshuvudmannen får ansvar för att tillse att invånarna
            får tillgång till och kan välja en fast läkarkontakt i primärvården.
          </note>
          <note n="fd2d1cbd">
            En fast patient-läkar-kontakt och en primärvård som tar till
            vara alla yrkesgruppers kompetens bidrar till att motverka en
            kostnadsdrivande utveckling av en typ som vi sett i flera europeiska
            länder, där invånarna konsumerar 15-17 läkarbesök per individ
            och år.
          </note>
          <note n="24c3b250">
            Regeringens proposition innehåller resonemang och förslag beträffande
            patientens inflytande över vård och behandling. Utskottet instämmer
            i att det är angeläget att stärka patientens ställning när det
            gäller möjlighet att påverka behandlingsmetod. Denna fråga är
            dock komplicerad, både lagtekniskt och i sak.
          </note>
          <note n="acd4ed8e">
            Prioriteringsutredningen har i sitt slutbetänkande
          </note>
          <note n="27bf7c7c">
            "Vårdens svåra val" diskuterat olika principer för prioriteringar
            inom vården och hur dessa prioriteringar kan samverka och kollidera
            med varandra.
          </note>
          <note n="1487cee0">
            Kommittén om hälso- och sjukvårdens finansiering och organisation,
            HSU 2000, har dessutom i uppgift att överväga vilka åtgärder som
            kan vidtas för att överbrygga det underläge som patienten ofta
            befinner sig i gentemot hälso- och sjukvårdens personal. Utskottet
            anser därför att riksdagen bör avvakta HSU 2000:s ställningstagande
            i denna fråga. Utformningen av en lagbestämmelse om patientens
            inflytande bör anstå tills HSU 2000:s överväganden är kända.
          </note>
          <note n="8392fadf">
            Möjligheterna till kontroll av totalkostnaderna inom hälso- och
            sjukvården är av central betydelse.
          </note>
          <note n="cc9090f8">
            Sjukvårdshuvudmännen har ett planeringsansvar och måste ha möjlighet
            att styra tillgängliga resurser dit de bäst behövs. Att då höra
            Leif Carlson som representant för moderaterna säga att landstingen
            saknar vilja att omstrukturera sin egen verksamhet känns något
            förvånande. Har Leif Carlson inte uppmärksammat de mycket omfattande
            omstruktureringar och andra åtgärder som i dag vidtas i alla svenska
            landsting för att anpassa sig till den ekonomiska kostym som gäller?
          </note>
          <note n="c86b362d">
            Dessutom tycker jag det ligger i detta uttalande en misstro mot
            de svenska landstingspolitikerna som jag inte vill vidkännas.
            I detta stycke vill jag gärna instämma i det vi hört Roland Larsson
            som representant för Centern uttala tidigare i denna fråga.
          </note>
          <note n="57a66065">
            Privata vårdgivare är en del av resurserna inom såväl primärvården
            som annan vård. För att effektivt kunna utnyttja resurserna krävs
            att landstingen i sin planering samverkar med övriga vårdgivare.
          </note>
          <note n="41eb8983">
            Erfarenheter från samverkansorgan finns från andra länder, t.ex.
            Danmark, men även från svensk folktandvård och privat tandvård.
            Dessa erfarenheter är goda. Liknande samverkan förutsätts utvecklas
            inom svensk hälso- och sjukvård. Utskottet delar bedömningen i
            propositionen att en nationell delegation bör inrättas för att
            under de kommande åren följa utvecklingen av vårdutbudet i respektive
            landsting samt alternativa driftsformer. En naturlig utveckling
            av inrättandet av samverkansorgan är att diskussioner påbörjas
            om införande av vårdavtal som grund för relationen mellan landsting
            och privata vårdgivare. I ett vårdavtal regleras verksamhetens
            innehåll, omfattning, lokalisering och ersättningsfrågor. Ett
            vårdavtal innebär ökade möjligheter till kostnadskontroll, men
            också ökade möjligheter till samsyn om vilka vårdinsatser som
            bör prioriteras.
          </note>
          <note n="4d8a9615">
            Behov föreligger dock fortfarande av ett statligt reglerat ersättningssystem.
            Propositionen innehåller flera förslag både om förutsättningarna
            för att erhålla ersättning och om själva taxekonstruktionerna.
          </note>
          <note n="7c5e81b4">
            Sedan nuvarande taxa infördes har det skett en betydande kostnadsökning.
            Detta gäller både privata läkare och sjukgymnaster. Detta är speciellt
            kännbart i våra storstadsområden och universitetsstäder, där merparten
            av de privatpraktiserande läkarna och sjukgymnasterna finns.
          </note>
          <note n="3d7510d2">
            En betydande ökning har skett av de genomsnittliga arvodena till
            både läkare och sjukgymnaster. Även nyetableringar under den tid
            det rådde fri etableringsrätt har orsakat kostnadsökningar.
          </note>
          <note n="71549f57">
            I massmedier har förekommit uppgifter om privata läkare som under
            ett år erhållit upp emot 4 miljoner kronor i ersättning från försäkringskassan.
          </note>
          <note n="e16ecbc4">
            Detta är självfallet ej acceptabelt i ett läge där sjukvården
            brottas med svåra ekonomiska problem.
          </note>
          <note n="1abdd03e">
            Utskottet instämmer därför i samtliga av regeringens förslag
            när det gäller taxekonstruktioner och förutsättningar för ersättning.
            Differentierade arvoden och patientavgifter bör tas bort för att
            erhålla producentneutrala förhållanden. Vi finner det dessutom
            rimligt att ändra på förhållandet, att vårdgivare som uppnått
            pensionsålder med automatik erhåller offentlig finansiering. Om
            behov föreligger att utnyttja vederbörandes tjänster kan det lätt
            ordnas genom att ett vårdavtal träffas med landstinget. För att
            nå kostnadskontroll bör de särskilda arvodena inordnas under de
            s.k. ersättningstaken.
          </note>
          <note n="66cf3376">
            I svensk sjukvård har remissförfarandet används i begränsad utsträckning
            när det gällt att styra vårdsökandet. Mycket talar för att differentierade
            vårdavgifter, tillsammans med god rådgivning från primärvårdens
            företrädare, fungerar bättre för att styra vårdsökandet. Remisser
            har använts för att prioritera bland patienter som sökt sjukhusvård.
          </note>
          <note n="f26acbd4">
            Beträffande sjukgymnastik har det hittills rått olika förutsättningar
            när det gäller krav på remiss.
          </note>
          <note n="179af6bb">
            Regeringen föreslår att samma förutsättningar skall gälla, oavsett
            om den drivs i offentlig eller privat regi.
          </note>
          <note n="502ac04b">
            Utskottet instämmer i detta men vill också påpeka att ett eventuellt
            remissförfarande inte får leda till att vårdkedjan blir ineffektiv.
            Dagens och kanske än mer morgondagens patienter kommer att ha
            stor kunskap om var deras problem i första hand bör handläggas.
            I
          </note>
          <note n="4ca6cb7e">
            ett sådant läge leder remissförfarandet till risk för dubbla
            besök och därmed dålig kostnadseffektivitet.
          </note>
          <note n="19f1e321">
            Herr talman! I socialutskottets betänkande nr 24
          </note>
          <note n="da6d595c">
            behandlas många hälso- och sjukvårdsfrågor. Med detta inlägg
            har jag försökt att kommentera utskottets handläggning av de flesta
            av dessa frågor. Men sammanfattningsvis är det ändå tre delar
            i detta förslag som, enligt mitt sätt att se det, är viktigast:
          </note>
          <note n="e2130461">
            För det första att husläkarlagen avskaffas.
          </note>
          <note n="552f5423">
            För det andra att primärvårdens ansvar och uppgifter liksom patientens
            rätt att välja en fast läkarkontakt skrivs in i hälso- och sjukvårdslagen.
          </note>
          <note n="5dad9b3d">
            För det tredje att ett antal preciseringar sker vad gäller landstingens
            relation till privata vårdgivare.
          </note>
          <note n="7b435174">
            Jag är glad över att en klar majoritet av partierna ställer upp
            på regeringens förslag i dessa avseenden.
          </note>
          <note n="d2e1ddd3">
            Efter att tidigare under många år själv ha varit landstingspolitiker
            är jag också glad över att Centerns och kds landstingspolitiker
            i dag får ett mycket starkare gehör för sina synpunkter hos respektive
            partiers företrädare här i riksdagen.
          </note>
          <note n="ee297350">
            Herr talman! Sverige behöver en sammanhållen hälso- och sjukvård,
            där primärvården ges en starkare ställning i sjukvårdssystemet.
            Med denna proposition läggs en bra grund för att utveckla ett
            sådant arbete.
          </note>
          <note n="d8f26f27">
            Jag vill avslutningsvis yrka bifall till socialutskottets hemställan
            och avslag på samtliga reservationer som fogats till dessa betänkanden.
          </note>
          <note n="cba60249">
            Anf. 108 LEIF CARLSON (m) replik
          </note>
          <note n="ede081c0">
            Herr talman! Jag förstår inte riktigt Conny
          </note>
          <note n="83bb5c18">
            Öhmans resonemang. Han talade om primärvårdens snabba utbyggnad.
            Men såvitt jag vet talade man på
          </note>
          <note n="0769c52c">
            70-talet om en läkare per 2 000 invånare, vilket man också gjorde
            på 80-talet och man gör det även i dag.
          </note>
          <note n="fe1b5023">
            Om man jämför vår primärvård med övriga
          </note>
          <note n="b7544a58">
            Europas, finner man att vår primärvård har legat på
          </note>
          <note n="33cdc0b1">
            15 % och uppemot 20 % medan den i övriga Europa har legat på
            40 %. Vi har alltså haft en dåligt utbyggd sådan. Landstingen
            har kännedom om detta men har inte gjort något direkt åt detta,
            utan prioriterat på annat sätt och inte följt statsmakterna. Det
            var detta revisorerna tog upp. Nu försvann läkarbristen i primärvården
            i stort sett i och med husläkarlagen. Då säger Conny Öhman att
            vi skall avskaffa den, därför att landstingen behöver kontroll.
            Är det fråga om kontroll som innebär att vi återgår till det gamla,
            dvs.
          </note>
          <note n="638cf7e0">
            när det inte fungerade och det inte fanns läkare i primärvården?
            Är det detta som är det eftersökta målet? Jag har mycket svårt
            att förstå detta resonemang.
          </note>
          <note n="d454e003">
            Herr talman! Det är alldeles riktigt, som jag sade, att en fast
            läkarkontakt är bra. Om man själv får välja en läkare, då väljer
            man en läkare som man har tillit till och känner sig trygg med,
            och då har man en fast läkarkontakt. Om jag inte känner det, har
            jag också rättigheten att säga ifrån. Förslaget innebär ett steg
            framåt. Socialdemokraterna har ju aldrig varit mycket för valfrihet
            eller frågan om patientens ställning, utan det har väldigt mycket
            handlat om myndighetsutövning. Jag är glad att man har tagit detta
            steg. Men det är inte tillräckligt. Man behöver gå längre och
            verkligen se till att patienten kan välja att ha säkerhet.
          </note>
          <note n="8b0ce36c">
            Det är också riktigt, som Conny Öhman säger, att arvodena har
            ökat. Men man gjorde ju en taxejustering, därför att taxorna under
            fyra år hade varit oförändrade. Genomsnittsarvodena har ökat från
          </note>
          <note n="545c519c">
            321 kr till 401 kr, men det var också var avsikten eftersom de
            hade varit oförändrade. Kanske nivån var något felaktig. Det är
            möjligt att man skall justera den, men det väsentliga är ju att
            det resulterar i sjukvård. Tror man att det skulle vara gratis,
            om de
          </note>
          <note n="f3256545">
            4,2 miljoner besök som görs i öppenvård på den privata sidan
            skulle föras över till landstingen? Skall man låta köerna växa
            eller anser man att dessa besök inte var nödvändiga? Om landstingen
            skall ta över 4,2
          </note>
          <note n="4e949535">
            miljoner besök, så kommer det ju att kosta för landstingen.
          </note>
          <note n="273ec8d8">
            Anf. 109 CONNY ÖHMAN (s) replik
          </note>
          <note n="de564d4b">
            Herr talman! När Leif Carlson beskriver den i hans tycke bristfälliga
            utbyggnaden av primärvården som skedde under 70- och 80-talet
            nämner han bara exemplen från läkarverksamheten. Han glömmer bort
            den utbyggnad som skedde av distriktssköterskeverksamhet, hemsjukvårdsverksamhet,
            sjukgymnastverksamhet och många andra väsentliga delar av svensk
            primärvård. Jag tycker att det är litet typiskt, när man debattererar
            sådana här frågor med moderater, att det enbart är läkarinsatsen
            som de koncentrerar sig på.
          </note>
          <note n="7182b608">
            Uppenbarligen är det bara den som har någon betydelse. För mig
            som socialdemokrat är det helheten i primärvårdens olika personalgrupper
            och den samlade insatsen i primärvården som är det väsentliga,
            och jag hävdar att det där ändå skedde en ganska kraftig utbyggnad
            under 80-talet.
          </note>
          <note n="65900a77">
            Sedan är vi alla medvetna om att det rådde läkarbrist ganska
            långt fram i tiden. Men att den försvann har ju ingenting med
            vare sig primärvård eller husläkarsystem att göra. Det var helt
            enkelt så att efter en ganska kort tid hann utbildningskapaciteten
            ifatt.
          </note>
          <note n="42feea6c">
            Den som minns hur det var tidigare minns nog den otroligt stora
            tandläkarbrist som rådde här i landet, som ledde till långa väntetider.
            På ett år upphörde den situationen, därför att utbildningskapaciteten
            helt plötsligt kom ifatt.
          </note>
          <note n="d43910a5">
            Jag tror att frågan om antalet läkare handlar om något så enkelt
            som utbildningskapacitet och ingenting annat.
          </note>
          <note n="4dbd83a9">
            Sedan vänder jag mig emot Leif Carlsons primära inlägg här i
            dag, där han sade att landstingen inte på något sätt förmår att
            anpassa sin verksamhet till omvärlden eller till de faktorer som
            i övrigt påverkar saker och ting. Gällde samma förhållande under
            de tre föregående åren, Leif Carlson, då i huvudsak varenda svenskt
            landsting styrdes av borgerliga partiföreträdare? Hur går det
            ihop att diskutera på det här sättet i riksdagen med att på samma
            sätt diskutera med Leif Carlsons egna partibröder, som styrde
            landstingen under bra många år?
          </note>
          <note n="3328dbbc">
            Anf. 110 LEIF CARLSON (m) replik
          </note>
          <note n="6c593d3f">
            Herr talman! Inte som representant för något parti utan som patient
            anser jag att det är viktigt att hela vårddelen fungerar. Det
            är fråga om någon missuppfattning, om man tror att vi enbart är
            intresserade av läkarsidan. Men utbyggnaden skedde faktiskt inte
            i en rimlig takt, utan man byggde ut andra delar.
          </note>
          <note n="3b84dc90">
            Läkarbristen på primärvårdssidan berodde inte i huvudsak på att
            det utbildades för litet läkare, utan det berodde på att man i
            stället satsade mycket stora resurser på läkare inom den slutna
            vården. De blev färdigutbildade i samband med husläkarlagen. De
            gavs bättre arbetsförhållanden och friare möjligheter att etablera
            sig inom privat verksamhet, vilket det då fanns intresse för.
            Det är faktiskt så, att det här har varit en snedfördelning, vilket
            har varit det stora bekymret.
          </note>
          <note n="952c28b1">
            Vad det sedan gäller landstingets oförmåga att anpassa sig försöker
            förvisso nu landstingen anpassa sin egen verksamhet inför krympande
            resurser, vilka har många skäl. Men man har ju inte förmått att
            anpassa verksamheten till andra kompletterande vårdgivare - de
            omtalade alternativen - utan dem skall man styra och föra in i
            samma fålla och kväva deras möjlighet. Man måste ju förstå att
            om man anser att det är väsentligt med konkurrens, valfrihet och
            alternativ och man därför vill tillåta en sådan verksamhet att
            växa, så måste man också minska den egna verksamheten. Men det
            har man inte gjort. I
          </note>
          <note n="d85d25ef">
            stället har man sagt att landstingens alla ekonomiska problem
            beror på dessa fula privata vårdgivare, som till stor del också
            anklagas för fusk. Men undersökningar har visat att så inte är
            fallet, även om det här gjordes försök till en liten glidning
            om att det var så.
          </note>
          <note n="0f1997c2">
            Herr talman! Det är nog så att det finns blockeringar på s-sidan.
            Man kan inte tänka sig att människor själva kan välja, utan de
            måste styras via landstingets politiker.
          </note>
          <note n="c7b792f8">
            Anf. 111 CONNY ÖHMAN (s) replik
          </note>
          <note n="4a9d2606">
            Herr talman! Det sista var ett mycket märkligt uttalande, tycker
            jag. En stor del av innehållet i den här propositionen handlar
            ju om att stadfästa i hälsooch sjukvårdslagen att man skall garantera
            varje svensk invånare rätten att välja en fast läkarkontakt.
          </note>
          <note n="f4fb1313">
            Om Leif Carlson har läst den paragrafen har jag utomordentligt
            svårt att förstå hur han kan hävda det som han avslutningsvis
            hävdade.
          </note>
          <note n="0a803554">
            När det sedan gäller detta med anpassningen måste man ha varit
            ganska långt bort från verkligheten, Leif Carlson, om man inte
            har upptäckt att svenska landsting innan de ekonomiska svårigheterna
            har haft många stora projekt på gång för att genomföra förändringar,
            både ifråga om medicinteknisk utveckling och ifråga om ökade krav
            från patienter beträffande vårdstrukturfrågor, vårdkedjefrågor
            och mycket annat.
          </note>
          <note n="96dad4bb">
            I ena andetaget säger Leif Carlson att de privata vårdgivarna
            är för få och för små. I andra andetaget hävdar han landstingen
            anser att de är så pass många och så pass stora att det fanns
            ett behov att anpassa sig till dem. Om de privata vårdgivarna
            vore så fantastiskt små och obetydliga som Leif Carlson vill ge
            sken av skulle det inte finnas något behov att anpassa sig till
            den lilla verksamhet som det enligt
          </note>
          <note n="d8bb751a">
            Leif Carlson skulle vara fråga om. Det där resonemanget blir
            ju ett omöjligt cirkelresonemang, såvitt jag kan förstå.
          </note>
          <note n="61345a07">
            Anf. 112 ROLAND LARSSON (c) replik
          </note>
          <note n="b9b24640">
            Herr talman! Vi från Centern har en pragmatisk hållning till
            den här frågan. De dogmer som emellanåt har kommit till uttryck
            i diskussionerna om husläkare och privatläkare är vi fria ifrån.
            Därför låter det väldigt bra när Conny Öhman här talar om patienternas
            möjligheter att kunna välja vårdgivare och ha en fast läkarkontakt
            som en viktig del av primärvården.
          </note>
          <note n="1c4ebeba">
            Jag tycker också att det låter bra när Conny
          </note>
          <note n="fc3bda56">
            Öhman talar om att remissförfarande så långt möjligt bör begränsas
            därför att det är ineffektivt samtidigt som det också kan ta dubbla
            resurser i anspråk. Mot den bakgrunden är jag litet förvånad över
            att socialdemokraterna har avvisat Centerns förslag när det gäller
            just begränsningen av remissförfarandet. Vi vill undanta gynekologer
            och psykiatriker generellt från remissförfarande. Just dessa två
            typer av vård som människor behöver har kopplingar till den personliga
            integriteten på ett sätt som gör att det bör vara möjligt för
            en patient att gå direkt till sådana läkare.
          </note>
          <note n="7150a68d">
            Det andra som vi har föreslagit är att de patienter som redan
            har en etablerad kontakt med en privat specialistläkare, som genom
            denna lagändring skulle falla inom ramen för remissförfarandet,
            skulle få ha kvar den kontakten utan att först behöva gå till
            en annan primärvårdsläkare eller privatläkare för att få en remiss
            till den läkare som de redan har en etablerad kontakt med. Det
            verkar ju ganska tokigt.
          </note>
          <note n="e47ac41d">
            Jag är litet förvånad över att man från socialdemokraterna har
            avvisat det förslaget. Jag skulle gärna vilja höra vad det är
            som gör att man inte har kunnat acceptera detta när man har accepterat
            det övriga.
          </note>
          <note n="9af762f0">
            Anf. 113 CONNY ÖHMAN (s) replik
          </note>
          <note n="d3dd3f4d">
            Herr talman! Jag tror att Roland Larsson något övertolkar skrivningen
            på den här punkten i regeringens proposition. Min tolkning är
            att om man finner att man i något sammanhang vill ha ett remissförfarande
            skall i så fall lika villkor gälla för landstingets egen verksamhet
            och privata vårdgivare.
          </note>
          <note n="bff06d65">
            I dag är förhållandena olika när det gäller sjukgymnaster. Om
            remissförfarande skall användas bör det vara ett lika förfarande
            oavsett vilken vårdgivare det rör sig om. Sedan ligger det i sjukvårdshuvudmannens
            händer att pröva frågan och diskutera huruvida man skall använda
            sig av detta eller inte. Då kan Roland Larssons argument diskuteras
            i varje enskilt landsting inför ett eventuellt ställningstagande
            om att tillämpa ett remissförfarande eller ej.
          </note>
          <note n="97b6ac68">
            Anf. 114 ROLAND LARSSON (c) replik
          </note>
          <note n="bd24b7a3">
            Herr talman! Eftersom det från olika håll har ifrågasatts huruvida
            landstinget som organisation är berett att följa de intentioner
            som riksdagen beslutar om kan det vara av värde att man fastställer
            vissa av dessa principer. Inte för att jag tror att risken är
            så stor i sig, men så länge misstanken finns vore det bra med
            ett fastställande. Jag har uppfattat precis vad det handlar om.
            Det är samma remissförfarande som skall gälla för privata läkare
            som gäller för landstingets egen verksamhet.
          </note>
          <note n="45de393e">
            Men ponera att ett landsting säger att det från och med en viss
            tidpunkt kommer att införas ett remissförfarande när det gäller
            vissa typer att specialister. Då kommer det att omfatta också
            privata specialister. Om dessa har en patientgrupp som redan går
            hos dem, skall de patienterna då behöva gå till någon annan läkare
            för att få en remiss till den specialistläkare som de redan går
            hos? Det är det som frågan gäller. Det är ingen stor fråga i sig,
            men jag tycker att det är en viktig fråga utifrån det som sägs
            om patientens valfrihet och valmöjlighet. Det handlar om att man
            skall ha respekt för patienterna, inte så mycket om läkarnas möjligheter
            att välja.
          </note>
          <note n="c71746c4">
            Anf. 115 CONNY ÖHMAN (s) replik
          </note>
          <note n="40b3e5ba">
            Herr talman! Som ett direkt svar på den fråga som
          </note>
          <note n="88492182">
            Roland Larsson ställde om ett antal patienter med kroniska sjukdomar
            som sedan en längre tid tillbaka har en fast läkarkontakt vill
            jag säga att det vore ett synnerligen oklokt landsting om man
            för den gruppen patienter skulle införa ett remissförfarande som
            skulle tvinga dem att gå en omväg för att kunna återkomma till
            den läkare som de under lång tid har haft kontakt med.
          </note>
          <note n="9d98510f" type="speaker">
            Anf. 116 KERSTIN HEINEMANN (fp)
          </note>
          <note n="c795e98b">
            replik
          </note>
          <note n="39659c75">
            Herr talman! Det låter nästan som ljuv musik när man får höra
            från en socialdemokratisk representant att privata vårdgivare
            är en resurs. Men jag måste ändå ställa frågan till Conny Öhman
            om han verkligen tror att den resursen kommer att finns kvar i
            framtiden efter de förslag som nu föreligger och som antagligen
            kommer att gå igenom i morgon. Dessa förslag kan sammantaget betyda
            att den privata vården ganska snabbt avvecklas. Då tänker jag
            inte minst på ersättningsetableringsfrågan som kan få en väldigt
            stor betydelse när det gäller antalet privata vårdgivare.
          </note>
          <note n="349aa25f">
            Anf. 117 CONNY ÖHMAN (s) replik
          </note>
          <note n="0d9af635">
            Herr talman! Jag tror att den privata vårdens framtid mest hänger
            samman med i vad mån den privata vården kan visa upp bra kvalitet
            till konkurrenskraftiga priser. Det är den privata vården som
            måste bevisa att den faktiskt står för detta. Då tror jag inte
            att det finns någon anledning till oro på den punkten.
          </note>
          <note n="2ed3d16b">
            Låt mig påminna om att långt innan vi hade husläkarlag och annat
            har vi haft privat vård i det här landet. Som exempel kan jag
            nämna att jag som landstingspolitiker har varit med om att fatta
            beslut om vårdavtal med privata vårdgivare om att driva en hel
            vårdcentral i Norrköping. Jag tror att den risk som man här målar
            upp är något överdriven.
          </note>
          <note n="ad1d1fb7" type="speaker">
            Anf. 118 KERSTIN HEINEMANN (fp)
          </note>
          <note n="c795e98b">
            replik
          </note>
          <note n="0ca66081">
            Herr talman! Det var ju lugnande ord från Conny
          </note>
          <note n="b2f9db69">
            Öhman, men vi får se vad som händer ute i verkligheten. Jag har
            också som landstingspolitiker varit med och fattat beslut om en
            privat vårdcentral. I
          </note>
          <note n="a9aa29e8">
            det fallet var skälet från socialdemokratisk sida att man inte
            hade råd att satsa på att bygga en ny vårdcentral. Därför överlät
            man åt de privata vårdgivarna att ordna det. Det är alltså i nödsituationer
            som man har tillåtit privata vårdgivare.
          </note>
          <note n="5a9ec8b2">
            Det är det som gör mig orolig inför framtiden när det gäller
            den privata vården.
          </note>
          <note n="943b2489" type="speaker">
            Anf. 119 INGRID ANDERSSON (s)
          </note>
          <note n="ee5bf6ad">
            Herr talman! Mitt anförande grundar sig på regeringens proposition
            om transplantationer och obduktioner, som till stor del rör hur
            våra kroppar får hanteras efter döden.
          </note>
          <note n="6d1fa4fb">
            Herr talman! Vi vet inte när, men vi vet med säkerhet att vi
            alla dör. Det är vanligt att man skjuter det ifrån sig. Vi undviker
            att tala om döden och om frågor som hör samman med döden. Därför
            är det en svår fråga att behandla och därför har utskottet tagit
            god tid på sig.
          </note>
          <note n="41eb0926">
            Vi inledde med en utfrågning av Statens medicinsk-etiska råd
            och företrädare för rättsmedicin och kirurgi. Vi hade ytterligare
            en utfrågning av företrädare för Medicinsk-etiska rådet för att
            ytterligare få två frågor belysta, nämligen frågan om reglerna
            för samtycke till donation och frågan om att få använda vävnad
            från aborterade foster. Detta är två frågor som vi har ägnat särskild
            omsorg i utskottet.
          </note>
          <note n="0be5ccab">
            En grupp med en ledamot från varje parti har haft i uppdrag att
            särskilt bereda utskottets ställningstagande, och det har skett
            ett samarbete i ordets rätta bemärkelse för att skapa insikt och
            trygghet inför den nya lagen.
          </note>
          <note n="5d1dbee8">
            Vi har lagt partipolitisk taktik åt sidan och fördjupat oss i
            de svåra etiska diskussioner som har krävts. Vi har kommit fram
            till ett betänkande som grundar sig på en human och etisk värdegemenskap.
          </note>
          <note n="9907484c">
            Det är ett i huvudsak enigt ställningstagande som redovisas.
          </note>
          <note n="6aae01d0">
            Transplantationer är numera en etablerad del av sjukvården. Det
            är klarlagt genom undersökningar att det finns en övervägande
            positiv inställning till att donera organ. Endast 10 % av befolkningen
            är negativ till donation. Personer som redogör för en positiv
            inställning till donation har uttryckt att det känns bra att veta
            att deras död kan ge en annan människa ett fortsatt gott liv.
          </note>
          <note n="5cb35752">
            Anhöriga som har mist en närstående kan känna det trösterikt
            att den kära på något sätt lever vidare, att det svåra som har
            hänt ändå har inneburit något gott för en annan människa.
          </note>
          <note n="28550f00">
            Men det finns också människor som av olika och helt legitima
            skäl inte vill att deras kroppar skall röras efter döden. Detta
            måste ovillkorligen respekteras.
          </note>
          <note n="0c5efea6">
            Det är alltid den enskildes vilja som skall vara avgörande. För
            att detta skall vara möjligt är det viktigt att vi tänker igenom
            vår inställning och gör den känd. Det är kärnan i lagförslaget.
          </note>
          <note n="647a5d62">
            Herr talman! För att organ från en avliden skall få tas till
            vara skall denne ha medgett detta eller också skall det ha utretts
            att det sker i överensstämmelse med den avlidnes vilja. Om det
            finns ett på något sätt dokumenterat avståndstagande, eller om
            det på annat sätt står klart, t.ex. genom ett muntligt besked,
            att den avlidne inte ville donera organ, får inget ingrepp ske.
          </note>
          <note n="aa70cb45">
            Om inställningen hos den avlidne är okänd eller oklar skall personer
            som stått denne nära tillfrågas om den avlidnes inställning. Inget
            ingrepp får då göras om en nära anhörig motsätter sig det. I sådana
            fall får inte heller något ingrepp göras innan någon som stått
            den avlidne nära har underrättats och fått vetskap om rätten att
            förbjuda detta. Rimlig tid för ett ställningstagande måste ges.
          </note>
          <note n="6d4a21f3">
            När den avlidnes inställning inte kan utredas, och när anhöriga
            inte har motsatt sig donation anser vi i utskottets majoritet,
            i full enlighet med propositionen, att övervägande skäl talar
            för att man skall utgå ifrån att den avlidne var positiv till
            donation. Vi menar att ett sådant presumerat samtycke svarar bäst
            mot den avvägning som måste göras mellan självbestämmandeprincipen
            och godhetsprincipen, som handlar om att göra gott i relationer
            mellan människor. Man utgår ifrån att personen varit positiv till
            att hjälpa en lidande medmänniska.
          </note>
          <note n="fe6919fb">
            Just på den punkten finns en reservation från
          </note>
          <note n="9ae5e7d8">
            Miljöpartiet, som har den uppfattningen att man i dessa fall
            inte bör utgå från att den avlidnes inställning varit vare sig
            positiv eller negativ, men att organ får tas till vara. Jag tycker
            att det är väldigt svårt att i reservationen finna vad som skiljer
          </note>
          <note n="d9a6cbc4">
            Miljöpartiets mening från utskottets majoritet.
          </note>
          <note n="338ef91e">
            Resultatet blir på något sätt detsamma.
          </note>
          <note n="b145285f">
            Utskottet fick god hjälp att reda ut begreppen genom utfrågningen
            av Statens medicinsk-etiska råd.
          </note>
          <note n="01d76485">
            När vi använder godhetsprincipen i detta sammanhang är det inte
            i betydelsen samhällsnytta eller allmännytta, utan i betydelsen
            att en enskild människa kan göra något gott för en annan medmänniska
            i en svår situation. Det är nyttan för den enskilde individen
            som är viktig.
          </note>
          <note n="a734b9dc">
            Vid presumtion mot samtycke, när ett nej till donation förutsätts,
            kan vi hävda att självbestämmandeprincipen riskerar att inkräkta
            på och förtränga godhetsprincipen. Det blir en obalans.
          </note>
          <note n="47fdb872">
            Vi vet ju att de flesta har en positiv inställning.
          </note>
          <note n="7793d292">
            Vid presumtion för samtycke, när ett ja till donation förutsätts,
            menar vi att godhetsprincipen inte tar över självbestämmandeprincipen,
            eftersom det i denna lag finns möjlighet att säga nej till organdonation.
            Därigenom blir det en balans, och förutsättningen är att det är
            känt för alla att man kan säga nej. Det finns viktiga förslag
            i propositionen som gör detta möjligt, nämligen förslag om donationskort
            och ett register förenat med genomgripande informationsinsatser.
            Registreringen blir naturligtvis frivillig.
          </note>
          <note n="e8e6c6b8">
            Socialstyrelsen får ansvaret för att donationskort och register
            upprättas, och för att det och den viktiga informationen skall
            hinnas med har utskottet skjutit fram ikraftträdandet av denna
            lag till den 1 juli 1996.
          </note>
          <note n="e733d69f">
            Informationens utformning och utbildning av personalen betonas
            av utskottet, inte minst av den anledningen att det finns många
            invandrare och olika religioner representerade i vårt land. Informationen
            måste förmedla kunskap om vad transplantation innebär och konsekvenser
            för både donator och givare. Samtyckesreglerna måste bli kända
            av såväl allmänhet som personal. Staten tar ett inledande stort
            ansvar. 10 miljoner finns avsatta för ändamålet. På sikt kommer
            ansvaret i huvudsak att ligga på sjukvårdens huvudmän.
          </note>
          <note n="d14c7e16">
            Donationskort och ett register säkerställer att den enskildes
            vilja lätt kan bli känd och kan följas. Det finns i utskottsmajoriteten
            en tilltro till att den utformning som lagen förslås få med positiv
            presumtion skall ge incitament, anledning, för dem som är emot
            donation att göra detta känt.
          </note>
          <note n="3028a23f">
            Utskottet anser att det skall vara möjligt att ändra ett ställningstagande
            och att det bör finnas möjlighet att begränsa donation till vissa
            organ. Det ges regeringen till känna.
          </note>
          <note n="244048d5">
            Också donation från levande omgärdas av strikta regler. Det gäller
            särskilt om givaren är underårig eller har en psykisk störning.
            Samtycke krävs alltid.
          </note>
          <note n="5b4f8198">
            I nu gällande lag får smärre ingrepp göras utan samtycke. Den
            nya lagen innebär att samtycke krävs för alla former av ingrepp.
            Farhågor har framförts till oss om att det skulle medföra brist
            på t.ex. donerad hornhinna. Utskottet anser att detta noga får
            följas av
          </note>
          <note n="f83fd62e">
            Socialstyrelsen och mötas med informationsinsatser.
          </note>
          <note n="b8e51129">
            Herr talman! Användande av vävnad från aborterat foster är en
            särskilt känslig fråga, eftersom det här finns tre parter: kvinnan,
            fostret och en mottagare. Verksamheten är i dag inte reglerad
            i lag.
          </note>
          <note n="b8991962">
            Här finns endast riktlinjer utfärdade av Svenska läkaresällskapet.
            Metoden används t.ex. i syfte att söka bot mot det svåra tillståndet
            Parkinsons sjukdom. Nu kan vi fatta beslut om en lagstiftning
            som anger att fostervävnad endast får användas för medicinska
            ändamål och om den är i hög grad angelägen, t.ex. att den krävs
            för att uppehålla liv eller är av avgörande betydelse för mottagaren.
          </note>
          <note n="2f1bfd19">
            Parkinsons sjukdom kan vara ett exempel på detta.
          </note>
          <note n="aac3b127">
            Finns andra behandlingsalternativ, skall de väljas.
          </note>
          <note n="d622142b">
            Utskottet betonar att det är viktigt att forskning för att finna
            andra alternativ genomförs.
          </note>
          <note n="51377f94">
            Användande av fostervävnad får ske bara om särskilt tillstånd
            lämnats. Socialstyrelsen får som oberoende myndighet uppgiften
            att efter etisk provning ge sådant tillstånd. Det markerar tydligt
            att propositionen behandlar verksamheten som särskilt känslig,
            och vi har i utskottet ytterligare markerat det genom att skärpa
            lagtexten. Tillstånd får lämnas om det finns särskilda skäl, står
            det i propositionens förslag. Den nya ordalydelsen blir "synnerliga
            skäl", som är ett starkare uttryck i juridisk mening. Det motsvarar
            mycket väl intentionerna i propositionens text. Därmed tillgodoser
            utskottet också ett motionskrav från kds.
          </note>
          <note n="9f919c1f">
            Också tagande av fostervävnad kräver samtycke.
          </note>
          <note n="1e24f37d">
            Det får endast ges av den kvinna som burit fostret.
          </note>
          <note n="f6de8321">
            Hon skall få ordentlig information och tid att överväga sitt
            beslut. Självfallet har kvinnan möjlighet att ändra sitt beslut
            om abort och därmed upphäva ett givet samtycke. Verksamheten skall
            vara neutral i förhållande till abortverksamheten och får inte
            påverka hur, när eller varför abort sker.
          </note>
          <note n="ced154d7">
            Någon koppling får inte finnas mellan individuell givare och
            mottagare. I propositionen sägs också att det av lagen bör framgå
            att den som beslutar om användning av fostervävnad inte får vara
            samma person som den som utför aborten eller bestämmer tid och
            metod för denna. I vårt betänkande gör vi ett tillägg så att detta
            klart uttrycks i lagtexten.
          </note>
          <note n="293f6e81">
            Denna verksamhet får inte leda till att synen på aborter förändras.
            Det är en fortsatt viktig målsättning för oss att genom olika
            insatser minska antalet aborter. Utskottet har alltså utifrån
            propositionens restriktiva förslag i denna del gjort ytterligare
            skärpningar.
          </note>
          <note n="e96768d2">
            Kds har väckt frågan om att det skall finnas en samvetsklausul
            som ger vårdpersonal möjlighet att avstå från att delta i verksamhet
            där vävnad från aborterat foster används. Detta avstyrker utskottet
            med hänvisning till att frågan om samvetsklausul nyligen har utretts
            och avvisats av riksdagen.
          </note>
          <note n="e92e8c89">
            Vi accepterar inte att det köpslås med donerade organ. Det införs
            nu ett förbud mot kommersiell hantering i samband med biologiskt
            material. Ansvar skall kunna utkrävas av alla som medverkar.
          </note>
          <note n="62626b05">
            Straffskalan innehåller böter och fängelse upp till 2
          </note>
          <note n="c49ca2f2">
            år.
          </note>
          <note n="d571f835">
            Är brottet av mindre allvarlig art och utan vinstsyfte, kan böter
            utdömas enligt 14 §. Miljöpartiet reserverar sig för att även
            fängelse i 1 år skall ingå i straffskalan. Utskottet påpekar att
            straff också kan ådömas enligt andra bestämmelser i brottsbalken.
            När det gäller brott mot griftefrid finns t.ex. en straffskala
            som nyligen höjts till fängelse i 2 år. Den lagparagraf som innehåller
            böter i straffsatsen är avsedd att i viss mån ersätta den disciplinpåföljd
            som tidigare kunde utdelas av Hälso- och sjukvårdens ansvarsnämnd.
            Vi tycker därför att straffskalan är väl avvägd.
          </note>
          <note n="9fdd7bb8">
            När lagen om kriterier för bestämmande av en människas död antogs,
            förekom det en diskussion om hur länge cirkulationen på konstlad
            väg skulle få upprätthållas. Nu föreslås kriterier för när och
            hur länge cirkulationen får upprätthållas. Tiden bestäms till
            högst 24 timmar om inte synnerliga skäl föreligger.
          </note>
          <note n="d23b3ce8">
            Också det avsnitt som behandlar obduktioner utgår från respekten
            för den enskildes integritet och självbestämmande och hänsyn till
            de efterlevande.
          </note>
          <note n="36cbacb8">
            Ibland måste samhällets intresse få ta över den enskildes bestämmanderätt.
            Det gäller t.ex. när det är särskilt viktigt att fastställa dödsorsaken,
            om den är oklar. Det gäller också när brott misstänks vara upphov
            till dödsfallet. Utskottet tillstyrker propositionens förslag
            och anser också att det tillgodoser den moderata motion som tar
            upp frågor om rättsmedicinsk undersökning. Utskottet utgår från
            att all obduktionsverksamhet följs upp, så att de obduktioner
            som behövs för att säkerställa kvalitet i vården och de rättsmedicinska
            undersökningar som behövs för att upptäcka brott verkligen blir
            utförda.
          </note>
          <note n="a571336f">
            Brott mot obduktionslagen är straffbelagt.
          </note>
          <note n="83b94959">
            Straffsatsen är böter. Även här kan brott vara straffbart som
            brott mot griftefrid, med straffskalan upp till 2 år. Av den anledningen
            avstyrks även här det yrkande om höjd straffskala som framförs
            av
          </note>
          <note n="86f4e0c8">
            Miljöpartiet.
          </note>
          <note n="2e10ac35">
            Herr talman! Det här är grannlaga frågor att i korthet redogöra
            för. Jag rekommenderar propositionen och vårt betänkande till
            läsning. Där redogörs noga för de etiska överväganden och den
            respekt för integritet och självbestämmande som är grunden för
            lagens utformning.
          </note>
          <note n="da971041">
            Vi tror att lagstiftningen får till följd en öppnare diskussion
            och att många tar ställning för egen räkning, och därmed kan anhöriga
            besparas att behöva möta frågor om donation eller obduktion oförberedda
            i en svår stund. Det medför också att sjukvården kan få ett besked
            i frågan om organ skall doneras och att svåra utredningsprocesser
            kan undvikas. Då upprätthåller vi också förtroendet för sjukvården
            och för den transplantationsverksamhet som vi vet att många människor
            sätter sin förhoppning till. Det är viktigt att lagen följs upp
            och utvärderas.
          </note>
          <note n="046e1f26">
            Jag yrkar bifall till utskottets hemställan i dess helhet och
            avslag på reservationerna.
          </note>
          <note n="96900e78">
            Anf. 120 Socialminister INGELA
          </note>
          <note n="62c9f0df">
            THALÉN (s)
          </note>
          <note n="e3381320">
            Herr talman! Vi människor berörs väldigt starkt av det som händer
            inom sjukvården. Den är en mycket viktig trygghetssymbol för oss.
            Men de tvära kast som skett inom den svenska hälso- och sjukvården
            under de senaste åren vet vi har lett till stor oro, både hos
            patienter och anställda inom sjukvården. Det har inte varit bra,
            vare sig för kvaliteten och omvårdnaden eller tilltron till sjukvården
            som helhet.
          </note>
          <note n="f3fc676e">
            Det vi behöver nu är trygghet, arbetsro, fasta och hållbara spelregler.
            Därför är jag mycket glad över att propositionen i så stora delar
            fått ett brett stöd av socialutskottet. Det är mycket angeläget
            för patienter, personal och ledare inom hälso- och sjukvården
            att de spelregler som läggs fast av riksdagen håller långsiktigt,
            även om riksdagssammansättningen skulle förändras.
          </note>
          <note n="c8511ab8">
            En del av de förändringar som har skett tidigare inom hälso-
            och sjukvården har varit nödvändiga led i en förnyelse och utveckling.
            Vissa har varit ekonomiskt betingade. Men det har också skett
            förändringar mer av ideologiska skäl än för att de skulle vara
            till nytta för verksamheten.
          </note>
          <note n="155ab6b9">
            De beslut som riksdagen nu står i avsikt att fatta lägger fast
            en bra förutsättning för samarbetet mellan olika grupper och på
            olika nivåer i landstingen. Precis som bl.a. Roland Larsson och
            Conny Öhman har sagt finns det all anledning att lita på att de
            demokratiskt valda organen i våra landsting lyssnar. De är förtroendevalda,
            precis som vi. Jag utgår för min del från att de både lyssnar
            på och följer upp det som riksdagen nu står i avsikt att besluta
            om.
          </note>
          <note n="8491b8e7">
            När det gäller bl.a. den del av propositionen som handlar om
            privatpraktikerna har en del av diskussionen rört sig kring huruvida
            förslagen grundar sig på att det har varit för stora kostnader
            kring deras etableringar. Det är naturligtvis en del av förklaringen.
            Men det är inte hela förklaringen.
          </note>
          <note n="cf9e7f22">
            Privatpraktikerna kom inte i gång med sin verksamhet förrän andra
            halvåret 1994. Det är för tidigt att se hur stora kostnadsökningarna
            egentligen blivit för den fria etableringen. Det är inte det enda
            skälet till att vi i propositionen föreslår förändringar på den
            punkten.
          </note>
          <note n="b6bad208">
            Det är ändå tydligt att samhällskostnaderna för privatpraktiserande
            läkare och sjukgymnaster ökade kraftigt under andra halvåret 1994.
            Ett viktigt skäl till kostnadsökningen är höjningen av ersättningen
            till privatpraktikerna, som skedde samtidigt med att den fria
            etableringsrätten infördes. De beräkningar som är gjorda av Riksförsäkringsverket
            visar att enbart taxehöjningen har lett till kostnadsökningar
            på 30-
          </note>
          <note n="1f69a9ae">
            40 %. Då är inte ökningen av antalet läkare och sjukgymnaster
            inräknad. Detta är ett av skälen till att det för närvarande görs
            en omfattande översyn av taxan.
          </note>
          <note n="8fff7ff3">
            En majoritet i riksdagen har redan upphävt den fria etableringsrätten.
            Fr.o.m. i år krävs det avtal med landstinget för att nya privatpraktiker
            skall kunna få tillgång till samhällsfinansiering för sin verksamhet.
          </note>
          <note n="8e98f205">
            Det gäller även vid s.k. ersättningsetableringar. Det har lett
            till protester från privatpraktikernas sida.
          </note>
          <note n="056929e3">
            Syftet är först och främst att vi måste ha en flexibel hälso-
            och sjukvårdsstruktur. Då går det inte att ha ett system som innebär
            att det för all framtid skall finnas t.ex. fem barnläkare i en
            viss stadsdel om det är så i dag.
          </note>
          <note n="2152a4ff">
            Vi kommer naturligtvis alltid att behöva ha ersättningsetableringar.
            Men de ersättningsetableringar vi bör ha kan med fördel regleras
            i de vårdavtal som vi gärna ser tecknas mellan privata vårdgivare
            och sjukvårdshuvudmännen. Det har också framförts av flera i debatten.
          </note>
          <note n="1e80fcc0">
            I en reservation till utskottsbetänkandet, reservation 22, lyfts
            kritik fram mot att regeringen inte tagit upp frågan om ersättningsetableringar
            i denna proposition. Eftersom denna fråga behandlades redan i
            december, vid behandlingen av proposition 109 Vissa privatpraktiserande
            läkares och sjukgymnasters etablering, ansåg vi inte att frågan
            behövde tas upp ännu en gång.
          </note>
          <note n="2a9dafad">
            I den proposition som socialutskottet har behandlat om primärvård
            och privata vårdgivare och som är föremål för riksdagens behandling
            läggs fast riktlinjer för primärvården och spelregler för den
            privata vården, som bör kunna hålla sig på lång sikt.
          </note>
          <note n="63f82096">
            Husläkarlagen försvinner. Den bärande väggen i hela husläkaridén,
            nämligen rätten att välja en fast läkarkontakt, skrivs in i hälso-
            och sjukvårdslagen.
          </note>
          <note n="4133715a">
            Det är alldeles utmärkt.
          </note>
          <note n="eec9a528">
            Utskottet har ändrat en del i förhållande till propositionen,
            nämligen rätten för patienterna att välja behandlingsmetod. Utskottet
            gör bedömningen att utformningen av en sådan lagbestämmelse bör
            övervägas ytterligare av Hälso- och sjukvårdsutredningen 2000.
          </note>
          <note n="7345033f">
            Min uppfattning är att det hade varit positivt om vi med dagens
            beslut hade kunnat flytta fram positionerna ännu ett steg och
            ge patienterna rätt att välja behandlingsmetod. Nu får vi avvakta
            ett år eller så, innan HSU kan komma med sina samlade förslag
            till hur patienternas ställning skall stärkas. Jag är övertygad
            om att utredningen i det sammanhanget också lyfter fram valet
            av behandlingsmetod.
          </note>
          <note n="e418ed78">
            Herr talman! En första utgångspunkt för förslagen och diskussionen
            är att primärvården skall vara basen i hälso- och sjukvården.
            Det skrivs också in i hälsooch sjukvårdslagen. För att kunna fullgöra
            dessa uppgifter krävs bl.a. en tillräcklig tillgång till läkare
            och, vilket också har framförts i debatten, till annan vårdpersonal,
            dvs. samverkan mellan olika yrkesgrupper inom sjukvården.
          </note>
          <note n="afcec57c">
            En läkare per 2 000 invånare är den rekommendation som ges i
            propositionen och som utskottet ställer sig bakom. Det är ett
            rimligt mål.
          </note>
          <note n="34576021">
            Många landsting har ställt upp detta mål för sin egen del. Det
            tycker jag är betryggande för utvecklingen framöver. Det bör borga
            för att primärvården verkligen blir en god bas i landstingens
            och landets hälso- och sjukvård.
          </note>
          <note n="97695d98">
            Den andra frågan som är väsentlig i proposition och utskottsbetänkande
            är samarbetet mellan den privata och den offentliga sjukvården,
            som båda finansieras av samhällsmedel. Det är uppenbart att detta
            samarbete behöver stärkas. Det är också nödvändigt sett utifrån
            den pressade ekonomin att vi tar vara på alla tillgängliga resurser,
            så att de ger bästa möjliga nytta. Men det förutsätter också att
            man ser den samlade hälso- och sjukvården som en helhet, oavsett
            driftsform.
          </note>
          <note n="a25118bb">
            De samverkansorgan mellan privat och offentlig vård som vi nu
            ser fram emot skall bildas inom varje landstingsområde får en
            mycket viktig roll. Inom dessa organ bör de olika parterna sträva
            efter att nå en samsyn kring gemensamma frågor. Det gäller t.ex.
          </note>
          <note n="dfdf9c62">
            behoven av resurser inom olika specialiteter och hur resurserna
            bör fördelas geografiskt mellan öppen och sluten vård samt mellan
            offentligt och privat bedriven vård.
          </note>
          <note n="07c2fb24">
            Enligt min uppfattning bör de privata specialistläkarna och sjukgymnasterna
            i så stor utsträckning som möjligt knytas till den offentliga
            vården genom vårdavtal, som bl.a. bör reglera hur samarbetet på
            "golvet" skall fungera.
          </note>
          <note n="47f9d4f7">
            Det är min uppfattning, och uppenbarligen också socialutskottets
            majoritets uppfattning, att de privata vårdgivarna är en resurs
            men också en kostnad och att det är nödvändigt att landstingen
            får ut mesta möjliga ur hela vårdsektorn. Jag vill slå fast detta
            än en gång, eftersom det hela tiden kommer fram en antydan om
            misstro.
          </note>
          <note n="7ef0a3dd">
            Den nationella taxan kommer att finnas kvar. Den kan användas
            när man inte kan komma överens om ett vårdavtal.
          </note>
          <note n="e0513f46">
            Herr talman! En del av propositionen och utskottsbetänkandet
            handlar om krav på remiss för besök hos specialistläkare. I dag
            gäller detta bara sjukgymnasterna. När det gäller läkarbesök kan
            man i dag bara kräva remiss för besök hos landstingets egna specialistläkare,
            men inte hos de privatpraktiserande.
          </note>
          <note n="068669e9">
            Om det införs ett remisskrav - jag säger om, för detta blir en
            fråga för landstingen - skall det gälla på lika villkor för offentlig
            och privat vård. Patienterna bör ha rätt att välja till vilken
            vårdgivare de skall gå till med sin remiss.
          </note>
          <note n="f9d24fda">
            Roland Larsson från Centern har framfört oro över att remisskravet
            kommer att införas för specialiteter där ett remisskrav inte är
            lämpligt, t.ex. psykiatri och gynekologi. Jag håller med om att
            det finns skäl att vara försiktig med remisskrav i vissa fall.
            Men jag anser inte att det behövs någon detaljstyrning i lagstiftningen
            på denna punkt. Landstingen bör själva kunna göra de bedömningarna.
          </note>
          <note n="f18f398c">
            Roland Larsson har tagit upp uppföljningen av dels remissförfarandet,
            dels vård- och samverkansavtal och annan nödvändig uppföljning
            av propositionens förslag. Sådan uppföljning kan ske i den nationella
            delegation som föreslås eller via Hälsooch sjukvårdsutredningen
            2000 eller möjligen genom ett särskilt uppdrag till Socialstyrelsen.
            Till detta avser jag att återkomma med ett särskilt beslut efter
            det att riksdagen har fattat beslut om dagens ärende.
          </note>
          <note n="1bbbbaa8">
            Herr talman! Utskottet har tagit bort det förslag till ytterligare
            reglering av patientsekretessen som föreslogs i propositionen
            och som där motiverades av integritetsskäl. Det frågan gäller
            är om landstinget skall kunna kräva in uppgifter som visar patienters
            identitet av de privata vårdgivare som begär ersättning.
          </note>
          <note n="dcff3570">
            Utskottet påpekar att de regler om tystnadsplikt och sekretess
            som redan finns är tillräckliga för att trygga patientens integritet.
            Jag accepterar naturligtvis utskottets bedömning på denna punkt.
          </note>
          <note n="3b4c9b19">
            Herr talman! Regeringens förslag har fått kritik -
          </note>
          <note n="c4a48b25">
            en hel del kritik - i debatten, men kritiken har haft helt motsatta
            utgångspunkter. Sjukvårdshuvudmännen har framfört sitt missnöje
            med att vi inte ger sjukvårdshuvudmännen den fullständiga kontrollen
            över sjukvårdskostnaderna. Privatpraktiserande läkare och sjukgymnaster
            är missnöjda med etableringsfrågor, med att de inte längre har
            rätt att fritt överlåta sina praktiker när de pensionerar sig,
            och de ogillar 65-årsgränsen i den nationella taxan. En del har
            även framfört synpunkter när det gäller de särskilda åtgärderna,
            men de är faktiskt färre än jag hade trott.
          </note>
          <note n="2c7abd40">
            Tyvärr finns det en ömsesidig misstro mellan den privata och
            den offentliga vården. Denna misstro riskerar att stå i vägen
            för en fruktbar samverkan.
          </note>
          <note n="8954ed4a">
            Men jag anser att det både är möjligt och nödvändigt att överbrygga
            dessa motsättningar. Jag hade kanske hoppats att debatten i dag
            inte hade bidragit till att förstärka misstron. Jag kan säga att
            det hade varit bra om några av inläggen hade tonat ned misstron
            mot de förtroendevalda i landstingen, jämfört med vad som verkligen
            har skett.
          </note>
          <note n="b0000913">
            De förslag som den socialdemokratiska regeringen har lagt fram
            om privatvård och privata vårdgivare, som nu får stöd av en bred
            riksdagsmajoritet, syftar till att skapa förutsättningar för en
            långsiktigt hållbar hälso- och sjukvårdspolitik, och också för
            en konstruktiv samverkan mellan offentlig och privat vård och
            för en effektiv resursanvändning. En sådan politik gynnar både
            patienter och övriga medborgare.
          </note>
          <note n="fdb0d263">
            Herr talman! Låt mig också säga någonting om ett par av de övriga
            förslag som är uppe till debatt.
          </note>
          <note n="5e9ed872">
            När det gäller handikappolitiken vill jag bara informera kammaren
            om att FN:s standardregler för att tillförsäkra människor med
            funktionsnedsättning delaktighet och jämlikhet nu finns översatta
            och tryckta på svenska. I regeringskansliet är vi i full färd
            med att skriva ut dem och bl.a. skicka dem ut till kommuner och
            andra berörda för att de på ett mera praktiskt sätt skall få kunskap
            och därmed också kunna börja arbeta efter FN:s standardregler.
          </note>
          <note n="d06dbe31">
            Det finns en klar överensstämmelse mellan innehållet i reglerna
            och målet för den svenska handikappolitiken. Reglerna berör praktiskt
            taget alla samhällsområden. För Sveriges del är det naturligt
            att ha FN:s standardregler som utgångspunkt i det pågående handikappolitiska
            arbetet.
          </note>
          <note n="e88ed07e">
            Betydande delar av Handikapputredningens förslag har på förslag
            av förra regeringen blivit genomförda i stor politisk enighet.
            Mest känd är lagen om stöd och service till vissa funktionshindrade.
          </note>
          <note n="5d8e1e43">
            Med anledning av en del inlägg i dag vill jag passa på att informera
            kammaren om det arbete som nu pågår när det gäller de resterande
            delarna av
          </note>
          <note n="fb53a3b8">
            Handikapputredningens förslag. Mellan
          </note>
          <note n="5419a9ec">
            Socialdepartementet och
          </note>
          <note n="96a1d441">
            Arbetsmarknadsdepartementet förbereds nu en skyndsam och åtgärdsinriktad
            utredning som skall belysa de effektivaste vägarna för de funktionshindrade
            att få arbete. Bl.a. skall behovet av förbud mot diskriminering
            i arbetslivet prövas.
          </note>
          <note n="bbf0f7ef">
            En väldigt viktig del av Handikapputredningen handlar om trafikfrågorna.
            Jag vill bara nämna att
          </note>
          <note n="a1b5a155">
            Samreseutredningen inom kort kommer att lämna förslag om hur
            man på bästa sätt skall kunna samordna bl.a. färdtjänst och kollektivtrafik
            i ett trafiksystem.
          </note>
          <note n="901a0f40">
            Arbetet med telekommunikationer pågår inom
          </note>
          <note n="6b9f4b14">
            Kommunikationsdepartementet. Man tar upp viktiga aspekter som
            handlar om forsknings- och utvecklingsarbete och att göra nya
            telekommunikationssystem praktiskt användbara för funktionshindrade.
          </note>
          <note n="52e90c80">
            Miljödepartementet har, vilket har framgått i pressen, lämnat
            en proposition när det gäller plan- och bygglagen. I den finns
            också en del förslag som rör tillgänglighet.
          </note>
          <note n="971ff3c5">
            På mitt initiativ har regeringen också tillsatt en arbetsgrupp
            för att utreda hur propositioner, betänkanden och andra förslag
            skall kunna presenteras i tillgänglig form, t.ex. när det gäller
            disketter, kassetter och punktskrift.
          </note>
          <note n="1efa0a6f">
            Det jag nu pratar om skall ses som ett utslag av en systematisering
            av det fortsatta arbetet med vad man kan kalla Handikapputredningens
            del 2.
          </note>
          <note n="61eff9ed">
            När det gäller Handikapputredningen är det viktigt med en fortsatt
            samordning. Jag överväger också att föreslå regeringen att inrätta
            en särskild statssekreterargrupp i handikappfrågor, som skall
            kunna spela en roll när det gäller just samordningen av arbetet.
          </note>
          <note n="87f6ff78">
            Herr talman! Låt mig avslutningsvis också uttrycka min glädje
            över socialutskottets behandling av förslaget om transplantationer
            och donation av organ m.m. Med anledning av Ingrid Anderssons
            föredragning vill jag uttrycka inte bara glädje utan också tacksamhet
            över det sätt på vilket man har arbetat med förslaget och över
            den stora enighet som råder i frågor som är så oerhört svåra och
            som kräver så omfattande diskussion och så omfattande informationsinsatser.
          </note>
          <note n="e1d9cdcc">
            Med detta, herr talman, tackar jag för ordet.
          </note>
          <note n="164616d9">
            Anf. 121 LEIF CARLSON (m) replik
          </note>
          <note n="28db3ff9">
            Herr talman! Jag delar helt socialministerns bekymmer över tvära
            kast. Därför finner jag det något märkligt att man nu gör ett
            verkligt tvärt kast. Det gör man faktiskt i och med denna "återställare
            i kvadrat", för jag tror aldrig att landstingen har haft så stor
            makt och så total kontroll över det som skulle vara nyttig konkurrens
            som de nu får.
          </note>
          <note n="cc45f594">
            Misstron mot landstingen bottnar i den omöjliga rollen - man
            skall både företräda patienten och vara finansiär och producent
            - och i erfarenheter av hur detta har tillämpats, speciellt i
            socialistiska landsting.
          </note>
          <note n="cf3d7da5">
            Det är inte märkligt att det finns en misstro från den privata
            sidan.
          </note>
          <note n="bb6784d2">
            Jag är mycket glad över att socialministern intar en nyanserad
            hållning till kostnadsökningarna och inte deltar i den häxjakt
            som faktiskt dragits i gång i en del landsting - från landstingssidan
            - som också ökat misstron.
          </note>
          <note n="5cbf93dc">
            Om man bortser från taxehöjningarna är min uppfattning att kostnadsökningarna
            beror på att landstingen inte anpassat sin verksamhet till de
            faktiska vårdresurs som finns, dvs. privatläkarna. Då skulle det
            bli billigare.
          </note>
          <note n="2335b747">
            Om man tittar på Landstingsförbundets egna siffror ser man att
            ett besök hos en privat gynekolog i
          </note>
          <note n="0603eddd">
            Stockholm kostar 467 kr inklusive ersättning från landsting och
            patientavgit. Offentligt kostar det 1 170
          </note>
          <note n="386ab608">
            kr. Besök hos en privat kirurg kostar 467 kr, och hos en offentlig
            1 330 kr. Gäller det särskilda åtgärder, som t.ex. en skrapning,
            kostar det privat 1 315 kr och offentligt 2 952 kr.
          </note>
          <note n="7564a714">
            Självfallet kan en sådan verksamhet i konkurrens, om landstingen
            släpper fram den, göra vården billigare totalt. Men det är just
            det att man inte släpper fram denna resurs utan vill kontrollera
            den på ett sådant sätt att det stryps som är problemet.
          </note>
          <note n="65a40c59">
            Anf. 122 Socialminister INGELA
          </note>
          <note n="62c9f0df">
            THALÉN (s)
          </note>
          <note n="678f3b43">
            Herr talman! Det är inte det förslag som den socialdemokratiska
            regeringen nu har lagt fram och som får en bred majoritet i riksdagen
            som har gjort att det blivit tvära kast. Det beror tvärtom på
            den borgerliga regeringen, som under förra mandatperioden kunde
            ha fått en bred majoritet framför allt kring utformningen av husläkarsystemet.
          </note>
          <note n="b9a1ae08">
            Men man avstod från att söka denna bredare majoritet, och det
            är en av orsakerna.
          </note>
          <note n="2bc96049">
            När det gäller frietableringen är det på samma sätt.
          </note>
          <note n="0dcf4da3">
            I början av förra mandatperioden hade man kunnat söka bredare
            lösningar över blockgränserna, men avstod av skäl som jag inte
            känner till.
          </note>
          <note n="b6dfeb45">
            Misstron sades bygga på de olika rollerna. Detta är ju en del
            av demokratins dilemma, men också en del av demokratins styrka.
          </note>
          <note n="14c0a953">
            Jag vill bara erinra Leif Carlson om att de utländska analytiker
            som har granskat svensk hälsooch sjukvård och som ibland har haft
            synpunkter på produktivitet och ibland på fördelning har slagit
            fast en sak, nämligen följande: Vad ni än gör, så överge inte
            er demokratiskt styrda hälso- och sjukvård! Den är Sveriges styrka.
            Men den kan naturligtvis också förbättras.
          </note>
          <note n="b82152ff">
            Sedan säger Leif Carlson att jag skall bortse från taxehöjningarna.
            Det går inte alls. Taxehöjningar ser ut att vara den allra största
            delen av de kostnadsökningar som har varit. Men vi kan återkomma
            till det när vi har granskat detta ytterligare.
          </note>
          <note n="9067c210">
            Men det är ingen dålig ökning av kostnaderna per besök det handlar
            om. Och den kan inte alls förklaras av att det handlar om fyra
            års framrullning eller tillbakarullning, hur man nu ser det.
          </note>
          <note n="bba505d5">
            Anf. 123 LEIF CARLSON (m) replik
          </note>
          <note n="f2c3666d">
            Herr talman! Jag sade inte att man skulle bortse från det, utan
            att man skulle se vilka kostnader som ligger i organisationsformerna.
            Jag tycker att det fanns en viss nyansering där.
          </note>
          <note n="135a5a8e">
            När det gäller landstinget och den demokratiskt styrda sjukvården
            vill jag säga att det inte finns något som hindrar att man har
            en sådan. Men det betyder inte att landstinget behöver ha alla
            funktioner. De personer som statsrådet åberopar säger ju bl.a.
          </note>
          <note n="968578e0">
            annat att vi skall skilja på detta och lämna ut produktionen
            till producenter. Konkurrensen behövs för en bra utveckling. SNS
            anser t.ex. att personalen inte skall vara anställd hos landstinget
            utan på sjukhusen.
          </note>
          <note n="4e115b96">
            Jag plockar några citat från det som statsrådet just citerade.
            Det är ju denna uppdelning man vill ha för att få en konkurrens
            från privat sida. Det stör inte demokratin. Men man ha hamnat
            i en omöjlig sits eftersom man griper efter ett för stort stycke.
            Det är problemet.
          </note>
          <note n="15d6ce78">
            Herr talman! Det är många vackra ord i denna proposition om vårdavtal.
            Det skulle vara roligt om man kunde tro att socialdemokraterna
            verkligen hade kommit så långt till insikt om valfrihet och vikten
            alternativ, men tyvärr förskräcker spåren sen tidigare.
          </note>
          <note n="229f41b9">
            Det är svårt för privat verksamhet att tro att så är fallet.
          </note>
          <note n="ba015a74">
            Det finns så mycket i lagtexten som försvårar för privat verksamhet.
            Det gäller t.ex.
          </note>
          <note n="f0aa69c5">
            ersättningsetableringarna. Människor blir fullständigt ställda
            om någon t.ex. får sluta på grund av sjukdom eller pension. Alla
            dessa delar i lagstiftningen gör att man inte kan tro på de mycket
            vackra fraserna. Jag skulle gärna sluta upp kring dem och säga
            att detta är ett framsteg, men tyvärr finns inte det underlaget
            i besluten.
          </note>
          <note n="f1045c5c">
            Vårdavtalen blir diktat. Det går inte att komma överens på ett
            likvärdigt sätt när landstingen har ett så stort inflytande och
            kan diktera vården.
          </note>
          <note n="85feffce">
            Anf. 124 Socialminister INGELA
          </note>
          <note n="62c9f0df">
            THALÉN (s)
          </note>
          <note n="7d57dde4">
            Herr talman! Genom det förslag som finns i propositionen och
            det som riksdagsmajoriteten ställer sig bakom uttrycker vi en
            vilja. Vi beskriver det också i lagtext. Det gäller rekommendationer,
            antalet husläkare och valfrihet för patienterna. Vi beskriver
            och föreslår en form för samarbete och samverkan mellan sjukvårdshuvudmännen
            och de privata vårdgivarna.
          </note>
          <note n="5d8d28d3">
            Vi hade inte skrivit detta om vi inte hade för avsikt att verka
            för och driva att så blir fallet. Men om man fortsätter att hela
            tiden säga att detta inte kommer att gå börjar man ju arbetet
            med en stängd dörr i stället för med en öppen.
          </note>
          <note n="3f0e5753">
            Valfriheten utgår enbart ifrån tillgången till fri etablering
            för läkare. Min utgångspunkt när det gäller valfriheten är att
            det faktiskt skall finnas tillgång till olika typer av specialister.
            Det skall finnas olika kategorier inom hälso- och sjukvården,
            arbetsterapeuter, distriktssköterskor osv. Det skall finnas tillgång
            till privata vårdgivare. Men jag anser att det grundläggande är
            att sjukvårdshuvudmännen, som både Leif Carlson och jag ställer
            krav på, skall bära ansvaret och att de också får möjligheten
            att bära det fulla ansvaret för den slutliga planeringen och finansieringen.
          </note>
          <note n="263b6d78">
            (forts.)
          </note>
          <note n="646110eb">
            Ajournering
          </note>
          <note n="d4058561">
            Kammaren beslöt kl. 17.59 att ajournera förhandlingarna till
            kl. 19.00 för middagsuppehåll.
          </note>
          <note n="ec013a9a">
            Återupptagna förhandlingar
          </note>
          <note n="cce7afba">
            Förhandlingarna återupptogs kl. 19.00.
          </note>
          <note n="94a3c3b5">
            18 § (forts.) Transplantationer och obduktioner, psykiatrisk
            tvångsvård, primärvård, handikappfrågor och SBL Vaccin AB m.m.
            (forts.
          </note>
          <note n="747e53b1">
            SoU21, SoU23, SoU24, SoU25 och SoU27)
          </note>
          <note n="317d3244" type="speaker">
            Anf. 125 CHATRINE PÅLSSON (kds)
          </note>
          <note n="c795e98b">
            replik
          </note>
          <note n="d5795d5d">
            Herr talman! Jag hoppas att alla har haft en avkopplande middagspaus.
          </note>
          <note n="0095cd13">
            Jag skulle vilja fråga socialministern om ersättningsetableringarna.
            Det finns väldigt bra formulerade ambitioner i regeringens proposition
            om att den privata verksamheten verkligen skall ha en framtid.
            Då skulle jag vilja fråga en sak. Om man nu inte har ersättningsetableringar
            finns det väldigt få som vågar satsa ordentligt och investera
            och på så vis få en hög kvalitet på en vård man ger. Hur ser socialministern
            på det?
          </note>
          <note n="86ee8790">
            Socialministern nämnde detta med fem barnläkare i en viss stadsdel.
            Jag tror att det i regel ordnar sig självt. Om det inte finns
            underlag finns det ju inte heller möjlighet att ha en etablering.
            Jag tror att det är viktigt att komma ihåg det.
          </note>
          <note n="d21a5558">
            På många mindre orter där detta sedan länge har varit en del
            av verksamheten har man gjort nerdragningar av det skälet att
            det har funnits en privat verksamhet. Jag ser det som ytterligt
            bekymmersamt om man då inte skulle få möjlighet att överlåta sin
            etablering. Jag vill höra socialministerns synpunkter på det.
          </note>
          <note n="f3d6a1ca">
            Anf. 126 Socialminister INGELA
          </note>
          <note n="62c9f0df">
            THALÉN (s)
          </note>
          <note n="61182972">
            Herr talman! Min utgångspunkt är naturligtvis att det skall vara
            ersättningar när etableringar upphör.
          </note>
          <note n="fde2949b">
            Genom diskussioner med sjukvårdshuvudmannen och genom vårdavtal
            skall man se till att man får en etablering. Jag kan förstå den
            oro som uttrycks när det gäller etableringar som handlar om kooperativ
            eller samverkan mellan olika specialister där den ena specialisten
            är beroende av att den andre verkligen finns. Det kan t.ex. vara
            ett arbetslag där var och en är etablerad för sig, men ändå arbetar
            tillsammans.
          </note>
          <note n="f85b26a2">
            Vi har också påpekat att just i sådana fall skall man verkligen
            vara uppmärksam och se till att man inte förhindrar eller förstör
            den privata vårdgivarens möjligheter till den typen av kompletteringar
            när etableringen upphör på grund av pensionering eller av något
            annat skäl. En etablering kan ju också upphöra av ett annat skäl
            än pensionering.
          </note>
          <note n="63e3dab3">
            Det är klart att man kan säga att det inte blir fem barnläkare
            om det inte finns något underlag. Men dess värre har vi faktiskt
            sett här och var att det finns överetableringar inom vissa specialiteter
            i vissa delområden medan man har saknat specialister inom andra
            områden. Då måste sjukvårdshuvudmannen se till att den specialitet
            som saknas verkligen kommer till. Det är därför som jag anser
            att vårdavtalstanken är så bra även när det gäller ersättningsetableringar.
          </note>
          <note n="80f29788" type="speaker">
            Anf. 127 CHATRINE PÅLSSON (kds)
          </note>
          <note n="c795e98b">
            replik
          </note>
          <note n="cd23be45">
            Herr talman! Det finns ju olika skäl till detta. De patienter,
            vårdtagare, som t.ex. har gått hos en privatpraktiserande allmänläkare
            som blir sjuk står ju de facto utan läkare. Det kan ta tid innan
            man kan ordna motsvarande vård. Vi vet ju också att det inte finns
            några större resursöverskott ute i landstingens verksamhet, åtminstone
            vad jag kan förstå. Alla har fullt upp att göra. Då finns det
            faktiskt en risk att människor plötsligt står utan vård om det
            inte finns någon som litet snabbt kan ta över en viss verksamhet.
          </note>
          <note n="58524735">
            Jag fick inte något riktigt svar när det gäller investeringar.
            Även en allmänläkare som är praktiker behöver ju göra investeringar
            för att sköta sin praktik.
          </note>
          <note n="93868b76">
            Sedan tror jag att det är viktigt att komma ihåg att vi har vissa
            traditioner här i landet. En del sjukdomar har fått föranleda
            besök hos specialister. Jag tänker på gynekologi och i viss mån
            på öronsjukvård, där man på många ställen har gått till specialisten
            för en vanlig öroninflammation, osv.
          </note>
          <note n="17ac4a42">
            Det kan vara en sådan anledning till att man har fler specialister.
            De som sökt en specialist skulle ändå fått läkarkontakt någon
            annanstans, även om det hade varit en allmänläkare, eftersom det
            är kommunicerande kärl. Det är väldigt viktigt att vi inte glömmer
            att vi skall se till att patienternas trygghet finns.
          </note>
          <note n="c1d70235">
            Anf. 128 Socialminister INGELA
          </note>
          <note n="62c9f0df">
            THALÉN (s)
          </note>
          <note n="5ac7ad52">
            Herr talman! Min utgångspunkt är förmodligen exakt densamma som
            Chatrine Pålssons. Jag har aldrig trott att den inställning som
            företrädare för
          </note>
          <note n="f5ba0d3e">
            Moderaterna, Folkpartiet och kds har är ett uttryck för illvilja
            gentemot vare sig sjukvården som sådan eller patienterna. Det
            är bara det att vi har helt olika utgångspunkter när det gäller
            att lösa problemet på ett praktiskt sätt.
          </note>
          <note n="8218f09f">
            När det gäller det här förslaget är det min uppfattning, att
            genom vi båda jämkar ihop från våra, möjligen, ytterlighetsståndpunkter,
            kan få litet lugn och ro på mitten för sjukvårdshuvudmännen av
            ekonomiska skäl och av andra skäl. Jag anser utifrån min utgångspunkt
            att sjukvårdshuvudmännen, som har ansvar för finansiering, planering
            m.m., också måste få möjlighet att handskas med detta på ett rimligt
            sätt så att de kan stå till svars, vilket vi ju vill att de skall
            göra.
          </note>
          <note n="c6da8791">
            När det gäller investeringsersättningar och kostnaderna har jag
            också i propositionen uttryckt att jag utgår ifrån att man när
            man diskuterar ersättningar och vårdavtal tar hänsyn till att
            man investerar i en etablering, men också att man för patientens
            säkerhets skull fortsätter att investera i kunskap, material,
            maskiner, osv. så att inte etableringen utarmas. Detta skall ingå
            i diskussionerna om vårdavtal vid ersättningsetableringar.
          </note>
          <note n="10d4f954" type="speaker">
            Anf. 129 KERSTIN HEINEMANN (fp)
          </note>
          <note n="c795e98b">
            replik
          </note>
          <note n="00b266e5">
            Herr talman! Jag vill tacka statsrådet för upplysningar om det
            fortsatta arbetet kring
          </note>
          <note n="a7783f12">
            Handikapputredningen.
          </note>
          <note n="067e31ab">
            Jag vill ställa en fråga till statsrådet. Vi har i en motion
            nu begärt att regeringen utarbetar en plan för det fortsatta genomförandet.
            Vi vill gärna också att en sådan plan skall redovisas för riksdagen.
            Kan vi förvänta oss en sådan plan?
          </note>
          <note n="27b35586">
            Jag har ytterligare en fråga. Statsrådet sade i sitt anförande
            beträffande remissförfarandet att patienten bör ha rätt att få
            välja till vilken vårdgivare patienten vill gå. I åtminstone ett
            landsting vet jag att man vill styra det till att det är läkaren
            som bestämmer till t.ex.
          </note>
          <note n="9fa096ea">
            vilken sjukgymnast patienten får gå. Är det en läkare i primärvården
            blir det i regel den sjukgymnast som finns på vårdcentralen.
          </note>
          <note n="8d72ce5c">
            Jag vill därför fråga statsrådet, mot bakgrund av hennes uttalande
            här i kammaren i kväll, om statsrådet tar avstånd från en sådan
            regel.
          </note>
          <note n="203f07b8">
            Anf. 130 Socialminister INGELA
          </note>
          <note n="62c9f0df">
            THALÉN (s)
          </note>
          <note n="739b1d99">
            Herr talman! Jag skulle vilja ställa en fråga tillbaka till Kerstin
            Heinemann. Vad ligger i förslaget om att utarbeta en plan? Jag
            har läst motionerna noga, men har inte riktigt fått klart för
            mig på vilket sätt en sådan plan skulle se ut, om det skall vara
            en tidsplanering, en detaljerad arbetsplan, en studie eller ett
            upplägg av propositions- och förslagsförteckningar.
          </note>
          <note n="e20fc44a">
            Jag försökte att på en ganska kort tid redovisa den systematisering
            av det fortsatta arbete som nu pågår inom regeringskansliet när
            det gäller
          </note>
          <note n="b6479092">
            Handikapputredningens förslag. I dessa frågor är vi väldigt eniga
            i en stor majoritet av riksdagspartierna, även om vi har olika
            uppfattningar också inom respektive partier om detaljer i de olika
            inslagen.
          </note>
          <note n="55d1530c">
            När det sedan gäller frågan om remiss känner jag inte till det
            enstaka fall som Kerstin Heinemann berör.
          </note>
          <note n="ebf5f9ab">
            Min uppfattning är den, och det har jag uttryckt i propositionen,
            att när man står inför beslut att ge en remiss skall patienten
            kunna välja på respektive nivå.
          </note>
          <note n="c3d7de1a">
            Jag skall inte kunna välja om jag vill gå till en specialist
            eller till en sjukgymnast, utan till vilken sjukgymnast eller
            vilken specialist jag anser att jag bör gå till.
          </note>
          <note n="0d396713">
            Får jag också i detta sammanhang säga, att man skall vara mycket
            restriktiv med remisser och inte använda dem hur som helst. Jag
            delar en del av den oro som finns för att detta kan leda till
            ineffektivitet.
          </note>
          <note n="a53ee063" type="speaker">
            Anf. 131 KERSTIN HEINEMANN (fp)
          </note>
          <note n="c795e98b">
            replik
          </note>
          <note n="55c0154f">
            Herr talman! Jag får tacka för det sista svaret. Jag tycker att
            det var ganska klargörande. Jag hoppas att det finns många landstingspolitiker
            som läser riksdagens protokoll och kan rätta sig efter vad som
            har sagts i dag.
          </note>
          <note n="96c19d86">
            När det gäller Handikapputredningen är vi i
          </note>
          <note n="baad7268">
            Folkpartiet ivriga att resten av förslagen kommer fram. Det är
            väldigt viktiga frågor, och vi vill ju gärna att det skall hända
            någonting så att vi får detta genomfört. Folkpartiet anser att
            en plan bör läggas fram för riksdagen så att vi vet vad som är
            på gång och vad vi kan förvänta oss. Både bland oss och bland
            många funktionshindrade väntar vi med stor iver på att får fram
            dessa förslag så att vi också kan fatta beslut om dem i riksdagen.
          </note>
          <note n="292259fa">
            Anf. 132 Socialminister INGELA
          </note>
          <note n="62c9f0df">
            THALÉN (s)
          </note>
          <note n="ed45c0c9">
            Herr talman! Jag kanske inte blev klokare av det svaret, men
            jag tror jag förstår vad Kerstin
          </note>
          <note n="1a572490">
            Heinemann avser. Jag skall naturligtvis fundera över ett bra
            sätt att ge riksdagen information kanske litet tidigare om hur
            arbetet fortgår.
          </note>
          <note n="f3dab706">
            Jag vill erinra Kerstin Heinemann om att det som nu återstår
            av Handikapputredningens förslag är det som kanske är det mest
            utspridda, om jag får använda det uttrycket, över samhällets alla
            olika områden och som berör väldigt många olika nivåer när det
            gäller ansvarstagande. Det är inte enbart fråga om regering och
            riksdag utan också kommuner och landsting.
          </note>
          <note n="0a931849">
            Det är i det syftet som vi nu skickar ut FN:s standardregler
            till kommunerna för att de skall uppmärksammas på det som är grundläggande,
            och naturligtvis även annan typ av information. När det gäller
            information till riksdagen om det fortsatta arbetet med handikappfrågorna
            skall jag be att få återkomma till hösten.
          </note>
          <note n="2c3d3dd1">
            Anf. 133 STIG SANDSTRÖM (v) replik
          </note>
          <note n="29eb0317">
            Herr talman! Jag vill haka på frågan om de handikappade. Jag
            har också en konkret planeringsfråga.
          </note>
          <note n="15aefe20">
            Socialministern nämnde att FN:s standardregler är översatta och
            att man från Socialdepartementets sida hade påverkat plan- och
            bygglagen för att öka tillgängligheten för de handikappade.
          </note>
          <note n="deffe86d">
            Nu läser jag i dagens nummer av Aftonbladet:
          </note>
          <note n="bebecd41">
            "Ministern stoppade den nya lagen som ska hjälpa handikappade".
            Det har visat sig att man tydligen från
          </note>
          <note n="f08c68ca">
            Finansdepartementet har strukit en lagparagraf, §
          </note>
          <note n="45ce00e4">
            21 a, som har följande lydelse: "I lokaler där allmänheten har
            tillträde och på allmänna platser skall före år 2005 enkelt avhjälpta
            hinder mot tillgängligheten och användbarheten för personer med
            nedsatt rörelse- eller orienteringsförmåga vara undanröjda i den
            utsträckning som följer av föreskrifter meddelade med stöd av
            denna lag."
          </note>
          <note n="36e5980f">
            Nu undrar jag: Är socialministern informerad om detta? Kan vi
            i så fall få en kommentar till den artikeln?
          </note>
          <note n="5fe87146">
            Anf. 134 Socialminister INGELA
          </note>
          <note n="62c9f0df">
            THALÉN (s)
          </note>
          <note n="1ecb518d">
            Herr talman! Under den tid frågan har varit i
          </note>
          <note n="00b878c5">
            Lagrådet har man kunnat konstatera att det inte fanns några ordentliga
            beräkningar på kostnadsaspekter av att genomföra åtgärderna.
          </note>
          <note n="4827d7d2">
            Eftersom riksdagen nu står i avsikt att fatta beslut om att inte
            lägga ut uppdrag på bl.a. kommuner och landsting som medför ökade
            kostnader utan att samtidigt anvisa hur man skall finansiera den
            typen av nya åtgärder, har Boverket fått i uppdrag, eller kommer
            att få i uppdrag, att se över hur detta skall kunna beräknas och
            återkomma med en redovisning av kostnadsberäkningar på förslagen.
          </note>
          <note n="ce84b299">
            Därefter bör det vara möjligt att komma tillbaka till riksdagen
            till hösten med en särproposition när man har fått ordentliga
            underlagsberäkningar.
          </note>
          <note n="db4bd79a">
            Anf. 135 STIG SANDSTRÖM (v) replik
          </note>
          <note n="c28461a3">
            Herr talman! Jag är ändå fortfarande litet nyfiken på detta.
            Riksdagen har vid ett par tillfällen anslagit pengar till miljardsatsningar
            på byggområdet. Jag tänker på allergisatsningar och den senaste
            byggsatsningen. Vilken syn har Socialdepartementet på detta? Vore
            det inte rimligt att man också kunde använda litet av byggsatsningarna
            till sådana angelägna ändamål? Jag skulle vilja höra socialministerns
            uppfattning i den frågan.
          </note>
          <note n="f1126ba3">
            Anf. 136 Socialminister INGELA
          </note>
          <note n="62c9f0df">
            THALÉN (s)
          </note>
          <note n="2374d613">
            Herr talman! Jag tycker att det är alldeles utmärkt att man använder
            investeringsmedel i de fall där man går in och gör reparation,
            ombyggnad och tillbyggnad eller där man gör allergisaneringar.
            Man kan då se till att utnyttja möjligheten att göra bostäder,
            allmänna lokaler och annat tillgängliga.
          </note>
          <note n="6637e59f">
            Nu handlar det här förslaget om en tillgänglighet i vid mening,
            och inte enbart till det vi nu pratar om, nämligen sådant som
            kunde få hjälp av investeringsmedel via ROT-anslag. Därför bör
            det dels bearbetas fram i utkast till föreskrifter, dels kostnadsberäknas.
            Det är anledningen till att det går till en särskild prövning.
          </note>
          <note n="51d8cda8" type="speaker">
            Anf. 137 TOMAS HÖGSTRÖM (m)
          </note>
          <note n="a567ea71">
            Herr talman! Med anledning av hur den här debatten har gestaltat
            sig tycker jag att det finns skäl att se över debattordningen.
            Vi är nu inne i den tredje perioden av debatten. Jag vill påstå
            att ingen debatt vinner på den här typen av uppläggning.
          </note>
          <note n="b6bc834a">
            Jag går nu över till själva primärvårdsdebatten.
          </note>
          <note n="b04f26ef">
            Herr talman! Förslaget i propositionen om primärvård och om privata
            vårdgivare är att betrakta som ett veritabelt lustmord på de privata
            vårdgivarna.
          </note>
          <note n="6c38e559">
            För att ha ... ser man till att processen blir utdragen.
          </note>
          <note n="10fb0994">
            Resultatet kan dock bara bli ett: Privata vårdgivare har genom
            förslagen ingen framtid.
          </note>
          <note n="0951a4ac">
            Det gör samma regering som säger sig vilja satsa på små och medelstora
            företag. Det gör samma regering som säger sig vilja satsa på kvinnligt
            företagande.
          </note>
          <note n="435b78d6">
            Var finns många små företagare? Var finns många kvinnliga entreprenörer?
            Jo, de finns inom vårdsektorn.
          </note>
          <note n="8f0be28d">
            Socialdemokraterna säger i praktiken en sak och genomför någonting
            helt annat. Då framstår sveket mot väljarna som totalt.
          </note>
          <note n="c20014d3">
            Slagen som nu riktas mot de privata vårdgivarna i propositionen
            och i utskottsbetänkandena är många.
          </note>
          <note n="c8148763">
            Genom regleringar om vårdavtal med landstingen upphävs systemet
            med etableringsfrihet. Det stipuleras om en minsta arbetstid.
            Åldersgräns införs.
          </note>
          <note n="bdc7d1d6">
            Remisstvång införs. Reglerna för ersättning undergrävs. Möjligheterna
            till ersättningsetableringar stoppas.
          </note>
          <note n="8a4f90f2">
            Vi kan bara hoppas att landstingen inte utnyttjar möjligheten
            att begränsa privata vårdgivares möjligheter, säger bl.a. Roland
            Larsson i debatten.
          </note>
          <note n="29baaedd">
            Det uttalandet framstår inte bara som naivt. Det innebär dessutom
            att man förnekar politiska realiteter och politiska mål, som återfinns
            hos många landsting i
          </note>
          <note n="315f9e6a">
            Sverige.
          </note>
          <note n="2a697887">
            Jag anser att privata vårdgivare skall erbjudas villkor som gör
            att de når upp till likvärdiga konkurrensmöjligheter som den landstingsdrivna
            sjukvården. Att ett sådant behov föreligger är denna proposition
            ett bevis på. Genom propositionens innehåll överlämnas privata
            vårdgivare till landstingens godtycke. Begrepp som centralisering
            och monopol är i allra högsta grad relevanta.
          </note>
          <note n="957a41ed">
            Herr talman! Propositionens innehåll är inte enbart ett slag
            mot privata vårdgivare. Det innebär även ett slag mot anställda
            inom den offentliga sjukvården som vill ha möjlighet att välja
            mellan olika arbetsgivare eller att starta eget. Den möjligheten
            måste kunna erbjudas dem. Vem vill söka anställning inom en verksamhetsgren
            som inte har någon framtid?
          </note>
          <note n="07c845ae">
            Jag anser att privata vårdgivare berikar vårdutbudet. Nya verksamhetsformer
            har haft en möjlighet att växa fram och utformas. I praktiken
            införs nu ett "berufsverbot" för gott i vården.
          </note>
          <note n="4bd12f75">
            Sist men inte minst är förlorarna alla de patienter som ser privata
            vårdgivare som ett alternativ.
          </note>
          <note n="0e1c9525">
            Förslagen måste därför avvisas.
          </note>
          <note n="70a32df7">
            Anf. 138 ROLAND LARSSON (c) replik
          </note>
          <note n="e54ec366">
            Herr talman! Det förekommer många övertoner i debatten. Det blir
            antingen det ena eller det andra. Det blir ytterligheter åt båda
            hållen beroende på vem som påstår det ena och det andra. Det är
            inte så det ser ut i verkligheten. Om det är något som är verklighetsfrämmande
            är det väl det som framkom i det senaste inlägget.
          </note>
          <note n="3f54df85">
            De här övertonerna får mig att tänka på ett citat ur
          </note>
          <note n="ab022b55">
            Grönköpings Veckoblad: "Det har gått politik i valrörelsen."
            Det är väl samma sak här: Det har gått politik i riksdagsarbetet.
            Det är minst sagt politiska övertoner som kommer till uttryck.
          </note>
          <note n="8f36c830">
            Det är väl inte naivt att tro att landstingspolitiker fungerar
            precis som andra politiker? Det är väl inte naivt att tro att
            landstingens företrädare inte skulle göra något annat än vad deras
            företrädare i riksdagen vill och tycker?
          </note>
          <note n="a8b5e16e">
            Jag tycker att det här är övertoner. Det finns i dag privata
            vårdgivare, och det kommer att finnas privata vårdgivare även
            i framtiden.
          </note>
          <note n="2865843b">
            Det som är skillnaden mot det som nu gäller med husläkarlagen
            är bara att det skall vara vårdavtal, och det är för dem som etablerar
            sig efter detta. De som redan är etablerade som vårdgivare får
            fortsätta som vanligt om de inte kan komma fram till ett avtal.
            Jag tycker därför att vi skall avstå från de här övertonerna,
            försöka se till vad som är pragmatiskt och praktiskt och försöka
            föra debatten om det som kan vara problem. Det kan nämligen finnas
            problem, precis som det har funnits problem med den nuvarande
            husläkarlagen. Låt oss föra en diskussion om det i stället för
            att försöka göra saker till någonting annat än vad de är.
          </note>
          <note n="60d78658">
            Anf. 139 TOMAS HÖGSTRÖM (m) replik
          </note>
          <note n="df2eefc4">
            Herr talman! Det är egentligen inga övertoner som finns här,
            Roland Larsson. Jag svarar för en ganska god kunskap om hur landstingen
            agerar i de här frågorna. Kerstin Heinemann nämnde ett exempel,
            och jag vill påstå att det finns flera exempel på att landstingen
            går in och försöker påverka valfriheten för medborgarna. Det är
            politiska mål, och det är en politisk realitet i dag att det finns
            grupper av landstingspolitiker som till varje pris motarbetar
            etableringar av privata vårdgivare. Det är realiteten.
          </note>
          <note n="ee42915a">
            Anf. 140 ROLAND LARSSON (c) replik
          </note>
          <note n="d6cc76b1">
            Herr talman! Om det nu är på det sätt som beskrivs här, är det
            något fel med vår svenska demokrati. Då är den kommunala självbestämmanderätten
            någonting som i grunden måste vara fel. Om man på den kommunala
            och landstingskommunala nivån struntar i vad riksdagen säger i
            bred enighet måste man se över det demokratiska systemet. Då skall
            man inte angripa problemen på något annat ställe än just där.
            Det är där man skall titta på vad som skall göras. Kanske partierna
            behöver byta ut sina företrädare på olika håll, om de struntar
            i vad vi som företräder riksdagen säger.
          </note>
          <note n="7f7db44f">
            Hos oss har vi inte det problemet, utan våra politiker stöder
            våra partiprogram ute i det kommunala arbetet och i det landstingskommunala
            arbetet. Jag förutsätter att andra politiska partiers företrädare
            gör likadant. Därför skall det här inte behöva bli något problem.
          </note>
          <note n="7849ad1a">
            Det ni förespråkar från olika håll är en vision, som inte har
            någon täckning i det förslag som nu ligger.
          </note>
          <note n="fa8f6589">
            Anf. 141 TOMAS HÖGSTRÖM (m) replik
          </note>
          <note n="cf17a88d">
            Herr talman! Då kan man ställa sig frågan: Om man nu anser att
            privata alternativ är en tillgång och de inte finns, varför lämnar
            man då över till landstingen att bestämma i de här frågorna? Varför
            behåller inte riksdagen initiativet i de här frågorna?
          </note>
          <note n="4af5ac36">
            Man kan också ställa den frågan mot bakgrund av att man nu inför
            och förhindrar möjligheten till ersättningsetableringar, vilket
            i praktiken kommer att innebära att kåren riskerar att försvinna.
          </note>
          <note n="c276c5cb" type="speaker">
            Anf. 142 CARINA MOBERG (s)
          </note>
          <note n="ca661472">
            Herr talman! När man är färdigutbildad och godkänd sjukgymnast
            förklaras man av
          </note>
          <note n="dd01d1fd">
            Socialstyrelsen behörig att utöva yrke inom hälso- och sjukvården
            m.m. Då får man sin legitimation.
          </note>
          <note n="bfcbd35f">
            Anledningen till att jag berättar detta är att jag behöver det
            stöd i ryggen när jag nu skall följa upp den motion jag skrivit
            angående remissförfarandet för sjukgymnaster.
          </note>
          <note n="484d4311">
            Själva poängen är nämligen att det medicinska yrkesansvaret,
            disciplinansvaret och den formella och reella kompetensen måste
            ställas i relation till andra aspekter, dels vad gäller läkare,
            vilket oftast är det som diskuteras, dels vad gäller sjukgymnastisk
            verksamhet.
          </note>
          <note n="4f899e5a">
            Den motion jag har skrivit tar alltså upp frågan om remissförfarandet
            för legitimerade sjukgymnaster, som behandlas i propositionen
            om primärvård, privata vårdgivare m.m.
          </note>
          <note n="409f39fc">
            Det viktigaste för all hälso- och sjukvård är att bästa möjliga
            behandling för en skada eller sjukdom kommer människor med behov
            till godo. Vårdbehovet skall kopplas till kompetens, och därigenom
            skall en effektiv vård uppnås. Så tydligt, enkelt och klart.
          </note>
          <note n="ed1402a8">
            I motionen berättar jag att remisskravet för privatpraktiserande
            sjukgymnaster tidigare motiverats i lagen av att det är ett bra
            kommunikationsinstrument. Man behöver inte söka speciellt länge
            för att hitta exempel på faktiskt raka motsatsen, vilket kan vara
            en minst lika viktig information.
          </note>
          <note n="f645166b">
            Jag kan inte nog understryka
          </note>
          <note n="c28c8691">
            Riksförsäkringsverkets och Socialstyrelsens konstaterande av
            samma sak och instämma i deras förslag på ändrade regler. Som
            jag försökt påvisa har sjukgymnaster yrkeskompetens och utför
            utifrån det behandlingar i enlighet med den gällande lagstiftningen
            med hjälp av erkända och beprövade metoder och etiska regler.
          </note>
          <note n="57cdea96">
            Jag tror i och för sig inte att vare sig regeringen eller socialutskottet
            har någon annan föreställning, och därför är det märkligt, anser
            jag, att man håller fast vid sin inställning i remissfrågan.
          </note>
          <note n="a763d60f">
            Läkarordination har historiskt varit en grundläggande förutsättning
            för att ersättning för sjukgymnastisk behandling skall betalas
            ut från den allmänna försäkringen. Detta remisskrav har under
            senare år kommit att omfatta endast ersättning till ansluten privatpraktiserande
            sjukgymnast.
          </note>
          <note n="8c730795">
            LSR, som är legitimerade sjukgymnasters riksorganisation och
            fackförbund, har framfört att läkarremiss inte bör utgöra en förutsättning
            för att privatpraktiserande sjukgymnaster skall erhålla ersättning
            för sjukgymnastisk behandling. Detta instämmer jag i.
          </note>
          <note n="aa90909d">
            Riksförsäkringsverket har hävdat att kravet på remiss har en
            begränsande effekt på antalet behandlingar och därmed också utgjort
            en kontrollmöjlighet av försäkringskostnaderna.
          </note>
          <note n="d6e8da1f">
            Remissen har däremot inte, såsom den kommit att användas, varit
            det instrument för samarbete och informationsutbyte mellan läkare
            och sjukgymnaster som varit avsikten med denna.
          </note>
          <note n="400fc9b2">
            I och med att ett ekonomiskt utgiftstak med speciella taxor föreslås
            sättas för utgifterna inom verksamheten drar jag slutsatsen att
            den politiska styrningen av verksamheten säkras.
          </note>
          <note n="05162f88">
            För att ytterligare beskriva problematiken skall jag nämna ett
            par konkreta exempel på problem som diskuterats inom hälso- och
            sjukvården. I Ludvika hälso- och sjukvårdsstyrelse i Dalarnas
            landsting går man t.ex. in och styr antalet sjukgymnastiska behandlingar
            på den politiska nivån. Man använder remissredskapet för detta
            ändamål.
          </note>
          <note n="9d4c24ab">
            Detta skulle i förlängning kunna innebära en politisk styrning
            av den sjukgymnastiska behandlingen. Detta vore mycket olyckligt,
            och jag ifrågasätter starkt tanken bakom detta. Det minsta det
            kan vara är att vara kostnadseffektivt därför att det leder till
            förmodad ökad administration, därför att inget kommunikationsinstrument
            i världen kan ersätta själva åtgärderna. Detta uppmärksammade
            Conny
          </note>
          <note n="61a49d57">
            Öhman och även Ingela Thalén i sina anföranden, vilket var bra.
          </note>
          <note n="145ae2e0">
            Ett annat konkret exempel har jag hämtat från landstinget i Västmanland.
            Där står att läsa i ett protokoll från förtroendenämnden att fritt
            val av sjukgymnast i princip innebär att patienten själv kan välja
            sin behandling genom att välja en sjukgymnast som uppfyller hans
            eller hennes önskemål. Därför skall remissen vara ett tvång.
          </note>
          <note n="4b0cd050">
            Jag tycker att det här handlar om synen på yrkesutövandet och
            hur man i flera sammanhang använder remisstvång som lösning på
            ett olyckligt sätt. Det är att göra det enkelt för sig på kort
            sikt.
          </note>
          <note n="de501ba4">
            Det får inte gå att missuppfatta socialutskottets inställning
            i denna fråga och uppfatta det som ett instämmande i det ovanstående
            och som en ytterligare bekräftelse på att kvinnodominerade yrkesgrupper
            fortfarande inte alltid behandlas utifrån kompetens.
          </note>
          <note n="200129b9">
            Om det skulle vara så att en sjukgymnast bevisligen bedriver
            "skenbehandling", exempelvis utifrån en patients omotiverade egna
            önskemål, bör legitimationsrätten för den enskilde yrkesutövaren
            ses över. För detta ändamål finns såväl disciplinära åtgärder
            som ansvarsnämnd.
          </note>
          <note n="106a018c">
            Herr talman! Jag kommer inte att yrka på någon vidare prövning
            av mitt förslag, men jag känner det absolut nödvändigt att föra
            fram dessa synpunkter och följa upp min motion här i kammaren.
          </note>
          <note n="73fc08a3">
            Är man legitimerad sjukgymnast så är man legitimerad. Det finns
            bara en definition på det.
          </note>
          <note n="d149996d">
            Remissen är inte ett bra instrument för att styra verksamheten,
            varken ekonomiskt eller administrativt.
          </note>
          <note n="423e6b17">
            Det säger oss erfarenheten.
          </note>
          <note n="ad6b5389">
            Jag ber därför socialutskottet att ha följande i minnet: Om konsekvenserna
            av de i propositionen föreslagna förändringarna skulle visa sig
            motverka syftet, att resurser ges för sjukgymnastisk behandling
            som är föranledd av skada eller sjukdom, bör regeringen uppmanas
            överväga behovet av eventuella åtgärder. Tack!
          </note>
          <note n="58f556af" type="speaker">
            Anf. 143 GULLAN LINDBLAD (m)
          </note>
          <note n="ff98e64f">
            Herr talman! Jag kan instämma i väldigt mycket av vad Carina
            Moberg sade. Jag kan också råda henne att i kommande voteringar
            stödja något av de borgerliga partierna, som inte tycker att vi
            skall ha remisstvång och som sätter väldigt stor tilltro till
            yrkesutövarna inom vården och icke enbart till landstingsmonopolet.
          </note>
          <note n="c2e61f3e">
            Jag har gått den långa vägen i svensk sjukvård.
          </note>
          <note n="73c1048b">
            Jag har arbetat som vårdbiträde, sjuksköterskeelev och sjuksköterska
            ganska många år. Dessutom har jag varit landstingspolitiker i
            många år. Jag tror att jag vet vad jag talar om, mer än många
            som skriver och säger vackra ord men som i handling gör någonting
            helt annat.
          </note>
          <note n="d3c80e25">
            Jag har med stort intresse lyssnat på dagens debatt men också
            med stort vemod. Om det blir så att utskottsmajoritetens förslag
            blir riksdagens beslut -
          </note>
          <note n="581d7091">
            allt tyder på det - är det en sorgedag för svensk sjukvård. Det
            är ett beslut som kommer att ha oerhört stor principiell betydelse
            för vårdens framtida utformning. Jag beklagar att socialministern
            inte är här nu, för hon hade behövt lyssna till några sanningens
            ord.
          </note>
          <note n="d88b0243">
            Om beslutet blir så som jag tror och som allt tyder på, kommer
            svensk sjukvård att bli totalmonopoliserad och politikerstyrd,
            mer socialiserad än på decennier. Frågan är om den någonsin har
            varit så socialiserad. Är detta de fasta spelregler som socialministern
            så vackert talade om?
          </note>
          <note n="b683adc5">
            Den begynnande valfrihetsrevolution som den borgerliga regeringen
            genomförde är totalt bortblåst.
          </note>
          <note n="57798716">
            Inom kommunerna har vi kunnat notera att vi nu är tillbaka på
            t.ex. ett totalt kommunalt barnomsorgsmonopol. Vi står i begrepp
            att införa ett totalt landstingsmonopol.
          </note>
          <note n="9aab2ddd">
            Jag sade att vi inledde en valfrihetsrevolution i den borgerliga
            regeringen. Vi inledde, men vi borde ha fortsatt och gått vidare.
            Men därtill hade det krävts en annan finansiering och andra idéer
            när det gäller utformningen av svensk hälso- och sjukvård. Jag
            beklagar djupt att HSU 2000 inte ens får utreda en annan finansiering
            än landstingens och landstingsskatten.
          </note>
          <note n="9d98b179">
            Jag skall inte upprepa alla de argument som framförts tidigare
            av borgerliga företrädare, men jag skall ta upp tre aspekter som
            jag tycker är viktiga, nämligen valfrihet, näringsfrihet och jämställdhet.
          </note>
          <note n="f44f4e50">
            Valfriheten: Inom så gott som alla samhällsområden anser vi det
            vara viktigt mer valfrihet och konkurrens. Vad skulle vi som kunder
            tycka om vi enbart hade Konsum eller ICA att gå till, att enbart
            bli erbjudna en sorts tandkräm eller falukorv? Vi anser det vara
            fullständigt självklart att vi skall kunna välja mellan olika
            varor och olika alternativ. Men när det gäller ett samhällsområde,
            vården, som vi alla någon gång i livet är beroende av
          </note>
          <note n="4c34ca83">
            - ofta när vi är särskilt utsatta - ja, då skall vi bara ha det
            allenarådande landstinget att gå till. Detta är absurt, mina vänner!
          </note>
          <note n="55b8ce3e">
            Näringsfriheten: Även om många av oss anser att
          </note>
          <note n="6846813a">
            Sverige är ett ganska socialiserat land och framför allt att
            flera steg har tagits tillbaka i socialistisk riktning, så tillhör
            vi dock en marknadsekonomi. Vi brukar ju i alla fall berömma oss
            av detta. I regeringsformen slås det faktiskt fast att rätten
            att driva näring endast i undantagsfall får inskränkas.
          </note>
          <note n="8a04009b">
            Näringsfriheten är med andra ord av fundamentalt värde i vår
            rättsordning, och den utgör en mänsklig fri- och rättighet enligt
            Europarådskonventionen. Få drömmer väl i dag om en återgång till
            löntagarfondsekonomin. Nej, vi ser valfrihet och konkurrens som
            ett bra sätt att öka effektivitet och service och som en möjlighet
            att hålla priserna nere.
          </note>
          <note n="8ee2f6f5">
            Vi vet också att den privat bedrivna vården är effektiv och att
            kostnaden är två tre gånger högre i den offentliga vården än i
            motsvarande privatvård.
          </note>
          <note n="a44369fb">
            Men, herr talman, när det gäller vård och omsorg är det klent
            beställt med konkurrensmöjligheterna. De alternativ som har växt
            upp inom dessa sektorer på senare år kan knappast sägas kunna
            konkurrera på samma villkor som giganterna det kommunala och landstingskommunala
            monopolet. Jag tänker då främst på ojämlikheten t.ex. när det
            gäller moms och annat inom service- och tjänstesektorn och monopolställningen
            för de offentliga verksamheterna.
          </note>
          <note n="4e030e44">
            Landstingen, som är producenter av vård, skall vara den instans
            som bestämmer över konkurrenterna, de privata vårdgivarna. Tala
            om livegenskap!
          </note>
          <note n="55d045d1">
            I och med att den privata vården nu blir helt livegen under landstingen
            blir näringsfriheten lika med noll för de läkare och sjukgymnaster
            som önskar driva egen verksamhet. Yrkesgrupperna inom vården är
            alltså negativt särbehandlade i mer än ett avseende.
          </note>
          <note n="633335c9">
            De vet inte om de kan överlåta sin verksamhet på annan person
            genom ersättningsetablering.
          </note>
          <note n="077e423c">
            Landstinget bestämmer godtyckligt. En yrkesutövare som fyller
            65 år göre sig icke besvär! Om vederbörande skall fortsätta sin
            verksamhet får hon ta ett högt pris för sin vård. Socialdemokraterna
            inför en vård för de rika.
          </note>
          <note n="8dd5bbf6">
            Jämställdheten: Sverige berömmer sig av att ha världens mest
            jämställda riksdag och regering.
          </note>
          <note n="946f53bc">
            Landets vice statsminister är tillika jämställdhetsminister.
            Hon borde vara här i kammaren i dag och vara djupt indignerad
            över att kvinnor inom vårdyrken är så särbehandlade i förhållande
            till män och kvinnor inom andra yrken.
          </note>
          <note n="86948f38">
            Vad finns det för jämställdhet i att kvinnor inom vårdyrkena
            endast skall ha en arbetsgivare, landstingen, att gå till eller
            att dessa kvinnor skall förmenas rätten att bedriva egen verksamhet?
            JämO
          </note>
          <note n="31249b88">
            borde bestämt ta sig en titt på situationen för kvinnor inom
            vården.
          </note>
          <note n="a44db41b">
            Herr talman! Jag upprepar: Det är i dag en bedrövelsens dag för
            svensk sjukvård om majoritetens förslag går igenom. Valfriheten
            försvinner, det görs ett allvarligt ingrepp i näringsfriheten,
            och kvinnorna inom vården särbehandlas i förhållande till andra
            yrkesutövare.
          </note>
          <note n="13ed4436">
            Roland Larsson har talat vackert om att det nog inte blir så
            farligt - han har en from förhoppning om att det inte blir det.
            Socialministern sade att här skall inte stängas några dörrar.
            Jag vill bara berätta att inom det röda Värmlands läns landsting
            har alla vårdavtal sagts upp. Vad blir det för valfrihet och rättvisa
            för patienter och yrkesutövare? Jag bara frågar.
          </note>
          <note n="6db5ae08">
            Men jag är ändå inte pessimist. Även om landstingspolitikerna
            i vårt avlånga land gör som man gör i det röda Värmlands läns
            landsting, kommer människorna förr eller senare att ta saken i
            egna händer. De kommer att kräva alternativ även i vården.
          </note>
          <note n="0b2db20b">
            Och även inom denna sektor, herr talman, kommer
          </note>
          <note n="0695f2fb">
            Socialdemokraterna att få inse att verkligheten är
          </note>
          <note n="278f4f64">
            Socialdemokraternas värsta fiende.
          </note>
          <note n="a7870652">
            Därmed, herr talman, yrkar jag bifall till de reservationer som
            Leif Carlson har yrkat bifall till.
          </note>
          <note n="f1cf1ee6" type="speaker">
            Anf. 144 MARGARETA E
          </note>
          <note n="67c70d9a">
            NORDENVALL (m)
          </note>
          <note n="5264e41d">
            Herr talman! Landstingen måste ta ett större ansvar, skriver
            Ingela Thalén på Brännpunkt den 7
          </note>
          <note n="8388ee78">
            april. Detta budskap genomsyrar också regeringens proposition
            om den framtida primärvården. Jag beklagar att ministern redan
            har lämnat debatten.
          </note>
          <note n="99c23004">
            Roland Larsson vill att vi skall debattera det som kan bli problem.
            Jag lovar att det är problemen jag skall ta upp.
          </note>
          <note n="25707d60">
            Remisstvång uppmuntras, och det är landstingens sak att själva
            bestämma. Att landstingen har anammat detta har inte minst visat
            sig i Stockholms län. De patienter som "tillhör" vissa sjukhus
            får ej söka vid andra sjukhus utan remiss. Detta står i bjärt
            kontrast mot den valfrihet som förespråkas i den nya föreskriften
            i hälso- och sjukvårdslagen: "När flera behandlingsalternativ
            är möjliga skall patientens val vara avgörande." Ja, patientens
            valfrihet gäller, bara det inte är doktor eller sjukhus som patienten
            vill välja.
          </note>
          <note n="3a7311e1">
            Det är beklagligt att man i propositionen inte har förstått vad
            konsekvensen blir av att remisstvång införs. Detta, Roland Larsson,
            är verklighet och ingen vision.
          </note>
          <note n="e7e211ef">
            Det finns även tendenser till att patienter styrs bort från den
            privata vården. Detta är olyckligt, eftersom den privata vården
            i dag är billigare än motsvarande offentlig vård. Privatvården
            präglas dessutom av kontinuitet och långvariga relationer mellan
            vårdgivare och patienter. Ett remisstvång stryper denna husläkarrelation,
            vilket kan vara ödesdigert, särskilt för patienter med kroniska
            sjukdomar.
          </note>
          <note n="afe48989">
            Missnöjda patienter kostar pengar.
          </note>
          <note n="027e957e">
            Behovet av ersättningsetableringar för läkare och sjukgymnaster
            har inte ens berörts i propositionen.
          </note>
          <note n="432033b4">
            Det är ett problem som jag aktualiserade i höstas med en fråga
            till socialministern och också en enskild motion.
          </note>
          <note n="f6cf8924">
            Behovet kommer att aktualiseras ytterligare i och med en åldersgräns
            på 65 år. Det innebär att flera hundra läkare kommer att lämna
            sin praktik inom de närmaste åren. Läkarpraktiken med alla patienter
            kan inte längre överlåtas till en kollega. Det innebär att många
            hundratusentals patienter står utan doktor. Det innebär också
            en massiv kapitalförstöring av medicinsk-teknisk utrustning, och
            personalen sägs upp. Den privata vårdens personal har inte, som
            landstingens, en sysselsättningsgaranti.
          </note>
          <note n="a7c59a88">
            Det innebär också att alla dessa patienter kommer att belasta
            den dyrare offentliga vården, i slutändan en merkostnad för landstingen.
            Vi hörde tidigare Ingela
          </note>
          <note n="3ced2de3">
            Thalén tala om att vi skulle hushålla med vårdens resurser. Jag
            hoppas att man verkligen tänker på detta och tar vara på den privata,
            billigare vården.
          </note>
          <note n="4e16d2f8">
            Bara för att läkarna försvinner, försvinner inte patienterna.
            Detta förefaller tyvärr alltför ofta vara en missuppfattning.
          </note>
          <note n="2116e3a9">
            Avsaknad av ersättningsetablering slår väl så hårt mot de privata
            sjukgymnasterna. Kutymen har varit att när en sjukgymnast eller
            läkare går i pension, överlåter man patienter och praktik till
            en kollega som kan fullfölja kontinuitet och ge patienterna trygghet.
          </note>
          <note n="9bfbe5da">
            Det innebar också att vårdgivarna vågade investera i modern utrustning
            och att man på så sätt kunde följa med i den tekniska utvecklingen.
            Det finns inte längre någon garanti för att kunna överlåta sin
            praktik, vilket innebär att privata läkare och sjukgymnaster på
            sikt kan försvinna helt.
          </note>
          <note n="3a6b17d3">
            Herr talman! Sverige har aldrig tidigare haft motsvarande socialiserad
            sjukvård, och detta i en tid när muren mot öst har fallit. Det
            är ofattbart.
          </note>
          <note n="bb99eb0f">
            Socialministern har i tidningar bemött den massiva kritiken av
            denna proposition med att säga att alla kan verka som privatläkare,
            bara samhället inte behöver betala. Ja visst, alla patienter som
            har råd har också valfrihet. Det handlar inte bara om att betala
            patientavgiften själv, utan man måste också betala alla de undersökningar
            som doktorn remitterar till, t.ex.
          </note>
          <note n="b1af89f2">
            magnetröntgen för flera tusen kronor.
          </note>
          <note n="6765c719">
            Ånyo: Under socialdemokratiskt styre har plånboken börjat styra
            i sjukvården. Gratulerar!
          </note>
          <note n="b5a47305">
            Jämlikhet ligger den socialdemokratiska regeringen varmt om hjärtat,
            men inte när det gäller kvinnor i den privata vården, särskilt
            inte sjukgymnaster, som till mer än 80 % är egna företagare. Förutom
            brist på ersättningsetablering föreslår regeringen krav på heltidsverksamhet.
            Dessa kvinnor är också mammor, de har barn och kan behöva arbeta
            deltid. Skall kvinnor som arbetar i privat vård diskrimineras?
            Behöver dessa kvinnor inte behandlas på samma sätt som andra kvinnor?
          </note>
          <note n="8867bedc">
            Hela propositionen är en attack och ett misstroende mot den privata
            vården. Det är en proposition som ger landstingen en starkare
            monopolställning än någonsin tidigare. Privatvården har förföljts
            sedan den socialdemokratiska regeringen tillträdde. Privatläkarna
            fuskar, privatläkarna knäcker landstingets ekonomi, har vi hört
            sedan i höstas. Men, när den tidigare omtalade granskningen av
            privatläkarna blev färdig i slutet av mars blev det konstigt nog
            tyst. Anledningen kanske var att granskningen inte visade något
            fusk. Inte heller visade den någon anmärkningsvärd ökning av vare
            sig antalet privatläkare eller kostnader för desamma.
          </note>
          <note n="465ab87d">
            Misstron var således ogrundad mot de läkare som tar emot mer
            än fem miljoner patientbesök per år.
          </note>
          <note n="27ec5285">
            Däremot har det nyligen publicerats en undersökning om landstingets
            skrämmande låga trovärdighet som arbetsgivare. Conny Öhman talade
            om att landstinget skall verka som ett samverkansorgan för vårdavtal.
            Men inte skulle väl
          </note>
          <note n="1d9fdf13">
            Conny Öhman som t.ex. Konsumföreståndare avskeda sin personal
            för att ICA skulle kunna öppna på andra sidan gatan?
          </note>
          <note n="13f91051">
            Droppen som får bägaren att rinna över är sysselsättningsgarantin.
            Kostnaden för de ca 2 000
          </note>
          <note n="55ff13ec">
            övertaliga i Stockholms läns landsting motsvarar de besparingar
            som man nu gör i sjukvården. Skall man spara på patienternas sjukvård
            för att kunna behålla övertalig personal i landstinget? Det kan
            väl inte vara rimligt att stänga patienternas sjukhus för att
            garantera personalen sysselsättning?
          </note>
          <note n="f1bc6bca">
            När nu socialministern med varm hand överlåter sjukvården i sin
            helhet till landstingen är jag inte säker på att socialministern
            inser de verkliga konsekvenserna.
          </note>
          <note n="73fc4a4e">
            Herr talman! Jag hoppas att vi inom snar framtid får se en ny
            proposition som utgår från patienten. En sjukvård som utgår från
            patienten är vad Sverige behöver.
          </note>
          <note n="7e1181bb">
            Anf. 145 ROLAND LARSSON (c) replik
          </note>
          <note n="02e9e98a">
            Herr talman! Jag noterar att Margareta E
          </note>
          <note n="c26b14dc">
            Nordenvall konstaterar, och det är riktigt, att det i och med
            detta lagförslag inte införs något remisstvång.
          </note>
          <note n="8a85df2c">
            Det som sker är att man lämnar möjlighet för landstingen att
            bestämma över remissförfarandet på samma sätt som inom den egna
            verksamheten. Det här utgår alltså från att den som skall betala
            för en verksamhet också skall ha det avgörande inflytandet över
            hur verksamheten utformas och framför allt över dess volym. Det
            är viktigt.
          </note>
          <note n="b1b4846a">
            I Socialtjänstkommittén, där jag är ledamot, har moderaterna,
            kds och vi centerpartister tillsammans bestämt hävdat att eftersom
            kommunerna är de som står för kostnaderna för socialtjänsten skall
            också kommunerna ha beslutanderätten över hur verksamhetens omfattning
            och utformning skall se ut.
          </note>
          <note n="5d5fd15f">
            På samma sätt hävdar jag att det bör vara här.
          </note>
          <note n="c2b1a7e6">
            Moderaterna är inte konsekventa när de i det ena fallet säger
            att det är korrekt att beslutanderätten ligger hos kommunerna
            när kommunerna skall betala, men icke i det andra fallet att den
            ligger hos landstingen när landstingen skall betala. Man måste
            ändå tro att politiker på olika nivåer fungerar något så när rationellt.
            Det gör säkert landstingspolitikerna också.
          </note>
          <note n="0df70bba">
            Den privata verksamheten är bra och den behövs.
          </note>
          <note n="25e1786b">
            När den är bra och när den behövs kommer naturligtvis landstingspolitiker
            oavsett vad de har för färg att inse att de också skall utnyttja
            den. Det är jag övertygad om.
          </note>
          <note n="46bf6e8a" type="speaker">
            Anf. 146 MARGARETA E
          </note>
          <note n="aba52868">
            NORDENVALL (m) replik
          </note>
          <note n="9df5e805">
            Herr talman! Remisstvånget har vi varit inne på det tidigare.
            Vi sade att vi skulle tala om verkligheten och inte om någon vision.
            Jag började mitt anförande med att ta upp den faktiska verkligheten.
            Det är bara att gå ut och se vad som nu sker i Stockholms läns
            landsting.
          </note>
          <note n="f151de39">
            Sedan kan vi diskutera vem det är som betalar sjukvården. Jag
            tycker att det är ganska klart att det är skattebetalarna, alltså
            patienterna, som betalar sjukvården på ett eller annat sätt. Jag
            tror att det är oerhört väsentligt att vi ser varifrån pengarna
            kommer och att vi inte säger att det är landstinget som betalar.
          </note>
          <note n="d566af96">
            Kom ihåg att landstingets pengar är våra pengar, det är skattebetalarnas
            pengar, det är patienternas pengar.
          </note>
          <note n="22394ce3">
            Jag skulle gärna vilja fråga Roland Larsson:
          </note>
          <note n="9fdb0121">
            Tycker Roland Larsson att det är försvarbart att man har en sysselsättningsgaranti
            som leder till att man behåller personalen i sjukvården samtidigt
            som man stänger sjukhus? Det kostar så mycket att behålla den
            övertaliga personalen att man tvingas att stänga sjukhus som är
            till för patienterna, är det försvarbart?
          </note>
          <note n="b21eec14">
            Anf. 147 ROLAND LARSSON (c) replik
          </note>
          <note n="5e3b55df">
            Herr talman! Jag tror inte att landstingen kan klara detta i
            längden med de ekonomiska resurser man har.
          </note>
          <note n="06e4f527">
            Sysselsättningsgarantin får man säkert vara beredd att ompröva
            på många håll. Det tror jag. Men det är ett problem för sig.
          </note>
          <note n="471e571f">
            Det jag skulle säga var att vi från Centerns sida har en reservation
            när det gäller remissförfarandet som handlar om gynekologer och
            psykiatrer och som också säger att man bör vara försiktig med
            remisser.
          </note>
          <note n="08c35f1c">
            Jag sade i ett tidigare anförande att kan det finnas misstanke
            om att man skulle missbruka detta bör man tillse att den möjligheten
            inte finns kvar, om så bara därför att misstanken finns.
          </note>
          <note n="73982a88" type="speaker">
            Anf. 148 MARGARETA E
          </note>
          <note n="aba52868">
            NORDENVALL (m) replik
          </note>
          <note n="b6c0a631">
            Herr talman! Det gläder mig att Roland Larsson inte tycker att
            vi skall ha ett remisstvång och att det inte bör se ut som det
            faktiskt gör i dag. Då hoppas jag att Roland Larsson med de kontakter
            Roland
          </note>
          <note n="5b70b7a1">
            Larsson har med regeringen också försöker verka för att vi tar
            bort de regler som tyvärr kommer att strypa valfriheten för patienterna
            i sjukvården.
          </note>
          <note n="e7d61d5a">
            Jag tycker att det är beklagligt att jag inte kan få ett svar
            på frågan om sysselsättningsgarantin. Det är också önskvärt att
            Roland Larsson kan föra vidare att det icke kan vara försvarbart
            att man stänger sjukhus för att kunna ha personal i sysselsättning
            som i själva verket är övertalig. Detta är i dag en verklighet.
            Jag tror inte att våra patienter kommer att ställa upp på det
            länge till.
          </note>
          <note n="3662c3b4" type="speaker">
            Anf. 149 LENNART ROHDIN (fp)
          </note>
          <note n="3a9fd236">
            Herr talman! För mig som liberal, liksom motionärerna bakom motion
            34, innebär en humanistisk människosyn - för mig personligen också
            en kristen människosyn - att människan aldrig får betraktas som
            ett medel. Människan är ett mål i sig.
          </note>
          <note n="f8a4aee0">
            Bara hon själv kan uttryckligen avgöra om, och i vilken utsträckning,
            hon vill ställa sig själv, sin kropp och sina gärningar till sina
            medmänniskors tjänst. Jag önskar innerligt att så många människor
            som möjligt kommer fram till ett sådant personligt ställningstagande.
          </note>
          <note n="c0947093">
            Ytterst är avgörandet ändå hennes eget. Samhället kan inte, får
            inte utöva någon påtryckning eller sätta sig i den enskildes ställe,
            bara underlätta det ställningstagande den enskilde väljer att
            göra eller inte göra.
          </note>
          <note n="30853b03">
            Även framgent bör alla transplantationer bygga på den enskilde
            donatorns uttryckliga samtycke. Finns inte detta samtycke skall
            donation inte förekomma. En människa får aldrig ses som en organbank,
            vare sig död eller levande, hur frustrerande det än kan vara för
            en människa i desperat behov av donation, för anhöriga eller för
            berörd vårdpersonal. I det fallet kan endast den enskilde själv
            stå i centrum.
          </note>
          <note n="942b5c30">
            I utskottets enhälliga, men undvikande och överslätande, betänkande
            skriver man - säkerligen av största övertygelse - om vikten av
            att respektera den enskildes integritet. Ändå förs resonemanget
            i allt väsentligt på ett sluttande plan, där man urgröper ett
            entydigt förhållningssätt.
          </note>
          <note n="8196e86f">
            Det allvarliga är att det inte görs utifrån en seriös redovisning
            av konstaterade allvarliga och integritetsstörande följder för
            den tänkbara men uteblivna donatorn, som inte lämnat något uttryckligt
            medgivande. Nej, med hänvisning till diverse undersökningar söker
            man leda i bevis att människor i mycket högre utsträckning än
            vad som sker skulle ha velat ställa sig till förfogande.
          </note>
          <note n="3ffd97ca">
            Utskottet skriver att ett aktivt samtycke har "vissa negativa
            aspekter. En sådan regel skulle alltför starkt betona den ena
            sidan av självbestämmandet, nämligen att ingrepp inte får göras
            i strid med den avlidnes vilja." För mig som liberal kan den enskildes
            självbestämmande aldrig betonas för starkt i frågor av så grundläggande
            art.
          </note>
          <note n="cc8741bb">
            Inte helt oväntat följer några rader därefter konstaterandet:
            "En ytterligare konsekvens skulle med all säkerhet bli en minskning
            av tillgången på organ och därmed försämrade möjligheter att behandla
            sjuka med organtransplantation. Även om dessa negativa konsekvenser
            i viss mån skulle kunna minskas t.ex. genom ökad information får
            man räkna med att många människor inte kommer att ge klart uttryck
            för sin inställning till organdonation."
          </note>
          <note n="a3e36cd2">
            Herr talman! Detta är naturligtvis pudelns kärna.
          </note>
          <note n="fcf46eea">
            Tillgången på donerade organ hänger inte med vare sig i den medicinsk-tekniska
            utvecklingen eller i den ökade efterfrågan på organ.
          </note>
          <note n="9d5c4b44">
            Därför kan varken regering eller utskott "förorda en samtyckesregel
            som innebär krav på aktivt samtycke från den avlidne för att ingrepp
            skall få göras". Samhället måste hjälpa alla dem som det kan presumera
            skulle ha ställt sig till förfogande. Det fulla ansvaret för och
            konsekvenserna av den enskildes handling eller icke-handling tar
            samhället över.
          </note>
          <note n="d1052c09">
            För mig som liberal är detta otänkbart.
          </note>
          <note n="1656e78b">
            Utvecklingen kan aldrig hejdas. Det gör att grundläggande etiska
            frågor aldrig kan få en praktisk slutlösning. De måste ständigt
            på nytt prövas mot nya förhållanden och ny kunskap. Det etiska
            samtalet måste hållas ständigt levande och minst i fas med befintligt
            vetande.
          </note>
          <note n="596b8743">
            Men grundprincipen, om den enskildes fulla och odelbara integritet
            och ansvar för alla konsekvenser det för med sig, är inte en fråga
            om teknisk utveckling utan en etisk grundprincip. Den får ett
            godhetsfullt samhälle med aldrig så goda avsikter aldrig ta över.
          </note>
          <note n="859a90d1">
            I motionen krävs att statens medicinsk-etiska råd först skulle
            få behandla förslaget. Utskottet har, för att vinna tid, valt
            att i stället fråga ut vissa medlemmar av rådet. Utskottet har
            inte på något sätt sökt visa att frågan av principiella skäl är
            tidsmässigt så brådskande att det motiverar detta genande. Det
            får därmed ta på sig det fulla ansvaret för att de som är betänksamma
            har svårt att känna förtroende för slutsatserna.
          </note>
          <note n="d21a7410">
            Utskottet godtar vidare att tagande av vävnader från aborterade
            foster inte längre skall ske efter bedömning från de etiska forskningskommittéerna
            av varje forskares ansökan. Nu skall Socialstyrelsen ge tillstånd.
            Vår bedömning är att detta vidgar användningsområdet och att det
            minskar utrymmet för forskningsetiska ställningstaganden. Utan
            kommentar ställer sig utskottet bakom propositionens förslag och
            undanröjer därmed inte på något sätt våra farhågor.
          </note>
          <note n="5d356b52">
            Hade det funnits godtagbara förklaringar skulle det inte ha varit
            särskilt svårt att utveckla dem.
          </note>
          <note n="b28c0f73">
            Herr talman! Slutligen avvisar vi tanken på att utsträcka tidsgränsen
            för medicinska insatser efter döden till 24 timmar. När riksdagen
            1987 införde en lag om kriterier för när döden inträtt var många
            oroade för att ett viktigt skäl kunde vara att öka möjligheten
            att säkerställa organ för donation.
          </note>
          <note n="c556f8b9">
            Som vanligt för den här typen av principiella frågor avvisades
            naturligtvis dessa invändningar med emfas. Som vanligt visar det
            sig efter några år, när man hoppas att människor har vant sig
            vid de nya förhållandena, att farhågorna tvärtom var befogade.
          </note>
          <note n="48e69770">
            Kanske allvarligast är att det på ett avgörande sätt undergräver
            enskilda medborgares tilltro till de beslut i etiskt svåra frågor
            som vi fattar i denna kammare.
          </note>
          <note n="06a88253">
            Herr talman! Jag står bakom samtliga yrkanden i folkpartimotionen
            So34. Men eftersom utskottet är enhälligt i sitt betänkande begränsar
            jag mig här till att yrka bifall beträffande yrkandena 1, 2 och
            3.
          </note>
          <note n="921b5f23">
            Anf. 150 INGRID ANDERSSON (s) replik
          </note>
          <note n="3cedb1d5">
            Herr talman! Jag måste säga att jag blir litet beklämd när jag
            hör Lennart Rohdin säga att vi i utskottet inte skulle ha behandlat
            det här seriöst. Det påståendet vill jag alldeles bestämt tillbakavisa.
          </note>
          <note n="a909969f">
            Flera av de sakfrågor som framförs här stämmer inte överens med
            verkligheten, tycker jag. När vi t.ex.
          </note>
          <note n="57142ec4">
            säger att det är Socialstyrelsen som skall ge sin tillåtelse
            för att man skall kunna använda sig av fostervävnad så skall det
            göras först efter en etisk prövning. Den etiska prövningen lämnas
            alltså alls inte utanför.
          </note>
          <note n="430047ea">
            När det gäller förslaget och den del som gäller tagande av fostervävnad
            måste jag säga att detta är mycket insnävat i propositionen. Vi
            har gjort vissa ingrepp därutöver som gör att det blir ett väldigt
            snävt område i fråga om användandet av fostervävnad. Vi ställer
            mycket höga krav på att det skall vara mycket angelägna användningsområden.
            Det kan gälla svårt sjuka människor och människor som kanske är
            obotligt sjuka.
          </note>
          <note n="92db3bab">
            Ett av de första områdena där fostervävnad användes var framställningen
            av poliovaccin. Jag måste säga att jag inte skulle vilja ha det
            ogjort.
          </note>
          <note n="c2457cab">
            Den verksamhet som nu pågår är ju alls inte lagreglerad. Jag
            tycker att det borde vara tillfredsställande att vi nu får en
            lag som snävar in och som håller kontroll på detta område som
            vi alla tycker är mycket känsligt.
          </note>
          <note n="2bd3512e">
            Jag skulle ha litet förståelse för Lennart Rohdins påstående
            om donation av organ om det var så att lagen skulle träda i kraft
            nu. Men lagen träder i kraft om ett år. Då finns det många regler
            som gör att den enskildes integritet och självbestämmande väl
            kan tas till vara.
          </note>
          <note n="b6e51d88">
            Anf. 151 LENNART ROHDIN (fp) replik
          </note>
          <note n="68f7062a">
            Herr talman! Jag instämmer i vad Ingrid
          </note>
          <note n="83e2c765">
            Andersson sade i sitt anförande tidigare i dag, nämligen att
            det här är väldigt svåra frågor och att det dessutom är svårt
            att redogöra för dem och att utveckla dem under tidspress. Men
            just av det skälet tycker jag och övriga som står bakom motionen
            So34
          </note>
          <note n="ed4e2137">
            att det hade varit ännu mera befogat om utskottet i sitt betänkande,
            det är ju det enda vi har tillgång till, på allvar hade bemödat
            sig om att bemöta och även argumentera mot de invändningar som
            framförts av motionärerna. Vi kan inte finna att det förhåller
            sig på det sättet. Inte heller i dagens debatt har man på allvar
            gått in på dessa frågeställningar. Jag beklagar att det i detta
            pressade skede är ont om tid för det.
          </note>
          <note n="1aa426c0">
            I min inställning, och det gäller även motionen, ligger också
            ett ifrågasättande av det som Ingrid
          </note>
          <note n="bed97d8c">
            Andersson var inne på i sin replik, nämligen hänvisningen till
            att den här lagen inte träder i kraft så snart, utan människor
            har möjlighet att reagera och att informera sig. Vi vänder oss
            naturligtvis mot synen på den enskilde. Det kan ju aldrig vara
            en plikt eller skyldighet för den enskilde att ställa sig till
            förfogande eller ens att redogöra för sin personliga inställning
            till samhället. I stället är det samhället som, med full respekt
            för den enskilde, skall respektera det val eller icke-val som
            den enskilde gör.
          </note>
          <note n="c464599a">
            Med formuleringarna här blir det i stället en uppmaning till
            den enskilde att svara upp mot en förfrågan, en anmodan, från
            samhällets sida. Det strider mot den etiska grundsyn som vi motionärer
            står för.
          </note>
          <note n="882686f7" type="speaker">
            Anf. 152 INGRID ANDERSSON (s)
          </note>
          <note n="7d05e7b3">
            Herr talman! Vi i utskottet har all respekt för att människor
            har en annan syn och kan tänka på ett annat sätt än vi i utskottet.
            Men jag vill gärna så att säga ha samma inställning tillbaka.
            Jag vill nämligen möta respekt för den inställning vi intar och
            respekt för det verkligt ingående arbete som vi har gjort för
            att sätta oss in i och försöka göra förslaget så bra som möjligt
            så att människors egen vilja kan komma till sin rätt. Jag tycker
            faktiskt att vi har klarat av det bra.
          </note>
          <note n="c9e69803">
            Jag tycker inte att denna fråga förtjänar ett resonemang där
            man citerar bitvis. Det verkar, tycker jag, som om det kunde vara
            bra om Lennart Rohdin noga läste igenom både propositionen och
            utskottets betänkande. Där finns det väldigt många resonemang,
            diskussioner och förklaringar kring våra ställningstaganden.
          </note>
          <note n="4720bb66" type="speaker">
            Anf. 153 LENNART ROHDIN (fp)
          </note>
          <note n="e72c3bfc">
            Herr talman! Jag kan försäkra Ingrid Andersson att jag har läst
            betänkandet och propositionen både fram- och baklänges. Det tror
            jag också att mitt engagemang i den här debatten har visat.
          </note>
          <note n="8f45bf34">
            Problemet är naturligtvis att vi har olika grundsyn.
          </note>
          <note n="a6264873">
            I mitt och motionärernas fall handlar det om en absolut respekt
            för varje enskild individ - oavsett vad som är bra för samhället
            och oavsett vad som är bra för medmänniskorna. Som jag sade i
            mitt inlägg från talarstolen är jag den förste att önska att så
            många människor som möjligt ser den här möjligheten att vara sina
            medmänniskor behjälpliga. Men det får inte innebära att vi har
            en annan attityd till dem som gör ett annat val eller inte gör
            något val alls.
          </note>
          <note n="edf67a6a">
            Ingrid Andersson sade i sitt inlägg från kammarens talarstol
            att vi vet att de flesta har en positiv inställning. Men om man
            säger att de flesta har en positiv inställning är budskapet -
            från oss, från samhället - om hur vi bedömer deras uppfattning
            väldigt klart. Det är också en påtryckning som jag tycker är helt
            otillbörlig.
          </note>
          <note n="d0c2f9f9">
            Ingrid Andersson sade vidare: Möjligheten finns ju att säga nej.
            Skall den enskilde verkligen ha en skyldighet att informera samhället
            om hur han eller hon ser på sig själv, sin kropp, sitt liv? Det
            är ungefär samma resonemang som vi har hört tidigare under åren
            om kollektivanslutningen till det socialdemokratiska partiet:
            Man har ju rätt att reservera sig! Vi som från principiella utgångspunkter
            har ifrågasatt det resonemanget har hävdat att det skall råda
            respekt för den enskilde i sammanhanget.
          </note>
          <note n="4bece85f" type="speaker">
            Anf. 154 INGRID ANDERSSON (s)
          </note>
          <note n="053040df">
            Herr talman! Jag vill bara för klarhets vinnande säga att det
            inte finns några krav på att människor skall fylla i donationskort
            eller register. Det kommer att bli högst frivilligt. Men jag vill
            gärna säga att jag tror att den ordning som föreslås nu faktiskt
            kommer att bli bättre och lättare att hantera för alla människor
            än den ordning som råder i dag, när människor i väldigt svåra
            situationer ställs inför frågan: Skall vi donera eller inte? Frågan
            är kanske inte genomfunderad, och ingen vet. Det upplevs som väldigt,
            väldigt svårt.
          </note>
          <note n="d1388fd1">
            Herr talman! Med all respekt för Lennart Rohdins uppfattning
            yrkar jag bifall till utskottets hemställan i dess helhet. Jag
            hoppas att det kommer att visa sig när det här genomförs i verkligheten
            att människor kan lita på att deras vilja helt tas till vara.
            Det är lika viktigt att ett ja till donation respekteras som att
            ett nej till donation respekteras. Det är också vår utgångspunkt.
          </note>
          <note n="a55f9e3d">
            Överläggningen var härmed avslutad.
          </note>
          <note n="b38c41c6">
            (Beslut skulle fattas den 2 juni.)
          </note>
          <note n="a805fb9b">
            19 § Bidragsbestämmelserna för fristående skolor
          </note>
          <note n="c050c514">
            Föredrogs
          </note>
          <note n="98573259">
            Utbildningsutskottets betänkande 1994/95:UbU16
          </note>
          <note n="a4c0c784">
            Bidragsbestämmelserna för fristående skolor (prop.
          </note>
          <note n="8312419a">
            1994/95:157)
          </note>
          <note n="e522225f" type="speaker">
            Anf. 155 ULF MELIN (m)
          </note>
          <note n="17e79788">
            Herr talman! I årets budgetproposition skriver regeringen när
            det gäller fristående skolor på grundskolenivå följande: "Regeringen
            har för avsikt att göra förändringar i det nuvarande regelsystemet
            för fristående skolor. I syfte att uppnå ett brett politiskt stöd
            i dessa frågor kommer regeringen att tillsätta en parlamentarisk
            beredning som bl.a. skall behandla frågor som rör bidrag, avgifter,
            godkännande av och tillsyn över de fristående skolorna."
          </note>
          <note n="0cd36305">
            Samtidigt som regeringen fastställde direktiven till denna utredning
            lade man fram en proposition till riksdagen om att sänka den garanterade
            bidragsnivån till de fristående skolorna från 85 till 75 % från
            den 1
          </note>
          <note n="ae45bf4b">
            juli. Att regler för bidragsgivningen ingår i utredningens direktiv
            hade uppenbarligen ingen betydelse. Socialdemokraterna hade redan
            bestämt sig för att minska stödet.
          </note>
          <note n="ca44a23b">
            Anmärkningsvärt är också att regeringen varken har redovisat
            någon aktuell översikt av de fristående skolornas ekonomi eller
            redovisat något underlag för nedskärningen. Mot bakgrund av bristerna
            i beslutsunderlaget och med vetskap om att ett utredningsförslag
            är att förvänta i november borde regeringen ha väntat med förslag
            tills konsekvenserna kunnat bedömas. Eftersom utredningen som
            sagt skall vara klar i november hade det inte behövt innebära
            någon lång väntan.
          </note>
          <note n="d21107cd">
            Hade regeringen velat åstadkomma långsiktigt rimliga villkor
            för friskolorna och menat något med talet om brett politiskt stöd
            och långsiktiga spelregler hade man knappast börjat med att fatta
            ett tillfälligt beslut. Med sitt agerande föregriper regeringen
            utredningens resultat å det grövsta. Jag har tolkat agerandet
            så att det gällde att tysta ned de socialdemokratiska fundamentalisterna
            och dogmatiska kommunala företrädare. Widar Andersson är tyvärr
            en av de få i det socialdemokratiska partiet som kämpar för de
            fristående skolorna.
          </note>
          <note n="5cb7b72b">
            Socialdemokraterna gillar inte och har aldrig gillat fristående
            skolor av rent ideologiska skäl. Det finns massvis med exempel
            på detta i riksdagsprotokoll, pressmeddelanden och artiklar. För
            socialdemokraterna gäller att alla barn skall gå i samma skola
            - därmed basta! Barnens behov och önskemål är av underordnad betydelse.
          </note>
          <note n="a3971f9a">
            Under förra mandatperioden hade vi en ständig kamp med socialdemokraterna
            i denna fråga. De hittade hela tiden något fel med friskolorna.
            Antingen var de för stora, så att de hotade den kommunala skolan,
            eller också var de för små, vilket hotade barnen. Antingen var
            de för olika den kommunala skolan för att vara ett alternativ
            eller också var de för lika och behövdes inte. Argumenten skiftade,
            men motståndet bestod.
          </note>
          <note n="9fec1ea4">
            Under den borgerliga regeringsperioden förbättrades de ekonomiska
            villkoren för friskolorna radikalt. Äntligen fick de ekonomiska
            villkor som var likvärdiga de offentliga skolornas. Den nationella
            skolpengen - om jag får använda det uttrycket -
          </note>
          <note n="ca77ae6c">
            innebar att fristående grundskolor har rätt att få ett elevanslag
            motsvarande 85 % av genomsnittskostnaden i det kommunala skolväsendet.
          </note>
          <note n="b452c191">
            Resultatet av denna reform samt det faktum att elevers rätt att
            välja skola slogs fast är att vi fått en dramatisk ökning av antalet
            friskolor. En annan positiv effekt är att elevavgifterna sjunkit
            eller helt försvunnit. Därmed kan alla oavsett inkomst välja,
            vilket jag tycker är riktigt.
          </note>
          <note n="4bddb424">
            Enligt överenskommelsen mellan
          </note>
          <note n="e9d45a66">
            Socialdemokraterna och Centern om sänkningen av ersättningsnivån
            skriver man in i skollagen att kommunen skall ta hänsyn till om
            den fristående skolan har särskilda kostnader på grund av:
          </note>
          <note n="8bc208df">
            1. att skolan drivs av en enskild fysisk eller juridisk person
            och inte av kommunen,
          </note>
          <note n="6298f6cc">
            2. att skolans åtagande omfattar elever med behov av särskilda
            stödinsatser, och
          </note>
          <note n="7c53bcbf">
            3. att skolan erbjuder skolhälsovård.
          </note>
          <note n="4536e066">
            Det är bra att detta skrivs in i skollagen, i varje fall jämfört
            med förslaget i propositionen, där det föreslogs en sänkning rakt
            av. Men brasklappen är trots allt att det är kommunen själv som
            avgör om man skall beakta om en fristående skola har ett större
            åtagande eller inte. Med den uppgörelse som har träffats mellan
            Socialdemokraterna och Centern är skolorna utlämnade till kommunpolitikernas
            välvilja, eller som det konkret står på s. 9 i betänkandet:
          </note>
          <note n="be824ad3">
            "Utskottet anser att kommunen vid prövningen av bidrag skall
            kunna ta hänsyn till om de särskilda kostnader som utskottet har
            behandlat i det föregående ryms inom schablonbidraget."
          </note>
          <note n="99130b0b">
            En fristående skola har kostnader som kommunen inte har, exempelvis
            när det gäller momsskyldigheter, pensionsåtaganden och arbetsgivaravgift.
            Även om en friskola har elever med funktionshinder, elever som
            behöver stödundervisning, undervisning i hemspråk eller undervisning
            i svenska som andraspråk och erbjuder skolhälsovård kan kommunen
            genom den brasklapp jag nyss citerade besluta att detta ryms inom
            75-procentsnivån. Det finns också anledning att påpeka att de
            flesta skolorna uppfyller kriterierna.
          </note>
          <note n="97bacad1">
            Erfarenheten av det nuvarande systemet är vidare att 85-procentsnivån
            i regel har blivit både det lägsta och det högsta bidraget från
            kommunerna - alltså både ett golv och ett tak. Risken är uppenbar
            att det nya golvet och taket blir 75 %, eftersom det är kommunen
            som ensidigt beslutar om ersättningsnivån.
          </note>
          <note n="99377d88">
            I så fall tvingas friskolorna att minska kostnaderna med 10 procentenheter
            utöver det som krävs med anledning av att kommunernas genomsnittskostnader
            i många fall också minskats.
          </note>
          <note n="d640c701">
            Jag vill därför fråga majoritetsföreträdarna i den här debatten:
            Vad gör ni om det visar sig att kommunerna inte beaktar om en
            friskola har åtagande som står i skollagen utan ger den lägsta
            möjliga ersättning?
          </note>
          <note n="b4de9c7b">
            Låt mig ta ett exempel. Jönköpings kommun styrs den här mandatperioden
            av Socialdemokraterna och
          </note>
          <note n="dd2dd61a">
            Centern. Jönköpings kristna skola har inga problem att få elever.
          </note>
          <note n="7429a0fe">
            I dag har den 43 elever mot 27 vid starten för tre år sedan.
            Skolan har flera gånger uppvaktat skol- och barnomsorgsnämnden
            i Jönköping om att få ytterligare pengar utöver minimibeloppet
            85 %, men fått nej. Några elevavgifter tas inte ut, och föräldrarna
            har vanliga eller låga inkomster. Skolan har tagit hand om barn
            med särskilda behov, och skolan har skolhälsovård och skolskjuts.
            De ledande socialdemokraterna i kommunen anser att friskolorna
            är överkompenserade och välkomnar den föreslagna sänkningen av
            ersättningsnivån. Förmodligen kommer
          </note>
          <note n="14075ad5">
            Jönköpings kristna skola att få ersättningen sänkt.
          </note>
          <note n="1fe7f689">
            Kan skolan i framtiden ta emot elever med särskilda behov eller
            elever med invandrarbakgrund? Det är en berättigad fråga.
          </note>
          <note n="6ba89f01">
            Under riksdagens muntliga frågestund den 18 maj gjorde utbildningsminister
            Carl Tham följande uttalande med anledning av en fråga av Birgitta
          </note>
          <note n="9174d986">
            Wichne angående Sverigefinska skolan i Borås. Han sade följande:
          </note>
          <note n="7b584d6c">
            "För det första har vi i regeringen klart markerat att vi inte
            vill ha en utveckling som innebär fler och fler privatskolor i
            landet med därmed följande segregation. Detta gjordes också klart
            i valrörelsen.
          </note>
          <note n="f05fb6a8">
            För det andra har vi tillsatt en utredning som skall se över
            hela systemet med stödet till privatskolorna, eller friskolorna
            som de ofta kallas. Innan den är klar kan vi inte säga hur det
            skall bli.
          </note>
          <note n="ab542cf9">
            Det är dock helt klart att man inte kan ha ett system där privatskolor
            skriver ut sina kostnader på kommunerna samtidigt som dessa har
            tillräckligt med utbildning. Det är just sådana system som urholkar
            den offentliga skolans möjligheter att ge god utbildning, och
            det motsätter vi oss."
          </note>
          <note n="267c2c9d">
            Detta uttalande av departemenstchefen visar tydligt den socialdemokratiska
            motviljan mot fristående skolor och föräldrars och elevers rätt
            att välja skola och skolform. I samma anda uttalade sig det ansvariga
            kommunalrådet, socialdemokrat, i
          </note>
          <note n="376ed75c">
            Borås om stadens friskolor, där hans uppfattning är att det inte
            är nog med att bidragsnivån skall sänkas utan kommunen skall också
            besluta om vilka skolor som man skall stödja.
          </note>
          <note n="49149794">
            Jag skulle vilja fråga utskottsmajoriteten om ni delar den uppfattningen
            som Carl Tham har delgett här i riksdagen och som även det ansvariga
            kommunalrådet i Borås har uttalat.
          </note>
          <note n="9e953bb6">
            När den här typen av signaler kommer från departementschefen
            och ledande kommunala företrädare, då blir jag djupt bekymrad
            för de fristående skolornas framtid i Sverige.
          </note>
          <note n="93efc95a">
            De viktigaste förutsättningarna när det gäller att driva en verksamhet
            är att spelreglerna är rättvisa, lätt överblickbara och långsiktiga.
            Vi tvingas nu att konstatera att dessa förutsättningar inte gäller
            för friskolor i Sverige. Utan att presentera något underlag för
            sitt förslag föreslår regeringen en sänkning av bidragsnivån med
            tio procentenheter att gälla redan från den 1 juli i år. Konsekvenserna
            av detta snabbt framarbetade förslag kan bli katastrofala, framför
            allt på många nystartade fristående skolor. Jag är oroad för framtiden
            för alla de hundratals skolor som kom till under förra mandatperioden
            och för de nya som är på gång om dessa skall bli utlämnade till
            kommunala vänsterpolitikers godtycke.
          </note>
          <note n="19bb3878">
            Jag skulle vilja fråga statsrådet Ylva Johansson:
          </note>
          <note n="45d6f319">
            Vad är skälen till att ni föregriper utredningens resultat och
            vad är det ni vill åstadkomma? Är målet att skjuta de fristående
            skolorna i sank så fort som möjligt?
          </note>
          <note n="1ea1146d">
            Herr talman! Jag yrkar bifall till reservation 1.
          </note>
          <note n="50bb2aae" type="speaker">
            Anf. 156 MARGITTA EDGREN (fp)
          </note>
          <note n="dfb014d5">
            Herr talman! Låt mig först markera att, vilket också står i vår
            kommittémotion, Folkpartiet liberalerna finner det mycket anmärkningsvärt
            att regeringen först aviserar en parlamentarisk utredning som
            vi alla utser ledamöter i men sedan omedelbart föregriper denna
            utrednings arbete genom att föreslå nedskärningar av stödet till
            de fristående skolorna. Vi avvisar därför regeringens förslag
            om lagändring men välkomnar den parlamentariska utredningen. Vi
            går in i det arbetet i avsikt att skapa långsiktiga och politiskt
            brett förankrade ekonomiska förutsättningar för fristående skolor.
          </note>
          <note n="d7793675">
            Merparten av de fristående skolorna i dag baseras antingen på
            en speciell pedagogik eller på konfession.
          </note>
          <note n="07a52e00">
            Folkpartiet liberalerna hävdar att det finns en betydligt större
            potential av fristående skolor som kan utvecklas om politisk stabilitet
            och långsiktighet kunde uppnås så att även friskolorna kunde planera
            långsiktigt. Oaktat utvecklingen tror vi aldrig att antalet fristående
            skolor kommer att överstiga 10 %
          </note>
          <note n="b6d57423">
            av skolorna i det totala skolväsendet. Det viktiga är dock inte
            antalet utan möjligheten och rätten att starta en sådan skola.
          </note>
          <note n="aa5c0af5">
            En hittills ofta förbisedd potential utgörs av kreativa entusiastiska
            lärare som tillsammans vill pröva idéer inom sitt professionella
            område och föredrar att göra det utanför den kommunala skolan.
          </note>
          <note n="f88910ed">
            De vill vara mera självstyrande än vad som är möjligt med det
            kommunala regelverket och tillsammans med barn, ungdomar och föräldrar
            utveckla den egna skolan på bästa sätt. Enligt vår uppfattning
            finns det inga skäl att bromsa en sådan utveckling. Tvärtom kan
            det också fungera som en stimulans som kommer föräldrar, elever
            och lärare till godo. Måhända kan den konkurrensen också fungera
            som katalysator när det gäller att förmå kommunpolitiker att släppa
            mer beslutsrätt till de lokalt verksamma i de kommunala skolorna.
          </note>
          <note n="8a4f6717">
            För att säkerställa att alla har möjlighet att välja en friskola
            om de så önskar har vi också klart markerat att de skall vara
            avgiftsfria. Skattepengarna till skolverksamheten ingår i det
            generella statsbidraget och skall omfatta kommunens alla barn
            oavsett om de väljer att gå i en kommunal skola eller i en friskola.
          </note>
          <note n="733fb7dd">
            Därför har vi markerat denna vår inställning genom reservation
            10, som jag dock icke yrkar bifall till. Det kommer kanske våra
            reservationskamrater att göra.
          </note>
          <note n="29645e15">
            En fråga som ofta tas upp i debattinlägg från socialdemokrater
            och även från vänsterpartister gäller barn med särskilda behov.
            Friskolorna framställs då ofta som segregerande när det i stället
            finns mycket som tyder på att friskolorna - kanske beroende på
            sin annorlunda pedagogik - ofta gör betydande insatser för barn
            med särskilda behov. Flera av friskolorna har t.o.m. inriktningen
            att specialisera sig på barn med särskilda behov, t.ex. dyslektiska
            elever. Hotet mot friskolorna är alltså också ett hot mot dessa
            elever, som i friskolorna har hittat en miljö som passar just
            dem.
          </note>
          <note n="f6140023">
            Folkpartiet har också reserverat sig när det gäller tillsynen.
            Vi kräver i reservation 12, som jag härmed yrkar bifall till,
            att Skolverket fortsättningsvis skall vara den enda tillsynsmyndigheten
            för de fristående skolorna. Däremot vill vi ändra tillsynen så
            att samma regelverk skall gälla för kommunala och fristående skolor.
            Vi menar att det är logiskt att kommunen tar helhetsansvar för
            all den skolverksamhet som bedrivs inom kommunen och för de barn
            som bor där. Jag vet att den parlamentariska kommittén också har
            fått i uppdrag att titta på hur man skall fördela tillsyn- och
            tillståndsverksamheten. Genom vår reservation har vi klart markerat
            hur vi vill ha det i framtiden.
          </note>
          <note n="e09809c5">
            En väg för att få veta om allt fungerar bra och vad som kan bli
            bättre vore att fler kommuner följer exemplet från några kommuner
            som har inrättat en kommunal skolinspektör. Det borde som sagt
            prövas i ännu fler kommuner.
          </note>
          <note n="9ca36891">
            Herr talman! Med detta yrkar jag bifall till utskottets hemställan
            förutom på de punkter där
          </note>
          <note n="024c3a79">
            Folkpartiet har avgivit reservationer. Jag yrkar än en gång bifall
            till reservation 12.
          </note>
          <note n="5d69ae51">
            Anf. 157 BRITT-MARIE DANESTIG-
          </note>
          <note n="1fcefc00">
            OLOFSSON (v)
          </note>
          <note n="e30ad50b">
            Herr talman! I en motion från Vänsterpartiet från den allmänna
            motionstiden begärde vi att regeringen skulle återkomma med förslag
            om rättvisare former för ekonomiskt stöd till friskolorna. Vi
            sade i motionen att vi tyckte att 85 % var en för hög ersättningsnivå
            och att skolpengen som infördes under den förra regeringen var
            ett alltför statiskt och okänsligt resurstilldelningssystem.
          </note>
          <note n="057377ca">
            Vi anser att det offentliga stödet bör utformas på ett mycket
            mer flexibelt och behovsinriktat sätt och att vi i högre grad
            skall ta hänsyn till vilka elever som finns i den enskilda skolan.
            Det är alltså barnens behov som skall styra resurserna.
          </note>
          <note n="1313390c">
            I dag överkompenseras friskolorna i vissa fall. Jag tycker att
            det är viktigt att alla skolor i en kommun ges likvärdiga förutsättningar
            för arbetet -
          </note>
          <note n="391dbbc8">
            ekonomiskt, pedagogiskt och organisatoriskt.
          </note>
          <note n="952cc8dc">
            Resurserna måste fördelas så att de så långt som möjligt kompenserar
            för olikheter i den sociala sammansättningen. Skolpolitiken måste
            utformas så att segregationstendenser av olika slag motverkas.
          </note>
          <note n="8b6f2e84">
            Rätten att välja skola skall givetvis finnas kvar, men valfriheten
            får inte betonas så starkt att den motverkar strävan till ökad
            jämlikhet och minskade sociala klyftor.
          </note>
          <note n="e6315987">
            Jag är därför nöjd med att regeringen nu har tillsatt en parlamentarisk
            utredning som skall se över de framtida villkoren för friskolorna.
            Arbetet skall ju vara färdigt senast den 1 november i år, då också
            ett förslag till lagändringar skall läggas fram.
          </note>
          <note n="52c94000">
            Jag vill markera att vi inom Vänsterpartiet inte är negativa
            till själva friskoletanken som sådan.
          </note>
          <note n="293ee1de">
            Friskolorna kan vara utmärkta komplement till den kommunala skolan.
            De kan skapa utrymme för spännande alternativ och på så sätt bidra
            till pedagogisk förnyelse och utveckling. De kan profilera studierna
            med inriktning mot olika kulturformer.
          </note>
          <note n="28fbe78e">
            Vi anser att det är sådana skäl, dvs. de som hör ihop med den
            pedagogiska särarten, som skall vara avgörande när man fattar
            beslut om att inrätta nya friskolor, inte själva privatiseringen
            som sådan. Även
          </note>
          <note n="9ce726ba">
            Margitta Edgren nämnde den pedagogiska särarten, om jag tolkade
            henne rätt. Nu är det ju inte alltid det som är skälet till att
            man startar en friskola.
          </note>
          <note n="47892218">
            Jag tycker att Ulf Melin uttryckte en ganska låg uppfattning
            om kommunalpolitiker när han sade att friskolorna blir utlämnade
            till kommunernas välvilja.
          </note>
          <note n="154c650d">
            Jag tror att kommunerna är de som bäst kan avgöra hur deras verksamhet
            skall organiseras. Vi tycker därför att kommunerna bör få större
            inflytande, både när det gäller att ge tillstånd till nya friskolor
            och när det gäller att utöva tillsyn över skolorna.
          </note>
          <note n="db7cfb40">
            Förutsättningen för att få offentliga bidrag måste vara att grundläggande
            demokratiska principer följs enligt skollagen och läroplanen och
            att friskolan har kompetenta och behöriga lärare. Skolarbetet
            skall präglas av öppenhet, tolerans, allsidighet och saklighet.
          </note>
          <note n="ba1d4735">
            Vi anser att elevavgifter inte får förekomma om skolan vill ha
            offentligt stöd. Annars urholkas den reella möjligheten till fritt
            val av skola. Valet kommer i stället att styras av föräldrarnas
            ekonomiska förhållanden. Enligt rapporten Valfrihet inom skolan
            ökar visserligen kvaliteten i skolor för de välbärgade genom existensen
            av elevavgifter, men de flesta andra skolpolitiska mål motverkas,
            prestationssegregeringen ökar och likvärdigheten urholkas.
          </note>
          <note n="2ed4cc66">
            Med detta vill jag yrka bifall till Vänsterpartiets och Folkpartiets
            reservation nr. 10 om att friskolorna i princip skall vara avgiftsfria.
          </note>
          <note n="b283446a">
            I propositionen föreslås att bidraget till friskolorna skall
            motsvara 75 % av genomsnittskostnaden för kommunens grundskoleelever.
            Reglerna skall gälla i väntan på att utredningen om friskolorna
            redovisat sina slutsatser. 75-procentsnivån är identisk med vårt
            andrahandsyrkande när riksdagen tog beslut i frågan.
          </note>
          <note n="a560755f">
            Vänsterpartiet ställde sig bakom förslagen i regeringens proposition,
            vilket också
          </note>
          <note n="64b09fe3">
            Socialdemokraterna var informerade om. Genom överenskommelsen
            med Centerpartiet förändrades dock förutsättningarna något. Jag
            vill säga att jag inte är sur, eller besviken över att Socialdemokraterna
            och
          </note>
          <note n="c2ef497c">
            Centern kommit överens, endast kanske litet lätt förvånad över
            att resultatet presenterades i massmedia innan utskottet över
            huvud taget hade behandlat frågan.
          </note>
          <note n="be29bd8e">
            Centerpartiet har brutit upp från den något prestigefyllda låsning
            som övriga borgerliga partier har i frågan om ersättningsnivå
            till friskolorna. Det är vi glada över. Däremot är jag mer tveksam
            till sakinnehållet och har därför reserverat mig mot de förändringar
            i skollagen som är resultatet av överenskommelsen. Det har jag
            gjort av flera skäl.
          </note>
          <note n="0dd2a05f">
            75 % är ett golv, och skall betraktas som ett sådant och inte
            som ett tak. Kommunerna har alltså full frihet redan nu att ersätta
            friskolorna med ett högre belopp.
          </note>
          <note n="23fd2bbd">
            I den meningen är alltså överenskommelsen ett slag i luften.
            Det är viktigt att slå vakt om kommunernas självstyre. Jag tror
            att kommunerna själva har bästa kunskap om friskolorna inom den
            egna kommunen och därmed också möjlighet att bedöma i vilken utsträckning
            och av vilka skäl en högre ersättningsnivå eventuellt bör utgå.
            Att förändra skollagen nu, innan utredningen är klar med sin rapport,
            anser jag på ett olyckligt sätt skulle föregripa utredningens
            arbete. Jag är rädd att utredningens möjligheter att diskutera
            frågan förutsättningslöst skulle minska. Jag tror att den kanske
            medvetet vaga formuleringen kan skapa tolkningssvårigheter och
            därmed onödigt byråkratiskt krångel.
          </note>
          <note n="7d3fae66">
            Jag yrkar därmed bifall till reservation nr. 3.
          </note>
          <note n="6689317c">
            Till sist vill jag göra en mer ideologisk förklaring, som Ulf
            Melin efterlyste. Vi tycker att det är viktigt med en sammanhållen
            likvärdig skola för alla barn.
          </note>
          <note n="c78fce13">
            Det är den skolan Vänsterpartiet i första hand vill lägga ner
            energi och kraft på att utveckla och förbättra. Den skolan är
            inte kommunalgrå. Där finns mängder av fantasi och kreativitet.
          </note>
          <note n="45fd590f">
            Det är min övertygelse att det är av stort socialt värde att
            barn går i en närbelägen skola, där de undervisas tillsammans
            med andra barn med olika bakgrund, förutsättningar och intressen.
            Det är ofta den kommunala skolan. Det goda mötet mellan människor
            är kanske det viktigaste motmedlet mot fördomar och våld. I den
            skolan bygger vi egentligen grunden också för vår demokrati.
          </note>
          <note n="a31c553c">
            Anf. 158 ULF MELIN (m) replik
          </note>
          <note n="cb26d35f">
            Herr talman! Britt-Marie Danestig-Olofsson sade att jag har en
            låg uppfattning om kommunalpolitikerna. Jag kanske uttryckte mig
            dåligt, men jag grundar mig på de uttalanden som gjorts i riksdagen
            av Carl Tham exempelvis och av många socialdemokratiska kommunalråd
            runt om i landet.
          </note>
          <note n="34d2552a">
            Jag tror att resultatet kommer att bli att golvet kommer att
            sänkas från 85 till 75 procent.
          </note>
          <note n="11c9e7fb">
            Hela resonemanget är egentligen felaktig. Både
          </note>
          <note n="d87105ff">
            Vänsterpartiet och Socialdemokraterna utgår hela tiden från den
            kommunala planeringen. Vi skall väl utgå från elevernas behov.
            Det är väl det det handlar om. Den offentliga skolan spelar då
            naturligtvis en stor roll. Men det gör också den fristående skolan.
            Jag tycker att Britt-Marie Danestig-Olofsson uttryckte fördomar
            mot de fristående skolorna. De flesta fristående skolorna har
            barn med särskilda behov, hemspråksundervisning, barn med invandrarbakgrund
            osv. De har barn som har haft problem i den offentliga skolan.
            För de barnen har friskolorna varit ett bra alternativ.
          </note>
          <note n="f6eba32d">
            När det gäller elevavgifterna skulle jag vilja ställa en fråga.
            Om man sänker bidragsnivån finns väl en uppenbar risk att man
            måste ta ut högre elevavgifter?
          </note>
          <note n="65f2c10e">
            Anf. 159 BRITT-MARIE DANESTIG-
          </note>
          <note n="884c0b6f">
            OLOFSSON (v) replik
          </note>
          <note n="b63f592b">
            Herr talman! Jag har alltid uppfattat att skolpolitiken har sin
            grund just i barns behov. Det gäller alla barns behov. Men i skolpolitik
            liksom i all politik måste det finnas inslag av planering.
          </note>
          <note n="68f7a429">
            Jag tyckte faktiskt att Ulf Melin uttryckte en ganska låg uppfattning
            om kommunalpolitikernas förmåga att avgöra detta. Vi behandlar
            frågan om friskolor som om alla friskolor såg likadana ut, som
            om de stod för någonting gemensamt. Friskolorna är ju sinsemellan
            väldigt olika. Jag vet av egen erfarenhet att man som skolpolitiker
            kan bedöma friskolornas värde som komplement till den kommunala
            skolan på olika sätt beroende på vad de står för.
          </note>
          <note n="097739c0">
            Jag uppfattade inte frågan om avgifterna. Om Ulf
          </note>
          <note n="a4ee9198">
            Melin upprepar den skall jag försöka svara på den.
          </note>
          <note n="7fec88d8">
            Anf. 160 ULF MELIN (m) replik
          </note>
          <note n="23618811">
            Herr talman! Jag skall upprepa frågan. Om man nu sänker bidragsnivån
            från 85 till 75 % är inte då risken uppenbar att dessa skolor
            i stället måste ta ut eller öka en elevavgift? De måste ju täcka
            in sina kostnader på något sätt.
          </note>
          <note n="0f9578a3">
            Sedan har vi olika syn på planering, det är uppenbart. Jag tycker
            inte det är politikernas uppgift i en kommun att värdera om en
            fristående skola behövs eller inte. Det tycker jag faktiskt att
            elever och föräldrar skall göra och ingen annan.
          </note>
          <note n="3270a478">
            Anf. 161 BRITT-MARIE DANESTIG-
          </note>
          <note n="884c0b6f">
            OLOFSSON (v) replik
          </note>
          <note n="d173fbae">
            Herr talman! Jag har en absolut övertygelse om att kommunalpolitikerna
            klarar av att bedöma det här.
          </note>
          <note n="fb2b84f7">
            Vad jag vände mig emot när det gäller överenskommelsen mellan
            Socialdemokraterna och
          </note>
          <note n="422e5f78">
            Centerpartiet är att den ändring de föreslår att man skall göra
            i skollagen inte täcker in speciellt mycket.
          </note>
          <note n="e8d1f9d2">
            Jag tycker man måste ha ett mycket mera nyanserat sätt att se
            på friskolorna.
          </note>
          <note n="47c5bad2">
            Jag antar att det kan finnas friskolor som klarar sänkningen
            till 75 % utan att kvaliteten sänks alltför mycket. Men det finns
            friskolor som inte kommer att klara det och som har andra åtaganden,
            ungefär som man har skrivit här men det kan också vara helt andra
            saker. Då skall naturligtvis kommunen bedöma om man skall ge 85,
            95 eller 100 % av den genomsnittliga kostnaden till dem. Det är
            alltså en bedömningsfråga.
          </note>
          <note n="5c221b82">
            Anf. 162 MARGITTA EDGREN (fp) replik
          </note>
          <note n="cce1b8bc">
            Herr talman! Jag blev riktigt rörd när jag hörde
          </note>
          <note n="22b23e6d">
            Britt-Marie Danestig-Olofsson med schwung i rösten tala om friskolornas
            kreativa lärare, om spännande alternativ och pedagogiska särarter.
            Men jag fick det inte att gå ihop när hon några minuter senare
            hävdade att de samtidigt ökar segregationen och ojämlikheten.
          </note>
          <note n="9cba0a6c">
            Jag vill ha en liten förklaring på hur detta hänger ihop.
          </note>
          <note n="361ce12c">
            Min andra fråga, som också har med detta att göra: Britt-Marie
            Danestig-Olofsson ifrågasatte skälen till att man startar skolor.
            Om det inte är de skäl hon först talar om - spännande alternativ,
            pedagogisk särart osv. - vilka skäl tänker Britt-Marie
          </note>
          <note n="24f4d9a9">
            Danestig-Olofsson då på? Det vill jag också gärna veta.
          </note>
          <note n="ed78f941">
            Den sista raka frågan: Departementet sätter till en parlamentarisk
            utredning med en lång rad direktiv inom just detta område, och
            vi alla utser dem vi tror är bäst skickade att komma fram med
            ett bra förslag.
          </note>
          <note n="9f13a77d">
            Är det tillfredsställande att man samtidigt släpper i väg en
            proposition som tar stora delar av det arbete den parlamentariska
            kommissionen skulle uträtta?
          </note>
          <note n="7613e1f7">
            Tycker Britt-Marie Danestig-Olofsson att det är ett korrekt sätt
            att hantera riksdagen?
          </note>
          <note n="2f471c64">
            Anf. 163 BRITT-MARIE DANESTIG-
          </note>
          <note n="884c0b6f">
            OLOFSSON (v) replik
          </note>
          <note n="fcf79c3c">
            Herr talman! Först den pedagogiska särarten och av vilka skäl
            man startar friskolor. Som jag sade i mitt inlägg tycker vi det
            är bra med skäl som hänger ihop med den pedagogiska särarten.
            Men man har tyvärr inte alltid detta skäl.
          </note>
          <note n="614ee511">
            Jag skall ta ett praktiskt exempel. I den kommun som jag kommer
            ifrån ligger det en högstadieskola i ett mycket resursstarkt område.
            Föräldrarna är välutbildade och har ganska höga inkomster. Nu
            är grundskolan överdimensionerad i kommunen.
          </note>
          <note n="199f2a98">
            Kommunen väljer då - därför att skolan är nersliten -
          </note>
          <note n="8a19dad4">
            att föreslå att just den skolan skall läggas ned. Då uppstår
            tanken på en friskola hos föräldrarna. Det tycker jag är ett dåligt
            skäl att starta en friskola.
          </note>
          <note n="4ff9e001">
            Då rullar man bara problemet med överdimensioneringen till ett
            annat område, där föräldrarna inte har så starka resurser och
            inte kan driva frågan på det sättet. Det kanske drabbar ett område
            där barnen har det jobbigast och där de sociala problemen är störst.
          </note>
          <note n="cccc4dc8">
            Jag kan räkna upp andra dåliga skäl också. Det finns kommunalpolitiker
            som har drivit friskoletanken just därför att det har gett en
            möjlighet att privatisera den gemensamma sektorn. Det tycker vi
            också är dåliga skäl.
          </note>
          <note n="93de036d">
            På så sätt kan friskolorna inverka menligt och förstärka segregationen.
          </note>
          <note n="ac39e8b4">
            Anf. 164 MARGITTA EDGREN (fp) replik
          </note>
          <note n="476752cd">
            Herr talman! Jag uppskattar att jag fick svar, men jag är inte
            riktigt nöjd med svaret. De barn som har det dåligt skall få resurser
            utifrån sina behov, oberoende av om de går i kommunal skola eller
            fristående skola. I detta fall bör kommunen även värna den skola
            där barnen har det dåligt. Det är ju hela intentionen med den
            nya skollagen, läroplanen, betygssystemet, att kommunen har ett
            stort ansvar för alla barn. Jag tycker inte man kan använda detta
            som argument mot fristående skolor generellt.
          </note>
          <note n="7dda356b">
            Sedan skulle jag vilja att Britt-Marie Danestig-
          </note>
          <note n="a2b4600c">
            Olofsson också svarade på min sista fråga: Är det tillfredsställande
            för er att man tillsätter en utredning och samtidigt skickar i
            väg en proposition till riksdagen som tar loven av det utredningen
            skulle arbeta med?
          </note>
          <note n="b49a41e0">
            Anf. 165 BRITT-MARIE DANESTIG-
          </note>
          <note n="884c0b6f">
            OLOFSSON (v) replik
          </note>
          <note n="65d3e209">
            Herr talman! Min erfarenhet och min kunskap säger mig, som jag
            också sade i inlägget, att friskolorna i vissa fall har blivit
            överkompenserade på de kommunala skolornas bekostnad.
          </note>
          <note n="8107d7b7">
            Med de stora nedskärningar vi har inom kommunerna nu och som
            så hårt drabbar skolorna tycker jag - trots att utredningen nu
            är tillsatt och att det principiellt inte är så bra att göra så
            här - att det var en tvingande nödvändighet.
          </note>
          <note n="c025f2ac" type="speaker">
            Anf. 166 GUNNAR GOUDE (mp)
          </note>
          <note n="9d15065d">
            Herr talman! Det är svårt att förstå varför regeringen hastar
            fram ett förslag om ändring av bidragsgränsen från 85 till 75
            % för de fristående skolorna. Tillfället är osedvanligt illa valt.
          </note>
          <note n="3202b484">
            Kommunerna är just nu mitt uppe i arbetet med att ta fram generella
            principer för fördelning av resurser till de kommunala skolorna.
            Dessutom arbetar en utredning med uppgiften att ta fram nya regler
            för medelstilldelning till fristående skolor. Den skall vara klar
            under 1995 så att de nya reglerna kan träda i kraft i juli 1996.
          </note>
          <note n="d89f6a71">
            Av rapporter från Kommunförbundet att döma är man ute i kommunerna
            enig om att resurserna skall fördelas till skolor med hänsyn till
            barnens behov.
          </note>
          <note n="c089d768">
            Resursfördelningsmodellerna kommer att väga in sådana faktorer
            som de sociala, antalet invandrabarn, barn med speciella behov
            etc.
          </note>
          <note n="8f9d2622">
            Miljöpartiet ser de fristående skolorna som en viktig resurs
            inte minst för den pedagogiska utvecklingen inom kommunerna. Naturligtvis
            skall också de fristående skolorna få bidrag enligt samma regler
            som de kommunala, alltså med hänsyn taget till barnens behov.
            Och naturligtvis måste hänsyn tas till skillnader i de ekonomiska
            spelreglerna för privata och kommunala skolor, t.ex. vad gäller
            moms och pensionsbetalningar.
          </note>
          <note n="dfe4781a">
            Något underlag för det förslag som nu hastats fram finns inte.
            Underlaget skall ju tas fram av den just påbörjade utredningen.
            Förslaget är extra olyckligt eftersom det inte yttrar sig om hur
            de fristående skolornas baskostnader skall beräknas, utan endast
            innehåller diffusa skrivningar om att speciella hänsyn skall tas
            till om skolan har skolhälsovård eller elever med speciella behov.
            Det är upp till kommunen att bestämma bidraget, precis som tidigare.
            Det enda nya är att kommunens svängrum har ökat, så att det omfattar
            även intervallet 75-85 %.
          </note>
          <note n="45cd6ea4">
            Herr talman! Sammanfattningsvis kan man säga att detta förslag
            är dåligt underbyggt. Det gagnar inte de fristående skolorna och
            det öppnar upp för ett ökat godtycke från kommunernas sida vid
            beräkningen av bidragets storlek. Förhoppningen är att kommunerna
            som redan kommit mycket långt i budgetarbetet för
          </note>
          <note n="7ff2330d">
            1995/96 inte alls påverkas av beslutet, och att man inför nästa
            budgetår har utredningens förslag att gå efter. Mycket talar för
            att utredningens förslag kommer att bli mycket bättre när det
            gäller garantier för en rättvis resursfördelning till de fristående
            skolorna.
          </note>
          <note n="32fab981">
            Jag yrkar bifall till reservation 1 mom. 1 och därmed avslag
            på regeringens förslag.
          </note>
          <note n="11228f9b" type="speaker">
            Anf. 167 INGER DAVIDSON (kds)
          </note>
          <note n="8db75569">
            Herr talman! Som flera talare redan har konstaterat är regeringens
            hantering av de fristående skolorna mycket märklig. Samtidigt
            som en utredning tillsattes, som bl.a. skulle behandla just bidragen
            till friskolorna, kom regeringens förslag om en förändring av
            bidragsnivån från 85 % till 75 % av genomsnittskostnaden för en
            elev i den offentliga skolan. Det är en märklig hantering av flera
            skäl.
          </note>
          <note n="eb828b9e">
            För det första har det nya systemet knappt hunnit börja verka.
          </note>
          <note n="424c6da5">
            För det andra finns huvud taget inte någon utredning eller analys,
            när det gäller de fristående skolornas ekonomi i förhållande till
            de offentligas, som ger belägg för vare sig underkompensation
            eller överkompensation av friskolorna. Båda argumenten förekommer
            ju i debatten, som ni vet.
          </note>
          <note n="a0cc6dce">
            Förslaget kan bara ses som en eftergift till de starka krafter
            inom socialdemokratin som av ideologiska skäl till varje pris
            vill försämra de ekonomiska villkoren för friskolorna för att
            på det sättet långsamt strypa deras verksamhet.
          </note>
          <note n="d177165a">
            För att nämna litet historia har ett litet antal friskolor under
            många år antingen fått leva på svältgränsen - de har har bara
            överlevt på grund av att lärarna jobbat för låga löner och genom
            att föräldrarna har bidragit med matlagning, städning, basarer
            och liknande - eller så har skolorna tvingats ta ut skyhöga avgifter,
            vilket har medfört att bara barn till föräldrar med tjocka plånböcker
            har kunnat gå i friskola. Detta har minimerat antalet elever i
            friskolor samtidigt som det har lett till en otillfredsställande
            segregation.
          </note>
          <note n="56857c0c">
            Den förra regeringen ändrade på detta genom att införa ett bidragssystem
            som var mer likvärdigt med den offentliga skolans. Genom att en
            lägsta bidragsnivå fixerades kunde friskolorna för första gången
            börja planera på litet längre sikt. Det ledde dels till att ett
            antal nya skolor startade, dels till att de flesta skolor som
            tidigare hade tagit ut avgifter sänkte avgifterna eller tog bort
            dem helt. För första gången öppnades alltså möjligheten att välja
            en fristående skola för helt vanliga föräldrar som av någon anledning
            ville satsa på det för sina barn.
          </note>
          <note n="0c26caa7">
            Genom att med kort varsel sänka nivån på bidraget med tio procentenheter
            har den nuvarande regeringen återigen slagit undan benen för den
            långsiktiga planering som är en förutsättning för verksamheten.
            Därmed har regeringen redan nu angett riktningen och har på det
            sättet bakbundit den kommitté som borde ha fått utreda bidragsbestämmelserna
            förutsättningslöst utifrån de erfarenheter som man nu börjar kunna
            dra av det gamla systemet.
          </note>
          <note n="7fc5202a">
            Det förslag som vi nu skall ta ställning till bygger på en uppgörelse
            mellan Centern och
          </note>
          <note n="811af8d2">
            Socialdemokraterna. Jag tror att det har varit Centerns ärliga
            vilja att minska det ursprungliga förslagets skadeverkningar för
            friskolorna. Samtidigt tror jag att uppgörelsen ger helt motsatt
            effekt.
          </note>
          <note n="0e4959d8">
            Centern binder sig redan nu till en uppgörelse, dels om en lägsta
            procentsats, dels om ett antal listade faktorer som man skall
            ta hänsyn till vid bedömning av bidragets storlek.
          </note>
          <note n="96801b42">
            Det är bra att en del av de extra kostnader som fristående skolor
            ofta har lyfts fram. Men Centern går dessutom med på att kommunerna
            skall ha tolkningsföreträde fullt ut när det gäller att avgöra
            hur reglerna skall tillämpas. Det är alltså kommunerna som skall
            avgöra vilka av friskolornas särskilda kostnader som skall anses
            kunna räknas in i den lägsta procentsatsen för bidrag. Med den
            uppläggningen och med vetskapen om hur situationen tidigare har
            varit vid förhandlingar mellan kommuner och friskolor är det svårt
            att tro att det kommer att få någon som helst praktisk betydelse
            att friskolornas extra utgifter har listats.
          </note>
          <note n="9b9dba87">
            Britt-Marie Danestig-Olofsson borde informera sig om hur förhandlingarna
            mellan friskolor och kommuner gick till innan 85-procentsregeln
            infördes.
          </note>
          <note n="700512af">
            De 75 procenten kommer i praktiken att bli ett tak, precis som
            de 85 procenten tidigare har varit.
          </note>
          <note n="b6c927eb">
            Dessutom bidrar uppgörelsen till att ytterligare bakbinda den
            sittande utredningen.
          </note>
          <note n="ca2a5e57">
            Jag är övertygad om att saken hade gagnats betydligt mer, om
            Centern hade medverkat till att arbeta fram ett mer genomarbetat
            och genomtänkt förslag i den pågående utredningen tillsammans
            med de partier som inte bara i ord utan i praktisk handling vill
            visa att de tycker att det är viktigt att offentliga och fristående
            skolor kan leva sida vid sida på samma villkor. Nu har det blivit
            en halvmesyr som utredningen kommer att få mycket svårt att ändra
            på, och de som drabbas är som vanligt friskolorna som återigen
            får leva i ovisshet om framtiden.
          </note>
          <note n="72e05668">
            Herr talman! Det är inga stora mängder barn som går i fristående
            skolor. Det rör sig om knappt två procent av alla skolbarn. Om
            den positiva utvecklingen hade fått fortsätta kanske det hade
            blivit några procent ytterligare. De allra flesta barn kommer
            också i framtiden att gå i en offentlig skola nära hemmet. Det
            visar erfarenheter från andra länder. Det är ju också helt naturligt,
            därför att det är mest praktiskt och för att det för det mesta
            också fungerar alldeles utmärkt.
          </note>
          <note n="e44b4977">
            Om det skall vara något värde med de internationella konventioner
            som Sverige lovat leva upp till och den svenska lagstiftning som
            tillförsäkrar föräldrar möjligheten att under vissa givna förutsättningar
            själva avgöra vilken undervisning de vill att deras barn skall
            få, så måste alternativen finnas kvar. Förutsättningen är då att
            de får arbeta på likvärdiga villkor. Sämre ekonomiska villkor
            leder till sämre kvalitet, vilket i sin tur leder till att Skolverket
            inte kan godkänna fortsatt verksamhet. Det är ett sätt att spela
            svälta räv, som inte är värdigt ett demokratiskt samhälle.
          </note>
          <note n="3038148c">
            Frågan om hur de fristående skolorna behandlas är av stor principiell
            karaktär. Den ger en bild av hur de styrande politikerna ser på
            den enskilde medborgare som engagerar sig och själv tar initiativ
            till en verksamhet som ligger litet vid sidan av den huvudfåra
            som politikerna anser vara den bästa. Hur bidragssystemet utformas
            är en viktig del i det sammanhanget.
          </note>
          <note n="98ccafb7">
            Jag yrkar bifall till reservation 1 i betänkande
          </note>
          <note n="2d96318e">
            UbU16.
          </note>
          <note n="27e639cd">
            Anf. 168 BRITT-MARIE DANESTIG-
          </note>
          <note n="884c0b6f">
            OLOFSSON (v) replik
          </note>
          <note n="d410a799">
            Herr talman! Jag tycker att Inger Davidson gav uttryck för en
            uppfattning om kommunpolitiker som för mig är något främmande.
          </note>
          <note n="5f095c65">
            Jag vill fråga Inger Davidson om hon inte alls tycker att det
            är barnens behov som skall styra tilldelningen av resurser. Om
            man tror att det är så, så måste en mängd kriterier få vara avgörande
            för besluten. Man måste ha ett slags fingertoppskänslighet, om
            man skall kunna göra nyanserade bedömningar. Efter Inger Davidsons
            inlägg blev jag väldigt tveksam till att hon kan se att den möjligheten
            finns.
          </note>
          <note n="febe2f33">
            Anf. 169 INGER DAVIDSON (kds) replik
          </note>
          <note n="61bcc1d7">
            Herr talman! Jo, jag tycker att det är viktigt att man skall
            utgå från barnens behov. Jag tror att de som bäst kan bedöma barnens
            behov i de allra flesta fall är föräldrarna.
          </note>
          <note n="d41adb19">
            Att välja en skola ankommer på föräldrarna, eftersom de är förmyndare
            för sina barn. För att de skall kunna välja, måste det finnas
            några alternativ att välja på. Varje förälder som av någon anledning
            vill välja en annan skolform än den offentliga skolan för sina
            barn kan ju inte starta en egen skola, utan det måste finnas några
            alternativ att välja på. Därför är principen så oerhört viktig,
            att man skapar villkor för de fristående skolorna så att föräldrarna
            kan avgöra hur undervisningen skall ordnas för sina barn.
          </note>
          <note n="3018bb18">
            Jag har ingen negativ inställning till kommunpolitiker, och jag
            brukar ofta stå upp och försvara dem i olika sammanhang. Men här
            ställs föräldrarätten mot kommunens naturliga rätt att försvara
            sitt revir, så att säga. Det finns oerhört många exempel på hur
            man, innan 85-procentsregeln infördes, vid de fristående skolorna
            fick sitta i dagar och nätter för att förhandla med kommunpolitiker
            från år till år, innan det blev klart hur bidragen skulle utformas.
            Det var en fullständigt ohållbar situation.
          </note>
          <note n="e5640e0f">
            Det är därför det är så viktigt att lägga fast en procentsats,
            så att man vet vad man har att rätta sig efter.
          </note>
          <note n="7dcbba85">
            Anf. 170 BRITT-MARIE DANESTIG-
          </note>
          <note n="884c0b6f">
            OLOFSSON (v) replik
          </note>
          <note n="f3fceef6">
            Herr talman! Nu är det så, Inger Davidson, att föräldrarna inte
            kan styra den offentliga resurstilldelningen. Det skulle väl i
            så fall bli ganska knepigt. Det är något som vi måste överlåta
            till kloka och kunniga kommunalpolitiker som också kan vara föräldrar.
          </note>
          <note n="4290c077">
            Jag kan inte förstå hur man skall kunna skilja på föräldrarätten
            och det här. Är föräldrarätten låst till
          </note>
          <note n="1e9d3907">
            85 %?
          </note>
          <note n="43ad3669">
            När någonting är nytt tar det alltid sin tid innan man har känt
            på varandra. Det råder brist på kunskaper och erfarenheter. Men
            nu finns friskolor och nu har vi den här öppningen. Då har jag
            fullt förtroende för att detta kommer att ordna sig alldeles utmärkt
            i framtiden.
          </note>
          <note n="06bb91ea">
            Anf. 171 INGER DAVIDSON (kds) replik
          </note>
          <note n="258a0819">
            Herr talman! Det är självklart att föräldrarätten inte är låst
            till 85 %. Det sade jag inte heller. Jag sade att det är viktigt
            att man fastställer en procentsats.
          </note>
          <note n="0f43223b">
            Som jag tidigare har sagt är jag villig att diskutera vilka olika
            faktorer som skall ingå. Men man måste vara väldigt noggrann och
            inte göra det på en höft, litet grand som jag upplever att man
            har gjort i det förslag som nu har lagts fram. Man måste verkligen
            noggrant gå igenom vilka extra kostnader som de fristående skolorna
            har och som vi måste ta hänsyn till. Vilka extra utgifter har
            den offentliga skolan som man måste ta hänsyn till och som inte
            den fristående skolan har? Utifrån detta får man sedan fastställa
            en procentsats. Och som jag sade är det viktigt att systemet utformas
            så att de fristående skolorna skall ha möjlighet att planera på
            lång sikt. Det är en fullständigt ohållbar situation att hålla
            på att förhandla år från år.
          </note>
          <note n="f11d020b" type="speaker">
            Anf. 172 EVA JOHANSSON (s)
          </note>
          <note n="d9f51391">
            Herr talman! Jag vill börja med att yrka bifall till hemställan
            i betänkandet och avslag på samtliga reservationer, så är det
            gjort.
          </note>
          <note n="f8f61998">
            Regeringens förslag och betänkandet är ett första steg för att
            förändra bl.a. bidragssytemet när det gäller de fristående skolorna.
            Beslutet innebär ett provisorium i avvaktan på att den utredning
            som har diskuterats och tillsatts och som har ett betydligt bredare
            uppdrag än bara bidragssystemet blir klar.
          </note>
          <note n="66f0e62c">
            För att undanröja alla missförstånd vill jag också inledningsvis
            säga att det finns många bra fristående skolor liksom det finns
            många bra kommunala skolor.
          </note>
          <note n="cbfd8841">
            Vi från vårt håll har ingen önskan att strypa några av dessa
            bra skolor. Men vi vill ställa samma grundläggande krav på alla
            skolor när det gäller bl.a.
          </note>
          <note n="e4e69cbb">
            allsidighet och saklighet och t.ex. också kompetenta lärare.
            De allra flesta, både kommunala och fristående skolor, uppfyller
            dessa krav på ett bra sätt.
          </note>
          <note n="8a3b4504">
            När riksdagen för cirka tre år sedan beslutade om konstruktionen
            av de nuvarande bidragen till de fristående skolorna styrdes det
            beslutet i mycket hög grad av moderaternas privatiseringsiver.
            Det gällde då att så snabbt som möjligt fatta beslut som skulle
            skynda på bildandet av privata skolor.
          </note>
          <note n="051c2a4c">
            Beslutet fick mycket hård kritik, inte minst från moderaternas
            eget kommunfolk som menade att på det sättet som systemet konstruerades
            ryckte det undan grunden för kommunernas möjligheter att planera
            sitt skolväsende och uppfylla skollagens och läroplanens krav
            på en behovsstyrd resursfördelning.
          </note>
          <note n="34c71a8e">
            Det var stelt och statiskt. Man ansåg att det gick den kommunala
            självstyrelsen för när och att staten inte bara beslutade hur
            de statliga resurserna till skolan skulle fördelas utan också
            hur kommunernas egna resurser till skolan skulle användas.
          </note>
          <note n="72cef130">
            Vi delade mycket av den kritiken. Vi tror nämligen inte - och
            det är också ett svar till Inger
          </note>
          <note n="8404c9a1">
            Davidson - att all förtroendevald klokskap är samlad här i denna
            kammare. Den är visserligen väl representerad, men den finns dessutom
            i kommunerna där man är väl skickad att handskas med dessa frågor.
          </note>
          <note n="ceffa919">
            Men den dåvarande regeringen ville inte lyssna.
          </note>
          <note n="77d4da4e">
            Vår kritik avfärdades med ganska föraktfulla påståenden om att
            vi bara var ute efter att inskränka rätten att välja skola och
            efter att lägga ner fristående skolor. Moderaterna hade en ambition
            att framstå som den enda kraft som försvarade valfriheten och
            möjligheterna att starta fristående skolor. Att det skulle kunna
            finnas ett annat bidragssystem som bättre svarar mot den lagstiftning
            som styr skolan ville de inte höra talas om. Därför, herr talman,
            blev det en total låsning så länge moderaterna satt i
          </note>
          <note n="48d2edf0">
            Utbildningsdepartementet. Det var mycket olyckligt, och det har
            inneburit en lång orolig tid för många fristående skolor som dessutom
            skrämdes av moderatpropagandan.
          </note>
          <note n="f481cc22">
            Desto bättre synes det nu finnas mycket goda möjligheter för
            en bred uppslutning kring andra och bättre regler och bidragssystem
            för fristående skolor i framtiden. Det behövs långsiktiga lösningar,
            ökad stabilitet och mycket klara spelregler. Det tror jag att
            alla är betjänta av, både kommuner och fristående skolor.
          </note>
          <note n="4f5a4b41">
            Den huvudsakliga kritiken mot det nuvarande bidragssystemet består
            i att det inte medger att resurserna fördelas efter behov. Med
            ett mycket högt schablonbelopp per elev ges det inte utrymme för
            hänsynstagande till de mycket stora skillnader i behov som olika
            skolor och elever har. I starkt segregerade kommuner behövs det
            större möjligheter att behovsstyra än dem som 85-procentsregeln
            medger.
          </note>
          <note n="f859607b">
            Jag tror att också att ett schablonbelopp på 75 % -
          </note>
          <note n="4716d725">
            som vi nu diskuterar - är en alltför snäv gräns i de allra mest
            segregerade kommunerna, där skillnaderna mellan olika kommundelar
            är så stora att dessa kommuner skulle behöva ha ett ännu större
            utrymme.
          </note>
          <note n="9be5fe0b">
            Men detta skall ju den utredning som har påbörjat sitt arbete
            diskutera. Jag har faktiskt gott hopp om att den skall hitta bra
            lösningar. Till dess är det beslut som vi nu skall fatta ett bra
            steg på vägen. Men här finns ingen låsning för framtiden. Vi har
            poängterat -
          </note>
          <note n="0c263e3c">
            och det poängteras också i propositionen - att det här är ett
            provisorium och att kommittén inte är bakbunden.
          </note>
          <note n="6e909b73">
            Kommitténs uppdrag är vidare än att man bara skall se på bidragskonstruktionen.
            Man skall komma med förslag om bl.a. tillsyn och uppföljning,
            om kriterierna för godkännande och avgifter. Detta är principiellt
            komplicerade frågor som hade behövt belysas redan innan riksdagen
            fattade beslut för tre år sedan. Den dåvarande regeringen lade
            ju fram sitt förslag ett par veckor innan den utredning som då
            arbetade lade fram sitt betänkande. Så nog skorrar kritiken från
            Ulf Melin, Inger Davidson och Margitta
          </note>
          <note n="48c32c6c">
            Edgren ganska falskt i mina öron om att vi inte bryr oss om en
            utredning. När de grundläggande principerna lades fast av den
            regering där era partier var representerade struntade ni blankt
            i den utredning som var på väg och som bara hade ett par dagar
            kvar till dess att betänkandet skulle presenteras.
          </note>
          <note n="f0265fa6">
            Vi ville upprepade gånger återigen ta upp dessa frågor till överväganden,
            men sådana propåer avslogs med motiveringen att reformen var så
            ny. Av någon outgrundlig anledning vill inte moderaterna att dessa
            frågor inte heller nu vidare skall belysas.
          </note>
          <note n="84263dff">
            Nu blir de här viktiga principiella frågorna grundligt belysta.
            Även om vi delar många av de uppfattningar som finns i motioner
            om bl.a. avgifter och regler för tillståndsgivningen, vill vi
            på dessa punkter invänta utredningens överväganden och remissinstansernas
            synpunkter innan vi går till beslut.
          </note>
          <note n="9774080a">
            Det är därför som dessa motioner har avstyrkts.
          </note>
          <note n="19632792">
            Utredningen skall ju också överväga principerna för bidragssystemet.
            Men som jag ser det hindrar inte detta att riksdagen nu gör en
            förändring i nivåerna inom de principer som nu gäller. Det är
            en fråga av helt annan karaktär.
          </note>
          <note n="8ef8902a">
            Precis som Britt-Marie Danestig-Olofsson sade handlar det här
            om att ge kommunerna bättre möjligheter till en resursfördelning
            efter behov. Det anpassar också bidragssystemet bättre till vad
            som gäller för hela det andra skolväsendet.
          </note>
          <note n="42ef3c2e">
            Med de kompletteringar som utskottet gör främst med anledning
            av Centerpartiets motion blir anpassningen till de regler som
            gäller för det övriga skolväsendet ännu bättre än vad som uttrycktes
            i propositionen. Det innebär att den gräddfil som en del
          </note>
          <note n="baab46a9">
            - inte alla - fristående skolor har kunnat åka i har blivit smalare
            samtidigt som garantierna för behovsstyrning förstärks. Utskottet
            stryker under kommunernas ansvar för att, när det finns skäl för
            det, kompensera fristående skolor för sådana kostnader som följer
            av det enskilda huvudmannaskapet och sådan kostnader som följer
            av elevernas skiftande behov.
          </note>
          <note n="9cb9ae54">
            Och det tycker jag är svar på Ulf Melins, Margitta
          </note>
          <note n="610bc8d1">
            Edgrens och Inger Davidsons frågor.
          </note>
          <note n="81afd552">
            Moderaternas besvikelse är ju inte att ta miste på, och det kanske
            inte heller är så förvånande att de är besvikna. Men nu kan de
            inte längre ropa att vargen kommer, som de har gjort i tre års
            tid.
          </note>
          <note n="b40ac2b8">
            Ulf Melin påstod att vi socialdemokrater alltid har varit ute
            efter att hitta fel på de fristående skolorna.
          </note>
          <note n="bc0d7f8f">
            Nej, det har vi faktiskt inte varit. Däremot har vi har hittat
            stora fel i det bidragssystem som Ulf Melin var med om att införa.
            Det är en väldig skillnad. Jag tycker inte att vi skall utsätta
            de fristående skolorna för att behöva vara skottavlor för en kritik
            som skall riktas mot ett annat håll.
          </note>
          <note n="e3c16c27">
            Vi har i praktiken kunnat visa att det vi har sagt i debatten
            under tre år faktiskt är riktigt. Vi är beredda att ge de fristående
            skolorna villkor som är likvärdiga med dem som finns för kommunernas
            skolor.
          </note>
          <note n="0a8e5701">
            Jag har svårt att förstå varför Folkpartiet,
          </note>
          <note n="1107a313">
            Miljöpartiet och kds hakar på moderaternas uppfattning. Det begriper
            jag uppriktigt sagt inte. När jag har läst deras motioner har
            jag uppfattat det så att dessa partier vill ha en sjyst behandling
            av de fristående skolorna, och att de vill ha rättvisa.
          </note>
          <note n="eccc0a5d">
            Som jag har sagt många gånger förut finns det ingenting som ställer
            krav på att vi skall ha ett orättvist bidragssystem till de fristående
            skolorna. Jag hoppas att dessa partier skall bli övertygade av
            utredningsarbetet om att det faktiskt finns både en ärlig och
            en seriös vilja att hitta lösningar som är både bra och trygga
            för såväl kommunerna som de fristående skolorna.
          </note>
          <note n="b079dbfc">
            Detta insåg Centerpartiet och Andreas Carlgren.
          </note>
          <note n="5c71aba0">
            Ingen kan väl med bästa vilja i världen påstå att han är ute
            efter att strypa de fristående skolorna. Tvärtom har jag uppfattat
            Andreas Carlgren som en mycket varm anhängare av både pedagogiska
            alternativ och alternativa huvudmannaskap. Med den grundsynen
            har han riktat in sig på att nå bra resultat i sak och lämnat
            den retorik som alltför länge har styrt debatten.
          </note>
          <note n="59c3cdbf">
            Vi kan bara konstatera att han har lyckats bra.
          </note>
          <note n="be609098">
            Dessutom uppstod det faktiskt inte några väldiga problem i vårt
            gemensamma sökande efter lösningar.
          </note>
          <note n="eb99b168">
            Anledningen var mycket enkel; vi var överens om mycket. Jag tror
            att den samsynen skulle kunna vidgas till att omfatta många fler.
            Det vore bra för kommunerna, för de fristående skolorna och inte
            minst för barn och föräldrar. Valet av utbildning och skola för
            barnen är ju ett långsiktigt och viktigt beslut som skall gälla
            för många år framöver, och i sådana frågor är det särskilt viktigt
            med stabila spelregler.
          </note>
          <note n="25d82a41">
            Förslaget innebär också att en skola som vill bli godkänd och
            få bidrag måste lämna in sin ansökan något tidigare nu jämfört
            med vad som varit fallet förut. Motivet är enkelt: kommunerna
            måste för sin ekonomiska planering och för planeringen av sitt
            skolväsende få besked tidigare om vilka skolor som planeras att
            bli godkända. Får inte kommunerna det ökar risken för att vi i
            slutändan tvingas betala för dubbla organisationer. I en tid med
            begränsade resurser borde ju alla kunna instämma i det. Det är
            bara moderaterna som inte ser nödvändigheten i detta.
          </note>
          <note n="a2c9092b">
            Herr talman! Jag kan bara konstatera att i och med detta beslut
            har de borgerliga partierna spruckit när det gäller den fråga
            som för den tidigare borgerliga regeringen var något av ett huvudnummer.
            Det återstår inte särskilt mycket av det som var regeringspolitik
            för bara drygt ett halvår sedan.
          </note>
          <note n="772e2e3f">
            Jag tänker i första hand inte på Centerns ställningstagande.
            Vi har nog känt på oss att Centern under de gångna åren haft det
            svårt att anpassa sig till både språkbruk och innehåll i den moderata
            skolpolitiken. Nej, jag tänker i första hand på att det nu bara
            är moderaterna kvar som hårdnackat fortsätter att vägra att ens
            diskutera ett rättvist bidragssystem.
          </note>
          <note n="433888ce">
            Jag har tolkat såväl Folkpartiets som kds och
          </note>
          <note n="f745bf6b">
            Miljöpartiets motioner så att dessa partier nu är beredda att
            föra diskussioner om förändrade regler, om än inte just nu och
            här. Diskussionen skall återkomma i utredningen, och vi får anledning
            att återkomma till den också här i kammaren.
          </note>
          <note n="c142b147">
            Anf. 173 ULF MELIN (m) replik
          </note>
          <note n="7540ec82">
            Herr talman! Jag har då aldrig hört Eva Johansson vid något tillfälle
            under den förra mandatperioden säga något gott om de fristående
            skolorna. Hon har varit en av dem som drivit hetsjakten mot de
            fristående skolorna här i Sveriges riksdag.
          </note>
          <note n="e158b369">
            Jag log väl litet grand i min kammare när jag första gången läste
            igenom betänkandet och såg att socialdemokraterna med Eva Johansson
            i spetsen faktiskt t.o.m. i majoritetstexten kunde skriva att
            de fristående skolorna i många fall inte har fått den kompensationsnivå
            som de borde ha fått. Välkommen in i det sällskapet!
          </note>
          <note n="70640bcb">
            Jag tyckte vidare att det var ganska intressant när
          </note>
          <note n="69124d22">
            Eva Johansson talade om att man ville ha en bred samsyn och hade
            lyckats nå en överenskommelse med
          </note>
          <note n="218f1a5d">
            Centerpartiet. Min fråga är då: Eftersom moderaterna inte fick
            någon inbjudan till några överläggningar om att diskutera bidragsnivån,
            har kanske Folkpartiet och
          </note>
          <note n="2e04af22">
            Kristdemokraterna fått en sådan inbjudan från Eva
          </note>
          <note n="2a635d28">
            Johansson? Det vore ganska intressant för oss i utskottet och
            även för andra att få reda på det.
          </note>
          <note n="666bbd69">
            Vad sedan gäller ryckigheten undrar jag om det inte är ni som
            står för den. Ni utfärdar direktiv till en utredning som skall
            vara klar i november månad.
          </note>
          <note n="50700173">
            Samma dag skriver ni en proposition där ni föreslår sänkning
            av bidragsnivån. Sedan säger ni att de bidragsbestämmelser som
            skall utarbetas i utredningen skall kunna gälla fr.o.m. den 1
            juli nästa år. Min fråga är då: Om det nu kommer fram i utredningen
            att den garanterade ersättningsnivån skall vara 85 % eller 95
            %, avser då socialdemokraterna med Eva Johansson i spetsen att
            lägga fram en ny proposition med förslag till höjning av kompensationsgraden?
          </note>
          <note n="551cbb80">
            Jag vill också fråga Eva Johansson om hon delar följande uppfattning,
            som Carl Tham framförde här i riksdagen den 18 maj i år:
          </note>
          <note n="6c2fe390">
            "För det första har vi i regeringen klart markerat att vi inte
            vill ha en utveckling som innebär fler och fler privatskolor i
            landet med därmed följande segregation. Detta gjordes också klart
            i valrörelsen."
          </note>
          <note n="5ee569e2">
            Har Eva Johansson samma uppfattning som Carl
          </note>
          <note n="990d144d">
            Tham har i denna fråga?
          </note>
          <note n="00fcdeaa">
            Anf. 174 EVA JOHANSSON (s) replik
          </note>
          <note n="9964f250">
            Herr talman! Vi har varken skrivit i betänkanden eller sagt här
            i kammaren att det inte finns bra fristående skolor. Jag tränade
            på detta under hela den föregående mandatperioden, och om Ulf
            Melin hade velat höra det, skulle han ha kunnat få det redan då.
          </note>
          <note n="5ea2f988">
            Vår huvudsakliga kritik i den här frågan har inte riktats mot
            fristående skolor utan mot det bidragssystem som Ulf Melin var
            med om att införa.
          </note>
          <note n="e009f210">
            Det undanröjer möjligheterna för kommunerna både att planera
            sin skolorganisation på ett vettigt sätt och att fördela resurser
            efter elevernas behov. Detta har kommunerna i uppdrag att göra.
            Vi måste alltså endera ändra på kommunernas uppdrag eller på bidragssystemet.
            Jag tycker nog att uppdraget att fördela resurser efter behov
            är vida viktigare än att hålla fast vid ett orättvist resursfördelningssystem.
          </note>
          <note n="59d62f25">
            När det sedan gäller utredningen vill jag säga att den har sina
            direktiv. Den är fri att lägga fram de förslag som den tycker
            är bra för den framtida skolan.
          </note>
          <note n="2741e7bd">
            Sedan kommer naturligtvis de förslagen att bedömas i vanlig ordning.
            Om Ulf Melin kan få utredningen med sig på att höja bidragen till
            85, 90 eller 100 % och om det finns skäl för det, får vi sedan
            pröva den saken.
          </note>
          <note n="58f9c48a">
            Anf. 175 ULF MELIN (m) replik
          </note>
          <note n="8d6c79a4">
            Herr talman! Eva Johansson säger att man hade kritik mot bidragssystemet.
            Ja, jag skall direkt erkänna att ni verkligen har haft det. Men
            det intressanta är att ni när ni satt i regeringsställning före
          </note>
          <note n="3e2cc1ed">
            1991 års val inte gjorde ett smack för att förbättra de fristående
            skolornas situation. De fick låga bidrag, hade låga lärarlöner
            och stöddes genom stora insatser från föräldrar och andra ideella
            krafter. I många fall fick man ta ut elevavgifter, just därför
            att ni var så njugga mot dessa skolor.
          </note>
          <note n="bf4c021f">
            Utvecklingen med det bidragssystem som vi föreslog och riksdagen
            beslutade om visar att de fick hyggliga villkor. Det har också
            givit till resultat att vi åter har fått en större mångfald i
            skolsystemet.
          </note>
          <note n="96403fa5">
            Vad sedan gäller att föregripa utredningen måste väl Eva Johansson
            hålla med om att det är det som man gör. Reglerna för bidrag är
            trots allt en central fråga för de fristående skolorna. Det är
            kanske den viktigaste frågan i utredningen, och den föregriper
            ni.
          </note>
          <note n="7c45b002">
            Vi tycker inte att det är rimligt.
          </note>
          <note n="2ad7d03d">
            Jag vill slutligen, herr talman, än en gång vilja fråga Eva Johansson
            om hon delar följande uppfattning, som Carl Tham redovisade här
            i riksdagen:
          </note>
          <note n="4418355a">
            "För det första har vi i regeringen klart markerat att vi inte
            vill ha en utveckling som innebär fler och fler privatskolor i
            landet och därmed följande segregation. Detta gjordes också klart
            i valrörelsen."
          </note>
          <note n="bb47db4a">
            Delar Eva Johansson Carl Thams uppfattning?
          </note>
          <note n="ca021036">
            Anf. 176 EVA JOHANSSON (s) replik
          </note>
          <note n="5eb5bc19">
            Herr talman! Ulf Melin har alldeles rätt i att vi inte har samma
            ideologiskt styrda vilja att privatisera skolväsendet. Därvidlag
            skiljer sig moderaterna och socialdemokraterna åt. Jag tror att
            vi har ett ganska gott stöd både i skolan som organisation och
            bland elever och föräldrar för vår inställning.
          </note>
          <note n="09cf396a">
            Den sammanhållna grundskolan är oerhört viktig, men det har inte
            lett oss fram till att vi vill strypa de fristående skolor som
            i dag är ett alternativ och som många gånger gör ett bra jobb.
            Det är en stor skillnad däremellan, och jag tror att också Ulf
            Melin inser det, när stridens hetta har lagt sig litet grand.
          </note>
          <note n="f704ee44">
            Ulf Melins sätt att jämföra den nuvarande debatten med de förhållanden
            som rådde innan vi över huvud taget hade den nuvarande formen
            av bidragssystem för fristående skolor är ett knep som man tar
            till när argumenten tryter litet grand. Ingen människa förfäktar
            ju i dag att vi inte skall ha ett bidragssystem för fristående
            skolor. Vi är ju allihopa ense om att vi bör fatta beslut om ett
            sådant system, men vi har olika uppfattningar om hur det skall
            se ut.
          </note>
          <note n="ad1276cc">
            Det där kan vi väl lägga på någon skräphög, Ulf
          </note>
          <note n="0d1cf167">
            Melin. Det är inte särskilt sakligt.
          </note>
          <note n="732f8705">
            Anf. 177 INGER DAVIDSON (kds) replik
          </note>
          <note n="f6061c19">
            Herr talman! Jag kan förstå att den spricka i den förra regeringen
            som Eva Johansson nu söker efter, när Centern har medverkat till
            den här uppgörelsen, är gefundenes Fressen för henne. Den förra
            regeringen bestod av fyra olika partier, som hade olika åsikter
            i väldigt många frågor, också inom utbildningspolitiken, men vi
            hade också en ambition att komma fram till gemensamma ståndpunkter
            och gjorde det också för det allra mesta. Men det hände också
            att man gjorde sådana utvikningar som
          </note>
          <note n="a3a31ebc">
            Centerpartiet nu har gjort.
          </note>
          <note n="4d7394ba">
            Det provisoriska systemet kan bara vara i kraft i avvaktan på
            utredningen, säger Eva Johansson. Jag undrar om hon verkligen
            själv tror på det. Om regeringen har lagt fram ett förslag med
            en procentsats ett halvår innan utredningen skall vara färdig
            och direktiven ganska tydligt uttrycker åt vilket håll man vill
            gå, måste jag verkligen säga att det är svårt för en utredning
            att tycka att den kan arbeta förutsättningslöst. Men om det verkligen
            är så, kommer jag att göra allt för att vi med hjälp av utredningen
            skall få fram ett bättre bidragssystem än det som finns nu.
          </note>
          <note n="0c44a581">
            Jag upplevde inte precis när debatten under den förra perioden
            var som hetast att det var ett bättre bidragssystem som socialdemokraterna
            försökte arbeta fram. Jag upplevde framför allt att det riktades
            en kritik mot hela friskolesystemet. Jag måste få säga det, eftersom
            det på Eva Johansson låter som om det inte alls har förekommit
            någon sådan kritik.
          </note>
          <note n="9dc2f50b">
            Om man vill ha fler exempel kan man leta bland de socialdemokratiska
            motioner om friskolor som väcktes under den allmänna motionstiden
            i år. Om jag inte minns fel var det sex motioner, och fem av dem
            uttryckte en mycket negativ inställning till fristående skolor.
            Det var bara Widar Anderssons motion som inte gjorde det.
          </note>
          <note n="c1a1b5a6">
            Man kan också se på den kritik som ordföranden i
          </note>
          <note n="134efd34">
            Fristående skolors riksförbund för fram mot departementets hantering,
            med långdragning av frågor om tillståndsgivning till fristående
            skolor. Han är själv socialdemokrat. Det är ett ytterligare exempel
            på att det faktiskt finns en negativ och mycket tråkig inställning.
          </note>
          <note n="6fb6248b">
            Min ambition är, som jag sade, att vi skall försöka komma fram
            till ett system som vi kan vara överens om. Jag är beredd att
            diskutera nivåerna i det.
          </note>
          <note n="15fb0da5">
            Anf. 178 EVA JOHANSSON (s) replik
          </note>
          <note n="29982850">
            Herr talman! Det tycker jag är bra. Jag sade också i mitt inledningsanförande
            att jag har upplevt att sprickan i borgerligheten inte går mellan
            å ena sidan
          </note>
          <note n="76d4bb27">
            Moderaterna, Folkpartiet och kds och å andra sidan
          </note>
          <note n="65f1af80">
            Centern. Den går någon annanstans. Jag har läst era motioner
            och kommit fram till att det nu bara är
          </note>
          <note n="7b98c74b">
            Moderaterna som skiljer ut sig och inte vill vara med om någon
            diskussion. Däremot har Inger Davidson och hennes parti tillsammans
            med både Folkpartiet och Centern markerat i sina motioner att
            de är beredda att medverka i denna diskussion. Det är bra.
          </note>
          <note n="ccb23eab">
            Direktiven till utredningen ligger fast. Om det nu är så att
            Inger Davidson har känt sig bakbunden tycker jag nog att hon kan
            känna att bojorna lossnar litet. Ni har mandat att lägga fram
            de förslag ni tycker skulle bidra till att vi får en bättre tingens
            ordning.
          </note>
          <note n="f5f8637f">
            Våra motioner från vår oppositionstid var så konkret utformade
            att det t.o.m. fanns lagförslag i någon av dem. Det var sannerligen
            inte bara kritik. Vi lade oss vinn om och kunde presentera ett
            konstruktivt alternativ till det vi tyckte var dåligt. Det tyckte
            vi var vår uppgift som opposition.
          </note>
          <note n="a1e5990d">
            Anf. 179 INGER DAVIDSON (kds) replik
          </note>
          <note n="29c43657">
            Herr talman! Jag gläder mig om mina bojor börjar lossna. Det
            känns bra. Jag tackar för det.
          </note>
          <note n="21a82ca7">
            Jag vill gå tillbaka till något som Eva Johansson sade i sitt
            förra inlägg, nämligen det om kommunal självstyrelse kontra föräldrarätt.
            Hon sade att all förtroendevald klokskap inte finns här i riksdagen.
          </note>
          <note n="d10b20ab">
            Det skall gudarna veta att det inte är så. Men all klokskap kanske
            inte heller finns på den kommunala nivån, dess värre.
          </note>
          <note n="e9b3d51e">
            När det fanns en gräns på 85 % som lägsta nivå fungerade den
            alltid som tak. Jag skulle gärna vilja veta vad Eva Johansson
            tror om anledningen till det.
          </note>
          <note n="89d53482">
            Jag vet faktiskt inte något exempel där man har gett bidrag utöver
            85 %. Om Eva Johansson har ett sådant exempel skulle jag vara
            tacksam att få höra det.
          </note>
          <note n="977df6e3">
            De kommuner som skall tala om vilka bidrag de fristående skolorna
            skall ha är på ett sätt jäviga, eftersom de också skall bestämma
            om bidragen till sina egna skolor. Vi håller med om att resursfördelningen
            skall göras efter behov. De fristående skolorna har aldrig fått
            100 % av det bidrag man ger för en genomsnittselev i den kommunala
            skolan. De har alltid fått mindre än 100 %.
          </note>
          <note n="8d669953">
            Jag har mycket svårt att förstå det som ofta förs fram, att det
            är en överkompensation och att det är därför man måste ändra systemet.
            Jag skulle gärna vilja ha en förklaring till det också. Men framför
            allt vill jag veta om det finns något exempel på att man har tagit
            hänsyn till extra kostnader.
          </note>
          <note n="2eacb245">
            Anf. 180 EVA JOHANSSON (s) replik
          </note>
          <note n="fd32731f">
            Herr talman! Det finns faktiskt ganska många sådana exempel.
            Jag kan göra det mycket enkelt för mig och säga att jag har ett
            i min egen hemkommun.
          </note>
          <note n="440a07ca">
            Den finskspråkiga skolan, som blev fristående, har fått mer än
            de 85 procenten därför att behoven bedömdes som sådana. Om det
            rådde fullständig politisk enighet i kommunen, från Vänsterpartiet
            till
          </note>
          <note n="bd89eb3b">
            Ny demokrati, som jag antar var med på det på den tiden.
          </note>
          <note n="13e4a72b">
            Det finns en hel del klokskap. Detta förekommer också på många
            andra ställen där man gör en bedömning av behoven. Men man har
            känt sig låst av gränsen på 85 %. Den har i praktiken inneburit
            en överkompensation till en del skolor, där man skulle ha bedömt
            behovet som lägre om man hade fått göra samma bedömning som man
            gör för de kommunala skolorna. Kommunerna får nu ett större utrymme
            för en behovsanpassning av resursfördelningen. Det tycker jag
            är bra.
          </note>
          <note n="89935ace">
            Jag kan inte heller förstå misstänksamheten mot kommunalt förtroendevalt
            folk. Det är där kompetensen i fråga om skolornas behov finns.
            Den har inte vi här. Vi har inte kunskapen om varje enskild skola
            eller t.o.m. varje enskild elev. Hur bra vi än kan tycka oss vara
            vet vi väldigt litet om det, mer än kanske något enstaka exempel
            från vår egen hemkommun. Men det räcker inte för att fatta sådana
            beslut.
          </note>
          <note n="4d045be2">
            Anf. 181 MARGITTA EDGREN (fp) replik
          </note>
          <note n="7d375967">
            Herr talman! Eva Johansson tog upp att den borgerliga regeringen
            lade fram sitt förslag innan den
          </note>
          <note n="f316a523">
            Johanssonska utredningen var klar. Det är korrekt.
          </note>
          <note n="d1bef5af">
            Men det är väl ingen ursäkt för att nu upprepa samma felaktiga
            ordning. Dessutom menar jag att vi nu har några års erfarenheter
            som underlag för en parlamentarisk utredning och därmed ett helt
            annat läge.
          </note>
          <note n="65a2c3f8">
            Då gällde det att ge förutsättningar för alla barn och föräldrar
            att välja utifrån andra förutsättningar än plånboken. Då gällde
            det att ge friskolornas lärare en marknadsmässig lön. Då gällde
            det att markera uppskattning över huvud taget för friskolorna.
            Nu har vi systemet. Nu börjar vi också få erfarenheter. Det är
            de erfarenheter som en parlamentarisk utredning skall arbeta med.
          </note>
          <note n="a3b008d8">
            Eva Johansson har uppfattat mig helt rätt.
          </note>
          <note n="5354616a">
            Folkpartiet vill ha en sjyst behandling och rättvisa för friskolorna.
            Vi tror inte att alla socialdemokratiska ledamöter tänker strypa
            friskolorna, långt därifrån.
          </note>
          <note n="27dc93f4">
            Men vi har också andra erfarenheter av vissa socialdemokratiska
            kommunalpolitiker. Det gör att detta är en oerhört vital fråga.
          </note>
          <note n="3d504edf">
            Jag tror fortfarande att det till del är ett strategiskt misstag
            att införa detta provisoriska system nu i stället för att vänta
            på den parlamentariska utredningen.
          </note>
          <note n="3e411091">
            Trots det är Folkpartiet villigt att gå in i arbetet med öppet
            sinne och avsikten att hitta stabila och långsiktiga lösningar
            som är bra för landet, för friskolorna och för de föräldrar och
            barn som vill välja friskolorna.
          </note>
          <note n="bbc7fdd9">
            Anf. 182 EVA JOHANSSON (s) replik
          </note>
          <note n="ad9bcd36">
            Herr talman! Jag tycker faktiskt inte att vi upprepar den borgerliga
            regeringens misstag. Då lades en proposition på riksdagens bord
            där man lade fast viktiga principiella ställningstaganden, som
            ni väl hade tänkt er skulle få vara kvar för lång tid framöver.
          </note>
          <note n="0565eea7">
            Vi gör inte det nu. Vi vill att de ställningstagandena skall
            ske efter noggranna överväganden i denna utredning. Däremot tycker
            vi att vi kan ändra på nivån för minsta garanterade bidrag till
            fristående skolor och öka möjligheten för kommunerna att göra
            en behovsanpassning.
          </note>
          <note n="8a6159e8">
            Vi gör också en tydligare markering än den borgerliga regeringen.
            Det kanske var er underlåtenhet i det avseendet som medförde att
            en del kommuner har betraktat nivån 85 % som ett tak. Vi markerar
            mycket tydligt kommunernas ansvar för att göra en behovsbedömning
            och låta den styra det faktiska bidraget. Därmed får de fristående
            skolorna ett bidragssystem som i mångt och mycket är detsamma
            som det för de kommunala skolorna. Jag bedömer det som att det
            bara är i de allra mest segregerade kommunerna som det fortfarande
            kommer att finnas ett glapp.
          </note>
          <note n="f1fbe42a">
            Anf. 183 MARGITTA EDGREN (fp) replik
          </note>
          <note n="7544676a">
            Herr talman! För mig ingår det i de grundläggande principerna
            att ge de fristående skolorna en garanti för att det skall vara
            möjligt att överleva, med lärare, lokaler, läromedel osv. Det
            verkar som om Eva
          </note>
          <note n="d6541008">
            Johansson menar att det inte är så viktigt. Det är viktigt med
            stabila spelregler.
          </note>
          <note n="86c506a6">
            I sitt anförande sade Eva Johansson att ändringen innebär ett
            provisoriskt system. Jag kan fortfarande inte förstå att man vill
            göra detta som jag tycker strategiska misstag, att införa ett
            provisoriskt system och ändra i spelreglerna på ett sätt som gör
            att det kanske blir svårare att komma överens över partigränserna.
            Vi har ju nu hört Eva Johansson och även Britt-Marie Danestig-Olofsson
            bedyra att det är meningen.
          </note>
          <note n="5ecc8bb8">
            Vi är ju alla positivt inställda till friskolorna. Vi vill alla
            att de skall överleva. Vi vill alla att de skall kunna utvecklas
            - eller hur?
          </note>
          <note n="c135819a">
            Anf. 184 EVA JOHANSSON (s) replik
          </note>
          <note n="d2ca67a4">
            Herr talman! Jag delar den uppfattningen, i alla de fall där
            vi har bra fristående skolor. Jag har ingen anledning att vilja
            strypa någon av dem.
          </note>
          <note n="3f20e392">
            Däremot kan jag inte förstå varför just de skolorna skall ha
            en garanti som ingen annan kommunal skola har, nämligen en garanti
            vad gäller 85-procentsregeln.
          </note>
          <note n="5b010481">
            Det har ingen kommunal skola. Kommunerna fördelar sina resurser
            till skolorna efter behov, om de följer läroplan och skollag.
            För en del skolor innebär det att de hamnar under 85 %, och andra
            hamnar långt över
          </note>
          <note n="82041867">
            100.
          </note>
          <note n="0382eed9">
            Det är likheten med det systemet som vi eftersträvar. Vi önskar
            inte strypa någon enda skola.
          </note>
          <note n="78beebb8">
            Anf. 185 GUNNAR GOUDE (mp) replik
          </note>
          <note n="9e82bd9c">
            Herr talman! Miljöpartiet var inte med förra mandatperioden,
            så det är intressant att höra historiken över hur det såg ut då.
          </note>
          <note n="86b5d9e2">
            Vi kan konstatera att läget i dag är så, att vi i samtliga partier
            är totalt överens om att vi vill ha de fristående skolorna. Samtliga
            är överens om att det gamla bidragssystemet inte är bra. Alla
            är överens om att vi behöver ett nytt. Alla hälsar utredningen
            som nu sitter och arbetar välkommen. Ingen är emot detta.
          </note>
          <note n="71dd1b0b">
            Det enda som är obegripligt är att man har hastat fram med detta
            förslag.
          </note>
          <note n="a7f6fbbb">
            Det är för oss obegripligt att man sänker gränsen till 75 % utan
            att vi har något nytt regelsystem utarbetat. Det innebär en liten
            risk för att man någonstans i någon kommun ger en fristående skola
            litet för litet pengar. Det är alldeles uppenbart att åtminstone
            några partier anar att den risken föreligger.
          </note>
          <note n="23860fd5">
            Det framgår av historiebeskrivningen. Det är alldeles onödigt.
          </note>
          <note n="1bbc1555">
            Jag skulle vilja ställa en enkel fråga. Jag misstänker nämligen
            att underlaget för beslutet är dåligt. Kan Eva Johansson tala
            om hur mycket man tror att de fristående skolornas bidrag kommer
            att sänkas totalt? Jag misstänker att vinsten i kommunerna kommer
            att vara vida mindre än kostnaden för att ta fram detta tillfälliga
            förslag, inklusive arbetet här i kammaren.
          </note>
          <note n="a4fcb329">
            Anf. 186 EVA JOHANSSON (s) replik
          </note>
          <note n="c6d110eb">
            Herr talman! Jag tycker faktiskt inte att vi ens skall försöka
            att svara på Gunnar Goudes fråga av den enkla anledningen att
            vi inte skall göra bedömningarna av behoven i denna kammare. Det
            är själva poängen i vårt förslag.
          </note>
          <note n="3486ea54">
            Vi vet att den bästa kompetensen för detta finns ute i kommunerna,
            och det är där bedömningarna av behoven skall göras. Jag är ledsen;
            jag kan inte svara på detta.
          </note>
          <note n="9cb9f9c7">
            Men jag vet att det finns många exempel. Britt-
          </note>
          <note n="eb69f732">
            Marie Danestig-Olofsson tog ett exempel från sin hemkommun. Hon
            kunde redovisa hur systemet med de 85 procenten och systemet med
            schablonbelopp över huvud taget kan användas för att överkompensera
            en skola som i en kommunal organisation inte skulle ha fått så
            mycket pengar. Vi hade för ett par tre år sedan precis samma diskussion
            nere i Göteborg, t.ex., där alla skolor i en av de mer välsituerade
            stadsdelarna var på väg över i ett friskolesystem därför att de
            hade kunnat tjäna bra många miljoner på det.
          </note>
          <note n="52663ea9">
            Men hur det ser ut över landet totalt sett är jag som sagt inte
            beredd att ens vilja gissa.
          </note>
          <note n="822b57f6">
            Det är klart att det finns risk för att en skola kan få för litet
            pengar. Jag tror faktiskt att varenda rektor i varenda skola -
            fristående eller kommunal, landet över - är beredd att säga att
            det inte bara finns risk för att de skall få för litet utan att
            de får för litet pengar för att kunna svara upp mot de behov som
            finns.
          </note>
          <note n="537a665e">
            Det gäller att använda de pengar som finns så vettigt som möjligt
            och fördela dem så rättvist som möjligt. Det är det som detta
            förslag nu ger utrymme för ett år tidigare än om vi hade inväntat
            utredningen.
          </note>
          <note n="d0e548c3">
            Jag tycker som sagt att det är viktigast att vi inväntar utredningen
            i de principiella frågorna. Jag tycker att frågan om nivån delvis
            är en annan fråga.
          </note>
          <note n="11c06b1e">
            Anf. 187 GUNNAR GOUDE (mp) replik
          </note>
          <note n="3958bf18">
            Herr talman! Eva Johansson talade om
          </note>
          <note n="10933062">
            "gräddfilen". Det var det som gjorde att jag ställde frågan.
            Det kan vara trevligt att veta hur stor
          </note>
          <note n="bffc23f7">
            "gräddfilen" är, så att säga.
          </note>
          <note n="41fb1b9b">
            Jag tycker nog att det är anmärkningsvärt att man går till beslut
            utan att ha en aning om huruvida det över huvud taget finns ett
            reellt problem. Vi får komma ihåg att de kommunala skolorna under
            de senaste tre åren har haft mycket kraftiga nedskärningar, och
            att genomsnittsbeloppet kommer att ligga mycket lågt. Genomsnittsbeloppet
            beräknas i de flesta kommuner dessutom inte med hänsyn till de
            kostnader man har för barnens speciella behov, eftersom de ligger
            utanför beräkningskalkylen.
          </note>
          <note n="34c82017">
            Jag kan inte annat än att tycka att det är någonting konstigt
            med förslaget. Jag har en känsla av att det finns ett annat skäl
            som inte redovisas, som har gjort att man på detta mycket ovanliga
            sätt föregripit en utredning och kommit med ett hastigt förslag
            som kommunerna knappast ens hinner arbeta enligt.
          </note>
          <note n="9738148e">
            Anf. 188 EVA JOHANSSON (s) replik
          </note>
          <note n="b6278b47">
            Herr talman! Jag skulle bara avslutningsvis vilja lugna Gunnar
            Goude: Det finns inga andra skäl än de vi har redovisat. Vi tycker
            att de är goda nog.
          </note>
          <note n="1612a569">
            Anf. 189 Statsrådet YLVA
          </note>
          <note n="09fd283b">
            JOHANSSON (s)
          </note>
          <note n="f117bc33">
            Herr talman! Vi för nu en lång debatt om fristående skolor. Jag
            måste kanske påminna om att de elever som går i fristående skolor
            ändå utgör en väldigt liten del av det totala antalet elever i
            svenska skolor. De villkor som gäller för elever i fristående
            skolor gäller alltså bara några av eleverna i det svenska skolsystemet.
          </note>
          <note n="f9ed1e47">
            Låt oss tala om fristående skolor eftersom vi nu debatterar det!
            Jag vill säga att fristående skolor är en naturlig del i det svenska
            skolsystemet. Det finns fristående skolor som har positiva effekter
            inte bara för de elever som går där utan också för skolsystemet
            i sin helhet.
          </note>
          <note n="70e15f41">
            Men alla fristående skolor har inte det. Låt oss komma ihåg det
            också. Det finns också negativa effekter. Det finns fristående
            skolor som inte håller en god kvalitet för de elever som går där,
            och det finns fristående skolor som har effekter på det övriga
            skolsystemet som inte är positiva utan snarare negativa.
          </note>
          <note n="d7593d9a">
            Det känns angeläget att påpeka det när flera talare mycket vältaligt
            har talat om de goda effekterna och de bra sakerna med fristående
            skolor. Jag kan instämma i det i många fall.
          </note>
          <note n="67a6229d">
            Men anledningen till att vi för denna debatt, lägger fram förslag
            om förändringar och har tillsatt en utredning är ju att det också
            finns problem. Det är de problemen som inte är alldeles lätta
            att lösa.
          </note>
          <note n="89477d6b">
            När man vill stimulera och stödja en valfrihet och att det skall
            vara möjligt för elever att välja att gå i en fristående skola
            påverkar det också möjligheterna för den elev som inte väljer
            att gå i en fristående skola.
          </note>
          <note n="6fdea333">
            Vi som politiker måste ta ansvar både för de elever som väljer
            att gå i en fristående skola och för de elever som väljer att
            inte göra det. Vi bör skapa ett sådant system att valet inte styrs
            av att man får bättre ekonomiska villkor i den ena skolformen
            eller att man är tvungen att betala höga avgifter i den ena skolformen.
          </note>
          <note n="b8b59154">
            Ibland kan den fristående och den kommunala skolan positivt stödja
            och befrukta varandra. I vissa fall, när resurserna är begränsade,
            kan det också finnas en konkurrens som inte är sund utan kan leda
            till dåliga effekter på den ena skolan beroende på hur det går
            för den andra skolan.
          </note>
          <note n="a31165de">
            Det är svårt att göra den avvägningen. Det är därför vi för denna
            debatt, och det är därför vi behöver en utredning. För oss politiker
            är det nödvändigt att ta ansvar för alla elever - både på nationell
            nivå, och för kommunala politiker på kommunal nivå. Det finns
            ibland motsättningar mellan de olika behoven, och då är det svåra
            avvägningar som måste göras.
          </note>
          <note n="682d5050">
            Vi vill ha valfrihet i skolsystemet, men vi vill också ha trygghet
            i skolan. Vi vill ha rättvisa, och vi vill ha kvalitet. Ofta går
            dessa olika målsättningar att förena, och då är det bra. Men det
            finns också fall då det finns motsättningar, och då måste vi försöka
            lösa de problemen.
          </note>
          <note n="3237e79e">
            Det är nödvändigt att det finns en viss förutsägbarhet i handhavandet
            så att man i förväg vet vad det är för krav som man skall uppfylla
            för att bli godkänd som fristående skola.
          </note>
          <note n="1417ac7f">
            Vi för också en diskussion om behovet av centrala regler. Det
            är säkert flera som känner ett behov av det. Samtidigt vet vi
            också att när man håller sig strikt till väldigt strikta och stela
            centrala regler tenderar det att leda till absurda tolkningar
            i de enskilda fallen.
          </note>
          <note n="2ef883b4">
            Här kan det bli en svår avvägning mellan olika viktiga bedömningar.
          </note>
          <note n="b74ff408">
            Vi ställer krav på att det skall finnas en god kvalitet i samtliga
            skolor. Det är ett viktigt krav eftersom vi har ansvar för att
            alla barn och ungdomar får gå i en bra skola av bra kvalitet.
            Det skall vara en skola som uppfyller alla krav på allsidighet
            och saklighet, en skola där man förmedlar och delar de gemensamma
            värdegrunder som finns uttryckta i skollag och läroplan.
          </note>
          <note n="75fb5c08">
            Därför är jag oroad över en del signaler och kritik som har framförts
            mot vissa fristående skolor om att de inte skulle uppfylla dessa
            kvalitetskrav. Jag har inget belägg eller underlag för att säga
            att så skulle vara fallet, men eftersom kravet på hög kvalitet
            är så viktigt för att vi skall kunna garantera alla barn och ungdomar
            en bra skolgång är jag oroad över dessa signaler. Det är också
            därför som den parlamentariska kommittén har fått i uppgift att
            titta på om vi har tillräckligt strikta krav i dessa avseenden
            när det gäller godkännandet av nya fristående skolor.
          </note>
          <note n="c8a5868b">
            Låt oss också erkänna att vi har ett inneboende problem när vi
            har ett skolväsende som generellt sett är decentraliserat och
            målstyrt, medan vi har ett friskolesystem som i dag är centralstyrt
            och detaljreglerat. Det är inte alldeles enkelt att få de olika
            styrsystemen att fungera bra tillsammans.
          </note>
          <note n="b71f6c69">
            Jag tycker att det är viktigt att alla skolor är tillgängliga
            för alla elever. Det är viktigt att det är möjligt för en elev
            att faktiskt välja i vilken skola man vill gå oavsett om man råkar
            ha särskilda svårigheter i skolan, oavsett om man råkar ha ett
            funktionshinder och oavsett storleken på föräldrarnas plånbok.
            Vi är inte där ännu. Det finns flera olika saker som hindrar elever
            från att faktiskt välja den skola man vill gå i.
          </note>
          <note n="4bb06a32">
            Det är också en fråga som vi bör se över.
          </note>
          <note n="1ceeef8d">
            Regeringen har därför tillsatt den parlamentariska utredning
            som det hänvisats till flera gången här i debatten. Jag har höga
            förhoppningar på vad den parlamentariska utredningen skall kunna
            komma fram till för förslag. I avvaktan på de förslagen har regeringen
            föreslagit att vi skall ändra i det regelsystem som styr bidragsgivningen
            till de godkända fristående skolorna.
          </note>
          <note n="21d34723">
            Det är inte korrekt som en del debattörer här har sagt att regeringen
            föreslår att man generellt sett sänker bidragsnivån till de fristående
            skolorna. Det är inte innebörden av vårt förslag, och det kommer
            inte att bli innebörden av riksdagens beslut.
          </note>
          <note n="ed6efd19">
            Innebörden är att vi utökar möjligheten för kommunen att göra
            en bedömning av elevernas och skolornas behov och ta hänsyn till
            detta i bidragsgivningen. Kommunerna har att ta hänsyn till behoven
            hos elever som väljer att gå i fristående skolor och också till
            behoven hos elever som väljer att inte gå i fristående skolor.
            För att den avvägningen skall kunna göras på ett så rättvist och
            rimligt sätt som möjligt behöver utrymmet för kommunerna öka i
            förhållande till det som har gällt under det regelsystem som föreslogs
            av Beatrice Ask.
          </note>
          <note n="e123f7d8">
            Det är inte heller så att vi har föregripit utredningen. När
            vi lade fram propositionen sade vi mycket tydligt, och det finns
            hänvisat till det i propositionen, att det här är ett förslag
            som vi lägger fram i avvaktan på utredningen. I en del fall har
            man i dag en överkompensation av fristående skolor, det gäller
            inte alla fristående skolor men det gäller vissa fristående skolor.
            De som har erfarenhet av de kommuner och de stadsdelar där det
            sker vet vilka oerhört stora problem det skapar i konkurrensen
            med den kommunala skolan.
          </note>
          <note n="9b65ba40">
            När resurserna till eleverna i skolan generellt sett är knappa
            är det oerhört viktigt att de kan fördelas så att de elever som
            har de största behoven också får de största resurserna. Då måste
            vi skapa ett utrymme för kommunerna att med de knappa resurser
            man har också göra de viktiga politiska avvägningarna.
          </note>
          <note n="57b79a70">
            Jag välkomnar de tillägg till regeringens förslag som utskottet
            i samarbetet mellan Socialdemokraterna och Centerpartiet har åstadkommit.
            Jag tycker att det har förbättrat regeringens förslag. Det visar
            tydligare att vi strävar efter ett bidragssystem som är mer behovsorienterat
            än det som hittills har rått.
          </note>
          <note n="990103b6">
            Eva Johansson har redan gett exempel på att det finns flera kommuner
            som redan i dag ger bidrag till fristående skolor som är högre
            än de 85 % som är en miniminivå i dag. Det är därför som jag inte
            känner mig orolig för att kommuner inte skulle ge högre bidrag
            till de skolor som är i behov av det när miniminivån blir 75 %.
            Redan i dag gör man ju det till de skolor som är i behov av högre
            bidrag än 85 %.
          </note>
          <note n="c316471f">
            Anf. 190 ULF MELIN (m) replik
          </note>
          <note n="18b5255b">
            Herr talman! Under de år som jag har lärt känna
          </note>
          <note n="49180335">
            Ylva Johansson har mitt intryck varit att hon är en tänkande
            kvinna. Jag tror egentligen att hon inte ville lägga fram den
            här propositionen. Jag tror att den har blivit framtvingad av
            den socialdemokratiska riksdagsgruppen. Jag blev ännu mer övertygad
            om det när jag lyssnade på det anförande som Ylva
          </note>
          <note n="0a6ac253">
            Johansson nyss höll. Där välkomnade hon det tillägg som man har
            gjort i skollagen i enlighet med överenskommelsen med Centerpartiet.
            Om det egentligen inte är ett hafsverk så undrar man litet stilla
            varför inte Ylva Johansson föreslog den förändringen i skollagen
            i propositionen.
          </note>
          <note n="2e1c3628">
            När det gäller sänkningen på 25 % är det klart att man kan säga
            att en fristående skola kan få 85-90 %
          </note>
          <note n="2f80de76">
            även i framtiden. Men med den erfarenhet vi har efter de år som
            vi har haft det nya bidragssystem vill jag påstå att risken är
            uppenbar att 75 % blir både ett golv och ett tak. Många uttalanden
            som är gjorda av ledande socialdemokrater både här i riksdagen
            och i press osv. tyder på detta.
          </note>
          <note n="6af56f7a">
            Sedan skulle jag vilja ställa en fråga om utredningen. Ylva Johansson
            försäkrar att man minsann inte föregriper utredningen. Jag tycker
            att man gör det när man samma dag som man ger direktiven till
            en utredning som bl.a. skall se över bidragsreglerna föreslår
            den här sänkningen. Man säger också att man avser att återkomma
            nästa år till riksdagen om utredningen eventuellt skulle komma
            fram till något annat. Min fråga till Ylva Johansson är: Är den
            här överenskommelsen kortsiktig, eller är den långsiktig?
          </note>
          <note n="c34dd729">
            Anf. 191 Statsrådet YLVA
          </note>
          <note n="09fd283b">
            JOHANSSON (s)
          </note>
          <note n="e85c1187">
            Herr talman! På den sista frågan vill jag svara att jag hoppas
            att den samtalston och den samarbetsanda som har varit grunden
            för den uppgörelse som har kunnat träffas i utbildningsutskottet
            i den här frågan är långsiktig. Hur det konkreta regelsystemet
            sedan skall utformas får övervägas i den parlamentariska utredningen.
            Vi får ta ställning till det när den utredningen är klar med sitt
            arbete.
          </note>
          <note n="ff831cc0">
            Jag vill också säga att det förslag som vi nu har lagt fram och
            som riksdagen kommer att besluta om innebär att vi gör en ändring
            i regelsystemet för bidragen redan nästa år. Det är inte så att
            det förslaget och den ändringen i första hand skall ses i relation
            till utredningen, utan det skall ses i relation till det regelsystem
            som har rått. Det har haft svåra effekter i vissa kommuner och
            gentemot vissa fristående skolor.
          </note>
          <note n="b6c6277d">
            Vi har faktiskt haft effekter av att vissa fristående skolor
            har blivit överkompenserade som har inneburit att det har lönat
            sig för vissa kommunala skolor att ombilda sig till fristående
            skolor. Genom att enbart ändra huvudmannaskap har man kunnat få
            ett högre bidrag. Jag finner ett sådant system mycket stötande.
          </note>
          <note n="da73f85b">
            Även om det har varit ett fåtal skolor som varit aktuella för
            denna överkompensation är de fallen mycket stötande i ett allmänt
            skolsystem med knappa resurser.
          </note>
          <note n="d84d6404">
            Det är mot den bakgrunden som detta skall ses. Vi har inte tyckt
            att det varit lämpligt att fortsätta med ett system med så pass
            svåra effekter under ytterligare ett år.
          </note>
          <note n="a1502574">
            Anf. 192 ULF MELIN (m) replik
          </note>
          <note n="af825ab7">
            Herr talman! Jag tackar för svaret. Det svar jag nu fick av skolministern
            visar att den överenskommelse som är träffad mellan Socialdemokraterna
            och
          </note>
          <note n="f0bfa8c0">
            Centern när det gäller ersättningsnivån är långsiktig.
          </note>
          <note n="e12e560e">
            Då har man ju faktiskt föregripit utredningen genom denna överenskommelse.
            Det lär majoriteten i utredningen bara ha att rätta sig efter.
          </note>
          <note n="6234c792">
            Sedan skulle jag vilja fråga Ylva Johansson om
          </note>
          <note n="929a26ac">
            Carl Thams uppfattning som han delgav här i kammaren: För det
            första har vi i regeringen klart markerat att vi inte vill ha
            en utveckling som innebär fler och fler privatskolor i landet
            och därmed följande segregation. Detta gjordes också klart i valrörelsen.
          </note>
          <note n="5e67aab6">
            Herr talman! Nu tror jag att Ylva Johansson inte kommer att svara
            på den frågan. Det gjorde inte heller
          </note>
          <note n="d10e58f4">
            Eva Johansson. Skälet tror jag är att de tycker att det egentligen
            är litet pinsamt när den gamla folkpartisten är mer socialdemokrat
            än vad socialdemokraterna själva är.
          </note>
          <note n="c70960cb">
            Anf. 193 Statsrådet YLVA
          </note>
          <note n="09fd283b">
            JOHANSSON (s)
          </note>
          <note n="35989991">
            Herr talman! Jag måste rätta Ulf Melin. Jag svarade alldeles
            nyss att jag hoppades att det samtalsklimat och det samarbetsklimat
            som har rått i utbildningsutskottet skall vara långsiktigt. Men
            den konkreta utformningen av de regler som skall gälla för bidragsgivningen
            får den parlamentariska utredningen arbeta med, och sedan får
            vi ta ställning till det.
          </note>
          <note n="960d011a">
            Jag skall faktiskt svara på Ulf Melins fråga när han tar upp
            lösryckta citat från ett annat statsråd. Mitt svar på den frågan
            är att jag inte tänker bidra till att sänka nivån på den här debatten
            till en så pass låg nivå som det skulle innebära att statsråd
            stod i riksdagens kammare och recenserade lösryckta citat från
            andra statsråd framförda av moderata företrädare.
          </note>
          <note n="f5c08e05">
            Anf. 194 INGER DAVIDSON (kds) replik
          </note>
          <note n="b82940c7">
            Herr talman! Jag är förvånad över att minnet är så kort när det
            handlar om situationen för de fristående skolorna. Det är knappast
            så att valet har styrts av att man har velat ha bättre ekonomiska
            resurser när man under 70- och 80-talet mot alla odds har startat
            och drivit friskolor eller låtit sina barn gå i en fristående
            skola. Man har verkligen fått kämpa för att det hela skall gå
            runt. Lärarna har fått jobba för låga löner, och föräldrarna har
            fått städa, osv.
          </note>
          <note n="06703c3c">
            Det är också oerhört tydligt att det finns en spricka inom Socialdemokraterna
            i den här frågan.
          </note>
          <note n="1719eb6e">
            Det handlar inte bara om lösryckta citat från statsråd, utan
            det finns citat från alla möjliga håll som man skulle kunna ta
            fram här. Men jag inser att det är svårt för Ylva Johansson att
            få belägg för om de är riktiga eller inte, så jag tänker inte
            göra det. Men jag tror att de flesta är medvetna om att det är
            så.
          </note>
          <note n="0f058993">
            Jag tycker därför att det är roligt att Ylva
          </note>
          <note n="9ccca76d">
            Johansson så tydligt säger att de fristående skolorna är en naturlig
            del i det svenska skolsystemet. Det betyder mycket att ett socialdemokratiskt
            statsråd slår fast det så tydligt, och det vill jag tacka för.
          </note>
          <note n="77e6e381">
            Sedan till frågan om att de knappa resurserna ger minskade bidrag.
            Det blir tyvärr minskade bidrag till alla. Det skall fastläggas
            en minimikostnad, en genomsnittskostnad, för eleverna. Den måste
            då ligga på 100 %. Sedan ligger nivån på 85 % eller nu 75 %
          </note>
          <note n="ad8acf11">
            för de fristående skolorna. Det innebär sänkta bidrag för alla.
          </note>
          <note n="f12a2ccb">
            Ylva Johansson sade att fristående skolor är centralstyrda, och
            det är inte de offentliga skolorna.
          </note>
          <note n="e0d002a8">
            Skillnaden är att varje enskild fristående skola skall godkännas.
            Godkännandet skall inte skilja sig åt från kommun till kommun.
            Därför är det viktigt att
          </note>
          <note n="6c3040dc">
            Skolverket står för godkännandet och att de kvalitetskrav vi
            har blir lika över hela landet.
          </note>
          <note n="736f3d4e">
            Anf. 195 Statsrådet YLVA
          </note>
          <note n="09fd283b">
            JOHANSSON (s)
          </note>
          <note n="177f63c6">
            Herr talman! Till det sista Inger Davidson sade vill jag säga
            att de fristående skolorna inte är centralstyrda, men det regelsystem
            som styr de fristående skolorna är centralstyrt och detaljreglerat
            medan det regelsystem som styr de kommunala skolorna är decentraliserat
            och målstyrt. Det är skillnad mellan dessa två styrsystem.
          </note>
          <note n="9e3cd33d">
            Än så länge har vi kanske sett måttliga effekter av att det blir
            problem med dessa två styrsystem. Men jag tror att vi på sikt
            riskerar att få en ganska kraftig kollision mellan dessa två styrsystem
            som skall gälla för skolor som skall arbeta under likvärdiga förhållanden.
            Det är problem som vi behöver lösa.
          </note>
          <note n="09d05d8a">
            Även om den genomsnittliga kostnaden för eleven säger en del
            om vad man satsar på eleverna i skolan säger den inte allt. Det
            visar sig vid utvärderingar när man undersöker hur nedskärningar
            på skolans område har slagit för olika elever att den genomsnittliga
            eleven har klarat sig ganska hyggligt. Men det är de elever som
            har de största behoven som har fått betala det högsta priset.
          </note>
          <note n="87456a3b">
            Därför tror jag att vi i flera sammanhang skall akta oss för
            att knyta för mycket av våra utvärderingar och våra resurser till
            den genomsnittliga eleven. Vi måste bli mer noga med att se till
            behoven särskilt när resurserna är knappa och särskilt när politikens
            verkningskraft är kringgärdad. Då blir det särskilt viktigt att
            våga göra politiska prioriteringar och att våga satsa på de elever
            som har störst behov av satsningar.
          </note>
          <note n="af7fa2d5">
            Anf. 196 INGER DAVIDSON (kds) replik
          </note>
          <note n="56bb030e">
            Herr talman! Jag håller fullständigt med om att det är viktigt
            att våga prioritera när man gör nedskärningar. Det hade jag önskat
            att regeringen hade gjort litet mer, bl.a. att man verkligen hade
            slagit vakt om resurserna till basverksamheten som man lovade
            så tydligt i valrörelsen. Men detta är ett litet sidospår.
          </note>
          <note n="9b9973c1">
            Jag skulle vilja rikta en direkt fråga till Ylva
          </note>
          <note n="6080c381">
            Johansson om detaljregleringen och centralstyrningen.
          </note>
          <note n="fc180ce4">
            Tycker Ylva Johansson att det vore bättre att kommunerna fick
            mer inflytande också över godkännande och tillsyn av de fristående
            skolorna?
          </note>
          <note n="84290578">
            Anf. 197 Statsrådet YLVA
          </note>
          <note n="09fd283b">
            JOHANSSON (s)
          </note>
          <note n="eb5dc5d0">
            Herr talman! Av direktiven till den parlamentariska utredning
            som har i uppgift att se över villkoren för de fristående skolorna
            framgår att man bör utarbeta ett förslag där kommunerna har en
            större roll än i dag när det gäller tillståndsgivningen och att
            man bör komma med förslag om ett delat tillsynsansvar mellan kommunerna
            och Skolverket.
          </note>
          <note n="86b4707e">
            Hur det skall se ut och hur stora de olika andelarna skall vara
            är sådant som kommittén får överväga.
          </note>
          <note n="50aa0549">
            Jag vill också kommentera det som Inger
          </note>
          <note n="e9af5533">
            Davidson sade. Hon uttrycket sig ungefär så här: Kom ihåg hur
            det såg ut på 70- och 80-talet för de fristående skolorna. Låt
            oss komma ihåg det. Det var ett helt annat styrsystem. Då var
            det kommunerna som avgjorde ifall en fristående skola skulle bli
            godkänd eller inte, och det var staten som betalade pengarna,
            eftersom vi då hade ett sådant styrsystem. Det var vi socialdemokrater
            som tog initiativ till att ändra det styrsystemet så att i stället
            godkännandet skulle ligga på central nivå och bidragsgivningen
            på kommunal nivå.
          </note>
          <note n="bf12fdce" type="speaker">
            Anf. 198 MARGITTA EDGREN (fp)
          </note>
          <note n="c795e98b">
            replik
          </note>
          <note n="1b849670">
            Herr talman! Jag var väldigt fascinerad av Ylva
          </note>
          <note n="a37eddcd">
            Johanssons inledning. Men samtidigt var hon väldigt gåtfull.
            Jag skulle uppskatta om Ylva Johansson gav exempel på vad hon
            menar med att vissa friskolor är problemskolor och att vissa utlöser
            problem även i de kommunala skolorna. Jag skulle uppskatta det.
            Att tala ur skägget skulle också på något vis bidra till att lyfta
            debatten.
          </note>
          <note n="c2712192">
            Jag kan gissa vad det är Ylva Johansson menar. Vi kan väl ändå
            vara överens om att det inte handlar om
          </note>
          <note n="062d2c41">
            Waldorfskolor, Montessoriskolor, finska skolor eller
          </note>
          <note n="a9b03d98">
            Estniska skolan. Det är inte där problemen ligger. Jag skulle
            vilja att vi lyfte debatten.
          </note>
          <note n="14d3de5a">
            Jag vet ett fall som jag tyckte var ett problem under förra mandatperioden.
            Det var en skola i Höör som visade sig vara en friskola - hur
            den nu släpptes igenom kommer jag inte riktigt ihåg - på tredje
            terminen med en elev och som aldrig haft mer än en elev. Det är
            att göra parodi av hela friskolan. Det tyckte jag var ett problem.
            Det blev så småningom förändrat. Det var Beatrice Ask som gick
            in och undersökte det vidare och sedan Skolverket.
          </note>
          <note n="b68c12ee">
            Det sades att primärkommunen och vi riksdagsmän vill värna trygghet
            och kvalitet. Det är också det föräldrarna vill. Det är ett av
            skälen till att de i vissa fall för sina barn väljer en friskola.
          </note>
          <note n="9447f272">
            Ylva Johansson garanterar oss här att en sänkning inte är innebörden.
            Nej, men det kommer att uppfattas så, trots våra och era goda
            intentioner.
          </note>
          <note n="6484e737">
            Jag har bara en fråga: Vilken egen extra kontroll har statsrådet
            på att det inte blir bara en sänkning tvärs över, speciellt i
            detta resursläge?
          </note>
          <note n="98110be7">
            Anf. 199 Statsrådet YLVA
          </note>
          <note n="09fd283b">
            JOHANSSON (s)
          </note>
          <note n="abd86aec">
            Herr talman! Föräldrarna vill självklart också ha trygghet, kvalitet,
            rättvisa och valfrihet i skolsystemet.
          </note>
          <note n="6a04d21d">
            Men vi politiker har också till uppgift att i de fall det kan
            råda någon motsättning mellan olika föräldrar, mellan olika elever
            och mellan olika mål att göra en helhetsbedömning och se till
            att alla elever i en kommun har rätt till en skola, där man har
            valfrihet, trygghet, rättvisa och kvalitet. Det är just det som
            ibland kan skapa problem - vi skall inte blunda för det.
          </note>
          <note n="13f7f08e">
            Det kan finnas problem - det vet vi att det gör - i vissa fristående
            skolor, där kvaliteten kan ifrågasättas.
          </note>
          <note n="45d7baa9">
            Det kan handla om det som Margitta Edgren själv tog som exempel,
            dvs. extremt få elever. Som jag också sade i mitt anförande är
            jag orolig över den kritik som har framförts mot vissa skolor
            för att man inte skulle dela den värdegrund som uttrycks i skollag
            och läroplan. Jag vet inte om den kritiken är berättigad, men
            jag är ändå oroad över kritiken och vill därför att vi ser över
            det.
          </note>
          <note n="b76a4450">
            I en kommun med ett sviktande elevunderlag och med knappa resurser
            till skolan räcker resurserna naturligtvis inte till hur många
            skolenheter som helst.
          </note>
          <note n="ee696583">
            Det kan då uppstå ett läge där etableringen av ytterligare en
            skolenhet automatiskt får den effekten att det blir mindre resurser
            till en annan, kommunal skolenhet. De elever som har valt att
            gå i den kommunala skolan kommer i så fall att få sämre kvalitet
            i sin undervisning därför att andra vill välja en fristående skola.
          </note>
          <note n="4d16cb88">
            Jag menar att det i det valet och med den problemställningen
            inte är lätt att veta vad som är det rätta att göra. Vi kan inte
            heller här uttala att vi i varje fall säkert vet vad som är den
            rätta bedömningen.
          </note>
          <note n="8fd9d47a">
            Men låt oss erkänna att de här problemen kan finnas och att vi
            har det politiska uppdraget att på bästa sätt försöka göra den
            avvägningen med alla barns bästa för ögonen.
          </note>
          <note n="ba9b60b9">
            Anf. 200 MARGITTA EDGREN (fp) replik
          </note>
          <note n="9d0178c2">
            Herr talman! Jag delar självklart den uppfattningen. Men vi har
            kanske litet olika betoning på föräldrarnas roll och ansvar kontra
            kommunens och politikernas ansvar. Jag vill ändå att vi fokuserar
            debatten på vilka som utgör problemen. När nu Ylva
          </note>
          <note n="445b2c5d">
            Johansson inte vill, inte kan eller just nu inte är beredd att
            ta ställning till det, kan jag väl få säga vad jag anser. Det
            måste väl gälla sådana skolor, t.ex.
          </note>
          <note n="57d53bf7">
            vissa konfessionella skolor, där man tar bort sidor i skolböckerna,
            hoppar över eller glömmer bort inslag om respekt och tolerans
            för oliktänkande. Är vi överens om att det är detta det handlar
            om, dvs. att det är de skolorna som vi måste begränsa?
          </note>
          <note n="19150723">
            Jag vill bara få klargjort att vi tillsammans vill visa uppskattning
            för skolor med den typen av pedagogiskt nytänkande osv. som jag
            nämnde. Det är någonting annat som vi menar när vi talar om friskolor
            med problem - om vi för övrigt bortser från allt som har med pengar
            och ekonomi att göra och ser bara till innehållet.
          </note>
          <note n="1d94d30c">
            Anf. 201 Statsrådet YLVA
          </note>
          <note n="09fd283b">
            JOHANSSON (s)
          </note>
          <note n="813b5447">
            Herr talman! Tyvärr kan vi inte bortse från pengar - det är sällan
            vi kan göra det i riksdagens kammare. Men det är riktigt, som
            Margitta Edgren beskriver, att jag är oroad. Det är precis den
            oro för vissa skolor som jag känner som hon ger uttryck för.
          </note>
          <note n="b7e01ec1">
            Man kan ifrågasätta om vi i dag har det bästa kontrollsystemet
            och det bästa regelsystemet för att se till att vi uppfyller de
            krav som alla elever har rätt att ställa, på saklighet, på allsidighet
            och på att skolan skall stå för de gemensamma värden som vi har
            kommit överens om i det gemensamma skolväsendet.
          </note>
          <note n="6fd9ec85">
            Kanske vi har en noggrannare kontroll på hur många timmar man
            har i varje ämne än på vad man egentligen gör på lektionerna.
            Om det är så får vi fundera på hur vi annars skulle ha både tillsynsorganisationen
            ordnad och reglerna utformade.
          </note>
          <note n="9b922326">
            Det är ingen lätt uppgift, men jag har ändå ganska gott hopp
            om att den parlamentariska utredning som arbetar skall kunna klara
            den uppgiften, eller åtminstone leda den så pass långt framåt
            att vi kan komma till en bättre situation än den vi har i dag.
          </note>
          <note n="8d0a8a79" type="speaker">
            Anf. 202 ANDREAS CARLGREN (c)
          </note>
          <note n="28b27ffe">
            Herr talman! Min bakgrund när jag har deltagit i arbetet med
            att ta fram det förslag som riksdagen kommer att fatta beslut
            om har varit att jag har sett den verklighet som de fristående
            skolorna upplever.
          </note>
          <note n="191de2a0">
            Jag har sett oron hos dem som har arbetat med fristående skolor
            och som har varit oroliga för att deras framtid skulle hotas av
            ovilliga myndigheter.
          </note>
          <note n="3a37d811">
            Jag har sett föräldrarnas engagemang, när de har samlat pengar,
            arbetat med basarer och på andra sätt ansträngt sig för att rädda
            sin skolas överlevnad. Jag har sett glöden hos lärare och föräldrar
            i arbetet på det som de tror på.
          </note>
          <note n="4e4754cb">
            Nu har vi i timmar fått höra om alla de fel som har begåtts i
            det förgångna. Vi har fått höra om olika partiers illvilja i det
            förgångna. Inte en oförrätt tycks vara glömd.
          </note>
          <note n="c4911ccb">
            Ändå kan man om man läser utskottsbetänkandet se att ett enigt
            utskott, med precis alla partier, har gjort följande principiella
            uttalande om de fristående skolornas betydelse:
          </note>
          <note n="b28a6a8c">
            "Dessa utgör enligt utskottet ett viktigt inslag i den öppenhet
            och den valfrihet som skall känneteckna skolväsendet. Den mångfald
            som följer härav måste få utvecklas inom ett sammanhållet skolväsende,
            med likvärdiga villkor och utan inslag av segregation."
          </note>
          <note n="1917feb2">
            Jag höll på att säga att min blygsamhet förbjuder mig att säga
            att det här var ett ordagrant citat ur
          </note>
          <note n="1f5ffd6d">
            Centerns motion. Men det är också ett exempel på att politiker
            ibland blåser upp en oenighet för att debattera i timmar. Jag
            tycker mycket om Centerns f.d. regeringskamrater, men jag är förvånad
            över att de nu i timmar har låtit så arga över att
          </note>
          <note n="622d4000">
            Socialdemokraterna är med om ett så bra uttalande.
          </note>
          <note n="e0d6086b">
            Riksdagen kommer att besluta att ändra reglerna för schablonbidraget,
            så att en kommun får göra avdrag på högst 25 % i stället för dagens
            15 %. Det här var ett politiskt faktum, eftersom vänstern förklarade
            att man ville ge Socialdemokraterna majoritet för 15 %. Om Centern
            inte hade ingripit hade det blivit riksdagens beslut i dag och
            inget mer.
          </note>
          <note n="a1ae42d2">
            Men nu blir det mer, i och med att Centern valde att träffa den
            här uppgörelsen.
          </note>
          <note n="ed47c008">
            Det blir ett tillägg i skollagen fr.o.m. den 1 juli i år som
            innebär att det utöver schablonbidraget skall kunna bli särskilda
            bidrag för extra kostnader. Det är ett sätt att komma till rätta
            med orättvisor som vi alla har sett.
          </note>
          <note n="be770e3c">
            Hittills har en kommun kunnat minska bidragen utan att beakta
            kostnader till följd av att skolan drivs i enskild regi. Nu kommer
            den, i och med den här lagändringen, inte att kunna göra det.
          </note>
          <note n="4350d895">
            Hittills har en kommun kunnat minska bidragen utan att beakta
            kostnader som är en följd av att en fristående skola har tagit
            emot elever med behov av särskilt stöd. Nu kommer den inte att
            kunna göra det.
          </note>
          <note n="699b120c">
            Hittills har en kommun kunnat minska bidragen oavsett om den
            fristående skolan erbjuder skolhälsovård. Nu kommer den inte att
            kunna göra det.
          </note>
          <note n="8e02429f">
            Det här är den del av beslutet som är följden av
          </note>
          <note n="7373e76a">
            Centerns motion och uppgörelsen med
          </note>
          <note n="c2e79d28">
            Socialdemokraterna. Riksdagen kommer, räknar jag med, att bifalla
            Centerns motion.
          </note>
          <note n="bcb018d1">
            Men det här är också ett svar på den fråga som Ulf
          </note>
          <note n="f7689065">
            Melin ställde. Han frågade: Vad gör ni om en kommun inte beaktar
            det här? Ulf Melin ville låtsas som att det var en kommun som
            själv avgjorde om den skulle beakta det här.
          </note>
          <note n="0bd9a8cb">
            Svaret är att en kommun skall följa lagen. Ulf
          </note>
          <note n="75e21098">
            Melin är ledamot av Sveriges lagstiftande församling.
          </note>
          <note n="169c24a1">
            Om jag förstår honom rätt är hans synpunkt att riksdagen skall
            avstå från att stifta en lag av hänsyn till risken att en kommun
            eventuellt skulle bryta mot lagen.
          </note>
          <note n="cc05fb91">
            Det står i utskottets betänkande att kommunerna i och med lagändringen
            kommer att åläggas att beakta fristående skolors behov av särskild
            ersättning för extra kostnader jämte schablonbidraget om sådana
            föreligger. Detta innebär att fördelningen av resurser för de
            fristående skolorna då kommer att ske i huvudsaklig överensstämmelse
            med de fördelningsprinciper som bör gälla kommunens egna skolor,
            nämligen att resurserna fördelas efter behov.
          </note>
          <note n="f1bfdcd6">
            Om en fristående skola anser att den är orättvist behandlad,
            kan den låta allmän domstol pröva det i ett tvistemål. Det är
            svaret på Ulf Melins fråga.
          </note>
          <note n="0e0dd8e9">
            Ulf Melin ställde frågor om Jönköping och Borås.
          </note>
          <note n="99176738">
            Jag tänker inte kommentera enskilda kommuner. Jag vill bara säga
            att Ulf Melins reservation företräder en linje som går ut på att
            kommunerna inte skall ha något tillägg i skollagen att följa.
            Med Ulf Melins logik måste det betyda att illvilliga socialdemokratiska
            kommunpolitiker blir bättre att handskas med om moderaternas reservation
            skulle gå igenom, dvs. att det blir mindre lagstiftning och mindre
            stöd för de fristående skolornas rättigheter. Det är en litet
            konstig logik.
          </note>
          <note n="70956b69">
            Jag tror inte att vi med det här riksdagsbeslutet löser alla
            problem. Vi kommer inte att skapa ett himmelrike för de fristående
            skolorna. Å andra sidan kommer det inte heller att bli den grad
            av helvete som det kunde ha blivit om ingen förändring alls hade
            gjorts. De fristående skolorna får leva på ungefär samma jordiska
            villkor som andra skolor i Sverige.
          </note>
          <note n="a501aac0">
            Jag tror att det är ganska rimligt.
          </note>
          <note n="4d035de1">
            Jag vet att det finns en stor oro bland fristående skolor inför
            det fortsatta arbetet. Utskottet har angett ett antal punkter
            i överensstämmelse med Centerns motion som innebär att stödet
            till de fristående skolorna skall skapa likvärdiga ekonomiska
            förutsättningar, så att avgifter görs onödiga. Utskottet räknar
            med att stödet skall utgå till de fristående skolorna i förhållande
            till elevernas behov och skolornas åtaganden. De fristående skolorna
            måste få möjlighet att arbeta under stabila och förutsebara villkor.
            Därför skall kommunernas skyldigheter regleras i lag. Utskottet
            har understrukit att det är viktigt att vi nu söker brett stöd
            för dessa förändringar i det kommande utredningsarbetet. Misstro
            inte detta ett ögonblick - det vill jag säga till mina f.d.
          </note>
          <note n="1c69b8f7">
            regeringskamrater. Utredningsarbetet kommer att vara viktigt.
          </note>
          <note n="7bb643e0">
            Jag välkomnar gärna den inställning som Margitta
          </note>
          <note n="59432806">
            Edgren redovisade om behovet av att medverka till brett politiskt
            stöd och långsiktiga spelregler. Jag vill också säga till Inger
            Davidson att vi kommer att engagera oss i utredningen tillsammans
            med er för att åstadkomma bra villkor. Det jag tycker var orimligt
            var att låta en nedskärning av bidragen slå blint. Jag tycker
            att det är obegripligt att vi i timmar fått höra att det skulle
            ha varit bättre att bara låta det ske i avvaktan på en utredning.
            Så säger ni: Det sade ni då, det missade ni då. Beskyllningarna
            flyger kors och tvärs i luften, men det hjälper inte de fristående
            skolorna ett dugg om inte era debattminuter ger kronor till de
            fristående skolorna. Det gör de ju inte.
          </note>
          <note n="db4215e2">
            Det blir inte ett öre till de fristående skolorna av den sortens
            inställning, man bara anklagar andra.
          </note>
          <note n="66d42017">
            I Danmark finns det, förutom regler, en värdegemenskap för de
            fristående skolornas villkor.
          </note>
          <note n="2b902771">
            Jag önskar att vi skulle kunna uppnå en sådan värdegemenskap
            också i Sverige. Det skulle vara en trygghet för de fristående
            skolorna. Vi är inte där ännu, men vi har kommit en viktig bit
            på vägen.
          </note>
          <note n="eaf3e632">
            Jag tycker att socialdemokraterna har varit konstruktiva. De
            har stått i alla delar för det som vi kommit överens om. Det bådar
            gott. Jag hoppas att detta skall kunna ge andra som deltagit i
            debatten en del inspiration och mod på vägen för att våga samarbeta
            i stället för att ropa att vargen kommer. De ropen hjälper inte
            en enda fristående skola.
          </note>
          <note n="4457f3d2">
            Jag har hört Ulf Melins repliker, och jag vet att han är en positiv
            och klok person. Jag hoppas att han blir lika klok och positiv
            i denna fråga som i andra efter litet sommarlov.
          </note>
          <note n="364d450f">
            Med detta yrkar jag bifall till utskottets hemställan.
          </note>
          <note n="a9ac3b0e" type="speaker">
            Anf. 203 FÖRSTE VICE TALMANNEN
          </note>
          <note n="175d293a">
            Innan vi går vidare med de repliker som begärts vill jag meddela
            att avsikten är att vi i kväll skall kunna slutdebattera dels
            innevarande ärende, UbU16, dels nästa ärende, UbU17. Dock måste
            vi göra det innan kl. 23.00, annars kommer vi att få uppskjuta
            behandlingen av delar av nästa ärende till någon gång nästa vecka.
          </note>
          <note n="1b357175">
            Anf. 204 ULF MELIN (m) replik
          </note>
          <note n="587c9800">
            Herr talman! Det gäller alltså att fatta sig kort om vi skall
            klara även betänkande 17.
          </note>
          <note n="c57e97b7">
            Andreas Carlgren sade att han var förvånad över att vi hade höjt
            rösten och var kritiska. Det intressanta är att Andreas Carlgren
            hade exakt likadant språkbruk som andra tidigare i debatten. Det
            förvånar mig efter
          </note>
          <note n="13af9193">
            Andreas Carlgrens inledning.
          </note>
          <note n="5e8c3828">
            Det vi kritiserade - uppenbarligen har Andreas
          </note>
          <note n="34d40220">
            Carlgren lyssnat dåligt - är att regeringen lade en proposition
            på riksdagens bord samtidigt som man gav direktiv till utredningen.
            Tycker inte även
          </note>
          <note n="0ecf72ad">
            Andreas Carlgren att man i det fallet har föregripit utredningen?
            Sedan stämmer det att ni har gjort upp med socialdemokraterna.
          </note>
          <note n="2bd9ee09">
            Jag gav Eva Johansson beröm för att hon ställt upp på en del
            av skrivningarna, eftersom jag aldrig tidigare hört henne säga
            något positivt om fristående skolor.
          </note>
          <note n="54f3a4ad">
            Andreas Carlgren var förvånad över reservation 1.
          </note>
          <note n="ada10fcc">
            Jag tycker att han borde läsa även reservation 2, där vi tar
            upp just de delar som Andreas Carlgren kritiserade oss för att
            inte ha gjort.
          </note>
          <note n="ed8e87a0">
            När det gäller skollagen finns det på s. 9 en brasklapp. Det
            kan Andreas Carlgren inte smita undan. Den finns där. Det står
            uttryckligen så här:
          </note>
          <note n="4012adb9">
            "Utskottet anser att kommuner vid prövningen av bidrag skall
            kunna ta hänsyn till om de särskilda kostnader som utskottet behandlat
            i det föregående ryms inom schablonbidraget." Det är alltså 75
            %. Det står där helt klart, och det gäller. Det är en brasklapp
            gentemot skollagen. Har det inte stått där hade jag kunnat säga
            att förslaget till skollag är bra, men brasklappen finns där.
            Den har ni inte lyckats förhandla bort. Där har Centern sålt ut
            sig. Ni har helt enkelt hamnat fel i båten.
          </note>
          <note n="649161cd" type="speaker">
            Anf. 205 ANDREAS CARLGREN (c)
          </note>
          <note n="c795e98b">
            replik
          </note>
          <note n="1bda27d3">
            Herr talman! Min avsikt var inte alls att recensera språkbruket.
            Jag har hört sådana i flera timmar nu, och jag är trött på dem.
          </note>
          <note n="08b5517e">
            Min avsikt var i stället att ge litet uppmuntran så här i slutet
            på dagen. Om ni tycker, som det står i er reservation, att regeringens
            förslag hade gett så katastrofala konsekvenser, då är det väl
            bra att vi har sett till att det inte blev så. Det tycker jag
            att Ulf
          </note>
          <note n="6b961a51">
            Melin kunde kosta sig att säga redan innan sommarlovet.
          </note>
          <note n="63944e1b">
            Det är ingen brasklapp som vi infört. Det är en text i det som
            kommer att fungera som motivtext som anger att det skall vara
            sunt förnuft. Är det så att en kommun uppenbart ser att de kostnader
            som vi talar om inte finns. måste man kunna ta hänsyn till det
            också. Det är en självklarhet. Jag tycker att Ulf
          </note>
          <note n="564a8643">
            Melins replik är en bra bekräftelse på att Ulf Melin inte längre
            påstår, som han gjorde i sitt inledningsanförande, att det är
            upp till kommunalt godtycke om man vill beakta dessa kostnader
            eller inte. Så är det definitivt inte, utan nu blir det lag på
            det. Följer inte kommunerna lagen, blir det överklaganden eller
            behandling vid domstol. Så enkelt och tydligt blir det, Ulf Melin.
          </note>
          <note n="e5d87d1e">
            Anf. 206 ULF MELIN (m) replik
          </note>
          <note n="b3285cc3">
            Herr talman! Jag vill att också Andreas Carlgren skall få ett
            bra, trevligt och avkopplande sommarlov.
          </note>
          <note n="0e5b77ce">
            Jag sade faktiskt i mitt inledningsanförande att överenskommelsen
            ändå var bättre än propositionen.
          </note>
          <note n="1c00529f">
            Däremot är jag fortfarande kritisk till brasklappen.
          </note>
          <note n="093dc85d">
            Det är klart att man kan gå till domstol, det är alldeles riktigt.
            Men det är nog inte så lätt för en fristående skola att hålla
            på att processa gentemot de kommunala politikerna, och det gör
            nog att man kan hamna i besvärliga situationer.
          </note>
          <note n="38eabfcd">
            Jag beklagar det som står på s. 9 i betänkandet.
          </note>
          <note n="1ff3bb0c">
            Hade det inte funnits med, hade förslaget varit ganska bra.
          </note>
          <note n="2276226a" type="speaker">
            Anf. 207 ANDREAS CARLGREN (c)
          </note>
          <note n="c795e98b">
            replik
          </note>
          <note n="68115455">
            Herr talman! Det är bra. Den här debatten driver ihop oss mer
            och mer. Nu ger också Ulf Melin förslaget beröm, och det välkomnar
            jag.
          </note>
          <note n="040dde22">
            Det är också bra att Ulf Melin nu inte med ett ord försöker säga
            att det skulle vara kommunalt godtycke som avgör om lagen följs
            eller inte. Ulf Melin bekräftar också den möjlighet som finns
            att få dessa ärenden prövade i domstol.
          </note>
          <note n="c08952de">
            Det som skiljer oss åt är att Moderaterna inte vill ha någon
            lagstiftning. Jag har läst alla era reservationer, och jag vet
            att det där ordagrant står att man nu inte vill föreslå någon
            lagstiftning som innebär en skyldighet att beakta de kostnader
            som vi nu fattar beslut om.
          </note>
          <note n="e9eb900f">
            Efter den här repliken från min sida är det väl då klart att
            skillnaderna t.o.m. är ännu mindre än vad som hittills har visat
            sig i debatten.
          </note>
          <note n="1ae5b62e">
            Anf. 208 BRITT-MARIE DANESTIG-
          </note>
          <note n="884c0b6f">
            OLOFSSON (v) replik
          </note>
          <note n="fa0e8e0b">
            Herr talman! Det kan ibland vara litet svårt att förstå vilken
            värdebas Centerpartiet utgår ifrån. En sak tror jag ändå att jag
            har förstått, nämligen att decentralisering är ett väldigt viktigt
            grundläggande begrepp för Centerpartiets politik.
          </note>
          <note n="488a26e2">
            Då skulle jag vilja fråga Andreas Carlgren: På vilket sätt blir
            regelverket kring de fristående skolorna mindre centralstyrt och
            detaljreglerat genom det här tillägget i skollagen, som är ett
            resultat av överenskommelsen mellan Socialdemokraterna och
          </note>
          <note n="becc8810">
            Centerpartiet?
          </note>
          <note n="00780838" type="speaker">
            Anf. 209 ANDREAS CARLGREN (c)
          </note>
          <note n="c795e98b">
            replik
          </note>
          <note n="02b533ec">
            Herr talman! Det är inte ett dugg svårt att förstå
          </note>
          <note n="01722c79">
            Centerns värdegrund. Det handlar i det här fallet om valfrihet
            och mångfald, precis som vi har skrivit i vår motion och som vi
            till sist har fått alla partier att skriva under på i utskottet.
          </note>
          <note n="98a3a908">
            Decentraliseringen ligger i att kommunerna nu i samarbete med
            de fristående skolorna får beakta vilka kostnader man faktiskt
            har. Tidigare har riksdagen centralt sagt att det skall röra sig
            om 85 %. I praktiken har det kommit att fungera som ett tak. Nu
            blir i stället den procentsats som finns angiven ett golv, och
            man får bedöma om det över det finns kostnader och behov och åtaganden
            som skall betalas. Det finns en lag som kommer att reglera det.
          </note>
          <note n="100c71e8">
            På den här punkten har Vänsterpartiet och
          </note>
          <note n="de7dd3c2">
            Moderaterna efter vad jag förstår samma uppfattning.
          </note>
          <note n="417772bf">
            Ni har skrivit olika reservationer, men innehållet i dem är detsamma,
            dvs. ni motsätter er ett lagligt stöd för de fristående skolorna
            - det är ett faktum. Jag blev mycket förvånad när jag läste detta
            i utskottsbetänkandet.
          </note>
          <note n="7b745a79">
            Anf. 210 BRITT-MARIE DANESTIG-
          </note>
          <note n="884c0b6f">
            OLOFSSON (v) replik
          </note>
          <note n="e1279947">
            Herr talman! Jag tycker inte att jag fick svar på min fråga.
            Jag fick reda på vad Centerpartiet har för värdebas, att det handlar
            om valfrihet och mångfald.
          </note>
          <note n="b884236d">
            Motivet här kan ju vara väldigt förståeligt, att
          </note>
          <note n="0396773f">
            Andreas Carlgren genom det här tillägget vill värna om de fristående
            skolorna. Men, om vi skall vara ärliga: Valfriheten för kommunerna
            och mångfalden har väl knappast tillgodosetts på det här sättet?
          </note>
          <note n="9d2b9399">
            Jag tror inte att man kan säga att Vänsterpartiet och Moderaterna
            i de här sammanhangen har samma uppfattning. Vi tror på det kommunala
            självstyret, och det har jag markerat i den här debatten. Då är
            det väldigt viktigt att kommunerna ges friheten att själva fatta
            sina egna beslut och göra sina egna bedömningar, även när det
            gäller de fristående skolorna.
          </note>
          <note n="20eb3776" type="speaker">
            Anf. 211 ANDREAS CARLGREN (c)
          </note>
          <note n="c795e98b">
            replik
          </note>
          <note n="79f1b0b4">
            Herr talman! Jag svarade faktiskt på Britt-Marie
          </note>
          <note n="44c7735a">
            Danestig-Olofssons fråga. Jag kan ursäkta om mitt svar inte uppfattades,
            eftersom det börjar bli sent.
          </note>
          <note n="50660aa2">
            Låt mig göra det hela ännu tydligare.
          </note>
          <note n="0d71067d">
            Vänsterpartiet vill ju ha en central bestämmelse om att avdraget
            skall kunna göras med 25 %. Jag vill säga mycket tydligt att jag
            inte anser att det skall finnas valfrihet för kommunerna att strunta
            i att beakta kostnader som de fristående skolorna faktiskt har.
            Det är på den punkten Centern och Socialdemokraterna har haft
            samma uppfattning, nämligen att rättvisa är att hänsyn tas till
            kostnader som man faktiskt har. Där skall det inte finnas valfrihet.
            Där skall det inte vara mångfald som skapar godtycke.
          </note>
          <note n="04598ffe">
            Valfriheten och mångfalden skall i det fallet gälla föräldrarnas
            möjligheter att välja också fristående skolor, men det skall ske
            på rättvisa villkor och det skall inte skapa segregation och det
            skall inte finnas skillnader i valfriheten som beror på ekonomi.
            Detta är precis vad utskottet har sagt.
          </note>
          <note n="e3637870">
            Anf. 212 INGER DAVIDSON (kds) replik
          </note>
          <note n="f962f14f">
            Herr talman! Jag är väldigt förvånad över att
          </note>
          <note n="cace69eb">
            Andreas Carlgren så starkt intar en försvarsställning och att
            han i sitt inlägg använder en så raljerande ton över våra tidigare
            inlägg, där vi försökte lyfta fram det som faktiskt skiljer oss
            åt i den här frågan. Det finns inget egenvärde i att säga att
            vi har varit, är och alltid kommer att vara överens i den här
            frågan, eftersom vi ändå vet att det har funnits och på vissa
            håll fortfarande finns djupa ideologiska skillnader.
          </note>
          <note n="b2345bf6">
            Andreas Carlgren talar väldigt starkt om sitt engagemang, om
            hur han på nära håll har sett hur friskolorna har det och hur
            hotade de har känt sig.
          </note>
          <note n="2f2e01fb">
            Sedan säger han: Centern har ingripit och mildrat den grad av
            helvete som skulle ha blivit följden av sänkningen till 75 %.
            Det visar att Centern gör en helt annan bedömning än Socialdemokraterna
            av vad sänkningen av bidragsnivån skulle innebära för de fristående
            skolorna. Det har i debatten sagts att det inte skulle göra någon
            skillnad, eftersom kommunerna ändå kan välja att ge mer. Men nu
            talar Andreas
          </note>
          <note n="20b6c4a0">
            Carlgren plötsligt om att mildra den grad av helvete som en sänkning
            skulle ha inneburit.
          </note>
          <note n="013ba3e1">
            Kommunerna kan mycket väl göra bedömningen att den kostnad en
            skola har för t.ex. skolhälsovården ryms inom dessa 75 %. Andreas
            Carlgren vet mycket väl hur snårigt bidragssystemet är, hur svårt
            det är att räkna fram den här genomsnittskostnaden, att man gör
            olika i olika kommuner, osv. Därför finns det alla möjligheter
            för kommunerna att hävda att alla extrakostnader ingår i dessa
            75 %. Det handlar inte om lagöverträdelser, utan det handlar om
            att man anser sig komma fram till det när man gör beräkningen.
          </note>
          <note n="3da625ef">
            Därför är jag rätt övertygad om att det fr.o.m. den
          </note>
          <note n="a387567a">
            1 juli kommer att handla om 75 %, och då blir det alltså enligt
            Andreas Carlgren fråga om en grad av helvete.
          </note>
          <note n="839e1d13" type="speaker">
            Anf. 213 ANDREAS CARLGREN (c)
          </note>
          <note n="c795e98b">
            replik
          </note>
          <note n="8716bd6c">
            Herr talman! Jag tycker alldeles för mycket om
          </note>
          <note n="99dca809">
            Inger Davidson för att stå och raljera. Om det lät så, var det
            inte min mening.
          </note>
          <note n="dc433e5e">
            Jag har inte uttryckt mig så som Inger Davidson säger. Vad jag
            sade var att vi har försökt skapa ungefär samma jordiska villkor
            för de fristående skolorna som för kommunala skolor. Det är ju,
            som tur är, skillnad på jord och på helvete - jag tror nog att
            både Inger Davidson och jag är medvetna om att det är en skillnad.
          </note>
          <note n="63a8de3b">
            Godtycket har diskuterats mycket i dag. Jag tycker faktiskt inte
            att det är bra att flera av riksdagens ledamöter ger intryck av
            att kommuner bara skulle kunna strunta i lagar stiftade av Sveriges
            riksdag. Det är bra att Ulf Melin bit för bit backade på den punkten,
            men jag tycker att också Inger Davidson skulle kunna vara tydligare
            i det sammanhanget.
          </note>
          <note n="7364b1d6">
            Om igen, som en uppmuntran: Utredningen kommer att arbeta med
            mycket stort allvar. Det är jag övertygad om efter vad jag har
            hört Eva Johansson och Ylva Johansson säga. Visar det sig att
            vi kan göra förbättringar här, är det självklart att vi skall
            göra det.
          </note>
          <note n="301cb353">
            Vi har försökt vara konstruktiva, och det är vår mening att försöka
            vara konstruktiva också sedan.
          </note>
          <note n="2b535a3c">
            Anf. 214 INGER DAVIDSON (kds) replik
          </note>
          <note n="8b00ccb0">
            Herr talman! Snabbprotokollet får visa vem som har rätt när det
            gäller hur Andreas Carlgren uttryckte sig, men jag hörde att han
            sade att han, genom
          </note>
          <note n="5b4b6005">
            Centerns ingripande, hade mildrat den grad av helvete som skulle
            ha blivit följden av sänkningen till 75 %.
          </note>
          <note n="7652df3c">
            Jag tar inte tillbaka det jag sade om att jag vet att det går
            till så här vid beräkningarna. Om Andreas
          </note>
          <note n="ed7f56e5">
            Carlgren är så insatt och har levt så nära de fristående skolorna
            som han i sitt första inlägg gav uttryck för borde han också veta
            hur förhandlingarna har gått till och hur olika beräkningarna
            har gjorts.
          </note>
          <note n="aa6689d6">
            Det handlar inte om några medvetna lagöverträdelser. Jag anklagar
            inte kommunerna för det. Jag tror inte ett ögonblick att det är
            det de gör.
          </note>
          <note n="53af81c3">
            Men det är så snårigt och det finns så många olika faktorer som
            man kan föra in i de här beräkningarna att det gör att man kan
            komma fram till att de här kostnaderna ingår. Det har man bevisligen
            mycket ofta gjort hittills, när den 85-procentiga nivån gällde.
          </note>
          <note n="cb467dee">
            Nu när nivån är lägre är det möjligt att en del kommuner kommer
            att tycka att det är litet för lågt, om man har skolhälsovård
            eller vad man kan ha, och kommer att ta hänsyn till det. Men många
            kommer också att komma fram till och tycka sig ha rätt i, att
            när regeringen nu har slagit fast en lägre nivå får det räcka
            med den och att man kan räkna in alla extrakostnaderna där. Framtiden
            får utvisa vem som har rätt.
          </note>
          <note n="cc2573d7" type="speaker">
            Anf. 215 ANDREAS CARLGREN (c)
          </note>
          <note n="c795e98b">
            replik
          </note>
          <note n="41d341c7">
            Herr talman! Det skulle naturligtvis vara mycket lockande att
            fortsätta att diskutera skillnaden mellan jordiska villkor och
            helvetets villkor. Men jag skall inte göra det. Jag påpekar bara
            att anledningen till att jag nämnde detta var just att jag inte
            tror att vi har löst alla problem. Det är inte att inta en försvarsattityd.
          </note>
          <note n="5c9153eb">
            Däremot är det att göra mycket klara tillrättalägganden av en
            del mycket ogenomtänkta påståenden som gjorts under debatten om
            vad en lagstiftning faktiskt innebär.
          </note>
          <note n="e35767f8">
            Jag vill också säga att jag är mycket medveten om den snårskog
            som kan finnas. Jag är inte naiv. Jag vet vad en lagtext betyder,
            och jag vet också, eftersom jag har erfarenhet som kommunpolitiker,
            hur ofta man faktiskt diskuterar om man kan göra det ena eller
            det andra beroende på risken för överklagande. Skulle den inte
            finnas rycks verkligen grunden undan för det kommunala självstyret.
          </note>
          <note n="e5a6b4c2">
            Det här är en skyldighet för kommunerna, och det tror jag att
            kommunpolitikerna är mycket medvetna om. I de fall man försöker
            åka vid sidan av lagen är jag övertygad om att domstolarna kommer
            att bestraffa det. Blir detta inte tillräckligt bra är det bra
            med nya förslag från utredningen.
          </note>
          <note n="47e02c1b" type="speaker">
            Anf. 216 TOMAS HÖGSTRÖM (m)
          </note>
          <note n="a35d5d62">
            Herr talman! Sedan 1992 har en kraftig expansion av friskolor
            skett i Sverige. Genom mer likvärdiga ersättningsregler med den
            kommunala skolan har de ekonomiska förutsättningarna för friskolorna
            att bedriva verksamhet förbättrats. Detta har drivits igenom i
            riksdagen. Valfrihet och mångfald fick därmed en reell innebörd
            inom skolans område.
          </note>
          <note n="4eded067">
            Konsekvenserna av reformen har inneburit att många skolor startats
            med olika pedagogiska inriktningar. Nya former av organisation
            och pedagogik har därmed vunnit insteg i skolan. För lärare och
            skolpersonal har förnyelsearbetet inneburit många fördelar. Nu
            kan anställda inom utbildningsväsendet välja mellan olika arbetsgivare
            och skolor med olika pedagogiska inriktningar.
          </note>
          <note n="d38375d0">
            Det förslag som föreligger i denna proposition riskerar att rasera
            det arbete som har lagts ned inom ramen för friskolearbetet. I
            praktiken innebär det att bidragsnivån sänks genom föreliggande
            förslag.
          </note>
          <note n="c02ccbaf">
            Ersättningen kommer i stället för dagens 85 % av de kommunala
            kostnaderna för en motsvarande plats enbart att bli 75 %.
          </note>
          <note n="cd074805">
            Signalen till verksamheten är att friskolor skall svältas ut.
            Enbart offentliga skolor är fria, heter det.
          </note>
          <note n="28211b10">
            Detta är ytterligare ett exempel på hur 70-talets utbildningspolitiska
            synsätt åter vinner insteg. Det är föga förvånande att denna traditionellt
            socialistiska politik numera benämns Thamism.
          </note>
          <note n="263c76b6">
            Thamismen kännetecknas av en övertro på politisk styrning, att
            politiker alltid vet bäst. Thamismen firar nu nya triumfer. Offren
            vid friskolorna blir deras engagerade personal. Offren blir eleverna
            vid skolorna. Offren blir föräldrar som har sina barn vid dessa
            skolor. Men även samhället kommer att förlora på att friskolereformen
            havererar.
          </note>
          <note n="072f4374">
            Samtidigt har regeringen tillsatt en utredning som skall se över
            bidragsreglerna. Varför denna brådska, varmed man i praktiken
            förbigår den utredning som man har tillsatt? Något entydigt svar
            har vi inte fått, trots att dessa frågor har ställts ofta i dagens
            debatt.
          </note>
          <note n="34e29e7c">
            Det är trots allt mycket förvånande att i det här läget vara
            tvungen att konstatera att Centerpartiet nu deltar i en uppgörelse
            som innebär att friskolorna i större utsträckning lämnas ut till
            det kommunala godtycke som blir följden av förslaget till sänkt
            ersättningsnivå och ändrade regler. Visserligen hävdar
          </note>
          <note n="5f75ee83">
            Centern att man genom sin uppgörelse tryggat friskolornas existens.
            Men ingenting är enligt min mening mer felaktigt.
          </note>
          <note n="e81ee351">
            De förändringar som Centern åstadkommer innebär att kommunerna
            skall beakta friskolornas extra kostnader på grund av om skolan
            drivs av enskild eller juridisk person, om elever med behov av
            särskilda stödinsatser finns och om skolan erbjuder skolhälsovård.
            Enligt min mening innebär den här skrivningen inte att kommunen
            är skyldig att täcka dessa kostnader. Detta är ytterligare ett
            exempel på hur man genom politiskt manipulerande försöker dölja
            effekten av det beslut man deltar i.
          </note>
          <note n="c45070e1">
            De som står bakom propositionsförslaget försöker förleda bl.a.
            friskoleföreträdare att tro att friskolorna inte kommer att förlora
            på förslaget. Det är märkligt med tanke på hur många kommunala
            företrädare som sagt sig vilja klämma åt friskolorna, detta oavsett
            om de enligt det socialdemokratiska språkbruket är överkompenserade
            eller inte.
          </note>
          <note n="520fe29f">
            Friskolearbetet behöver långsiktiga och stabila regler. Det har
            yttrats ofta i den här talarstolen de senaste timmarna. De behöver
            regler som garanterar arbetsro och likvärdiga villkor. Även socialdemokraterna
            instämmer nu i att friskolorna är till gagn för utvecklingen inom
            utbildningsområdet.
          </note>
          <note n="e46618ba">
            Men då det förslag som nu föreligger innebär helt motsatta förhållanden
            jämfört med vad friskolorna behöver är det väl knappast arbetsro
            att man på ett års sikt går in och gör de här förändringarna.
          </note>
          <note n="a55f9e3d">
            Överläggningen var härmed avslutad.
          </note>
          <note n="b38c41c6">
            (Beslut skulle fattas den 2 juni.)
          </note>
          <note n="fa6c8f94">
            20 § Ett högskoleverk
          </note>
          <note n="c050c514">
            Föredrogs
          </note>
          <note n="0aad5e3c">
            Utbildningsutskottets betänkande 1994/95:UbU17
          </note>
          <note n="9c3d4523">
            Ett högskoleverk (prop. 1994/95:165)
          </note>
          <note n="6346263e">
            Anf. 217 HANS HJORTZBERG-
          </note>
          <note n="69f905a6">
            NORDLUND (m)
          </note>
          <note n="2c76f99e">
            Herr talman! Betänkandet om ett högskoleverk grundar sig på en
            proposition med förslag till en sammanslagning av bl.a. Kanslersämbetet,
            Rådet för grundläggande högskoleutbildning, Verket för högskoleservice
            och delar av Centrala studiestödsnämndens arbete.
          </note>
          <note n="44eea0cd">
            Vi tycker att detta är en onödig centralisering, varför vi har
            yrkat avslag på propositionen. Det är ett onödigt ingrepp i ett
            fungerande system, och det står inte i samklang med den fortsatta
            frigörelsen av universitet och högskolor.
          </note>
          <note n="ed9e0223">
            Vi anser att regeringen i stället borde återkomma med ett nytt
            förslag, där Kanslersämbetet med sin fokusering på kvalitetsfrågor
            borde svara för myndighetsutövningen. Vi anser också att det är
            viktigt att behålla Rådet för grundläggande högskolearbete, då
            detta bidragit till en stor förnyelse av högskolan. Det bör fortsätta
            att vara självständigt.
          </note>
          <note n="b7207b75">
            Till sist önskar vi att Sveriges lantbruksuniversitet överförs
            till Utbildningsdepartementet, liksom tillhörande forskningsråd.
            Motivet till detta är att få en likartad behandling när det gäller
            anslag till alla högskolor och universitet.
          </note>
          <note n="8210d4d9">
            Vi stödjer självfallet alla våra fyra reservationer, men yrkar
            bifall endast till reservation nr 1.
          </note>
          <note n="d4fb7ebf" type="speaker">
            Anf. 218 MARGITTA EDGREN (fp)
          </note>
          <note n="cf78c688">
            Herr talman! Det var med viss tvekan som vi accepterade inrättandet
            av ett högskoleverk. Det kan nämligen vara fel signal ut i högskolevärlden
            om det egna ansvaret för den egna verksamheten. Det hade kanske
            varit bättre att vänta på att de själva kom till rätta med de
            barnsjukdomar som bevisligen finns och de felsteg som man också
            har gjort. Det kan ha behövts mer analys innan man fattar detta
            beslut.
          </note>
          <note n="8210a626">
            Samtidigt har vi respekt för departementets arbetsbörda och ser
            att detta kanske i denna balans är en väg som man måste gå.
          </note>
          <note n="fe044d26">
            Jag skulle också vilja säga några ord om
          </note>
          <note n="d90df54a">
            Grundutbildningsrådet, som nu avskaffas i och med att det skall
            ingå i Högskoleverket.
          </note>
          <note n="fc65964b">
            Grundutbildningsrådet inrättades 1992 på förslag av den s.k.
            grundbulten - en grundläggande utredning om utbildningarna inom
            högskolan som leddes av
          </note>
          <note n="c40e9537">
            Håkan Westling från Lund.
          </note>
          <note n="002f37e0">
            Grundbultens stora förslag var att man som aldrig tidigare skulle
            markera grundutbildningen och utbildningarnas betydelse inom högskolan.
            Därmed inrättades ett forskningsråd för utveckling av pedagogik
            och metodik inom grundutbildningarna.
          </note>
          <note n="6936ce25">
            Detta har utvärderats, och under förra regeringsperioden inrättades
            rådet efter en utvärdering internationellt.
          </note>
          <note n="b5bac0a4">
            Det är viktigt att den självständiga verksamhet som rådet bedrivit
            kan behållas, mera som en symbol och som ett erkännande av att
            utbildningarna är viktiga och att pedagogisk utveckling inom högskolan
            är lika viktig som ämnesutveckling.
          </note>
          <note n="3157f68c">
            Ingen här kommer väl ens på tanken att styra forskningsråden,
            som har ansvaret för ämnesutvecklingen, in i Högskoleverket. Samma
            ansvar har Grundutbildningsrådet. UHÄ hade på sin tid uppgiften
            att verka och ansvara för pedagogiskt utvecklingsarbete. Men det
            hände inte särskilt mycket under den tiden. Däremot har det hänt
            mycket under den tid vi haft Grundutbildningsrådet.
          </note>
          <note n="8472ff4e">
            Det är just detta med fristående som är så viktigt för att markera
            statusen för dem som fungerar i grundutbildningarna och för att
            göra det här lika viktigt som ämnesutvecklingen.
          </note>
          <note n="bb76dead">
            Jag måste fråga Bengt Silfverstrand varför man gör som man gör.
            Det finns inga sakliga skäl. Har de skött sig dåligt? Nej. Har
            de kostat för mycket?
          </note>
          <note n="5ef93c8f">
            Knappast. Har de haft dålig ledning? Nej, det kan man inte säga.
            Har de haft dåliga projekt? Nej, det kan man inte säga.
          </note>
          <note n="9db90bea">
            Varför skall då Grundutbildningsrådet tvingas in i
          </note>
          <note n="6f0313a2">
            Högskoleverket och därmed mista sin fristående ställning?
          </note>
          <note n="fcf4818b">
            Herr talman! Med anledning av den knappa tiden nöjer jag mig
            med att yrka bifall till reservation 2.
          </note>
          <note n="5cc5c54f">
            Blir den bifallen, så gäller mitt yrkande också reservation 7.
            Men naturligtvis står vi bakom alla reservationer som vi undertecknat.
            I övrigt yrkar jag bifall till hemställan i betänkandet.
          </note>
          <note n="89435f40" type="speaker">
            Anf. 219 GUNNAR GOUDE (mp)
          </note>
          <note n="eab0454e">
            Herr talman! Under de senaste åren har organisationen av det
            svenska universitets- och högskoleväsendet genomgått stora förändringar.
          </note>
          <note n="24d583c1">
            Utvecklingen har gått mot ökad decentralisering med större handlingsfrihet
            och beslutsrätt ute på de enskilda universiteten och högskolorna.
          </note>
          <note n="4621a20a">
            Mellaninstanserna har reducerats t.ex. när det gäller budgetarbetet
            och anslagsförfarandet.
          </note>
          <note n="e6f171e5">
            Under den förra mandatperioden accentuerades denna utveckling.
            Man fick ökad fri konkurrens mellan universiteten som genom marknadskrafterna
            skulle leda till rationaliseringar och kvalitetshöjning i fråga
            om forskning och utbildning. 1993 års universitets- och högskolereform
            innebar ytterligare ett steg från centralstyrning till decentralisering
            och mer företagslika arbetsvillkor för universitet och högskolor.
          </note>
          <note n="b3b369bf">
            För närvarande ligger flera små enheter av myndighetskaraktär
            mellan regeringen och högskolorna: Verket för högskoleservice,
          </note>
          <note n="e2e32648">
            Kanslersämbetet, Rådet för grundläggande högskoleutbildning,
            Överklagandenämnden för högskolan och Högskolans avskiljande nämnd.
            Denna organisation brister i en mängd avseenden.
          </note>
          <note n="fa2af13d">
            Splittringen på små enheter ger förluster i kraft och innebär
            slöseri med resurser för intern administration genom onödiga dubbleringar.
            Ansvarsfördelningen på de olika enheterna är ibland otydlig, och
            myndighetsansvar blandas med serviceuppdrag på ett i vissa fall
            olyckligt sätt. Regeringen föreslår nu en genomgripande förändring
            för att åtgärda problemen.
          </note>
          <note n="3013691f">
            Regeringen föreslår inrättandet av ett större verk,
          </note>
          <note n="becccc1c">
            Högskoleverket, som har att sköta myndighetsutövandet inklusive
            tillsynsansvaret. Det skall följa utvecklingen inom universitet
            och högskolor och sammanställa material som kan vara till vägledning
            för riksdag och regering men också för universitet och högskolor
            i deras utvecklingsarbete.
          </note>
          <note n="2f2692d5">
            Högskolornas behov av gemensam service och samordning skall skötas
            av ett statligt servicebolag som leds av universitet och högskolor
            gemensamt.
          </note>
          <note n="816c0f0b">
            Regeringens förslag innebär i allt väsentligt en klar förbättring.
            Miljöpartiet stöder förslagets huvudinnehåll.
          </note>
          <note n="7921057f">
            När det gäller decentraliseringen konstaterar vi att man inte
            har vågat ta steget fullt ut, utan man låter vissa delar ligga
            kvar på Högskoleverket, trots att de tydligt bör hänföras till
            högskolornas egna angelägenheter. Det gäller t.ex. datororganisationen,
          </note>
          <note n="4bf2d415">
            SUNET, men kanske ännu mer sådana angelägenheter som pedagogisk
            utveckling och fortbildning av lärare.
          </note>
          <note n="680dbc2c">
            De bör snarast flyttas över från Högskoleverket till högskolornas
            eget gemensamma servicebolag.
          </note>
          <note n="7a19141b">
            Miljöpartiet har i många sammanhang påpekat att decentraliseringen
            inte förberetts tillräckligt.
          </note>
          <note n="4624970c">
            Universiteten är alltför stela och osmidiga organisationer för
            att rätt kunna utnyttja fördelarna med den vunna friheten. Därför
            föreslår vi att en utredning tillsätts för att finna bättre former
            för kanalisering av forskningsmedel, rationalisering av universitetets
            tjänstestruktur, modernisering av fakultetsorganisationen och
            mer ändamålsenliga placeringar av yrkesutbildningar.
          </note>
          <note n="527c1784">
            Jag yrkar därför bifall till reservation 5, mom. 12.
          </note>
          <note n="5c32a470" type="speaker">
            Anf. 220 BENGT SILFVERSTRAND (s)
          </note>
          <note n="fb12905a">
            Herr talman! Det finns anledning att något belysa bakgrunden
            till dagens förslag om att inrätta ett nytt sammanhållet verk
            på högskoleområdet.
          </note>
          <note n="4a1e49dc">
            En omfattande reformering av den svenska högskolan inleddes i
            slutet av 80-talet. Större ansvar lades på högskolorna genom ökad
            målstyrning och med resurstilldelning i treårsperioder. Det centrala
            linjesystemet har avvecklats. Grundutbildningen har förstärkts
            både kvalitativt och kvantitativt.
          </note>
          <note n="0c3d4056">
            Den borgerliga regering som tillträdde 1991
          </note>
          <note n="5d82c9cd">
            fortsatte förvisso expansionen av den högre utbildningen men
            inledde samtidigt en process som ledde till en stark centralisering
            och onödig politisering av många högskolefrågor. Genom att avveckla
            Universitets- och högskoleämbetet, UHÄ, fick vi ett system där
            beslut som tidigare fattats av en opartisk myndighet nu pressades
            uppåt till regering och utbildningsminister. Från
          </note>
          <note n="19d3eccc">
            Utbildningsdepartementet dirigerades beslut och utredningar som
            tidigare ombesörjts av neutrala beredningsorgan.
          </note>
          <note n="c1dff3b5">
            Som skäl för en avveckling av UHÄ och UUH,
          </note>
          <note n="3aa45489">
            Utrustningsnämnden för universitet och högskolor, anförde den
            borgerliga regeringen i prop. 1991/92:76
          </note>
          <note n="e1039926">
            bl.a. att "en förenkling av den centrala myndighetsstrukturen
            kan bidra till ett effektivare utnyttjande av resurserna".
          </note>
          <note n="f7f0aa33">
            Den förändrade myndighetsstrukturen förutsågs kunna leda till
            en besparing på berörda anslag på 10
          </note>
          <note n="e10f07ec">
            miljoner kronor. I själva verket ökades anslagen till berörda
            nya myndigheter - Verket för högskoleservice, VHS, Kanslersämbetet
            och
          </note>
          <note n="4332fafd">
            Överklagandenämnden - med 4 miljoner kronor i
          </note>
          <note n="455f7b77">
            1992 års budget. I 1994 års tilläggsproposition överskreds Utbildningsdepartementets
            ramanslag under punkten A.1 med 20 miljoner kronor, dvs. med
          </note>
          <note n="22a30c5c">
            43 %.
          </note>
          <note n="0e7bb22a">
            Som skäl för det kraftiga anslagsöverskridandet anförde den moderate
            utbildningsministern Per
          </note>
          <note n="006f6c59">
            Unckel att den förändrade myndighetsstrukturen, dvs.
          </note>
          <note n="a18ad5f1">
            nedläggningen av UHÄ och SÖ, fått större konsekvenser för departementets
            arbete än vad som förutsetts.
          </note>
          <note n="d09332ed">
            Förväntade besparingar blev alltså i stället kraftiga fördyringar.
            Lägg därtill att rättssäkerhet och inflytande, inte minst för
            studenterna, kraftigt urholkats genom den starka centraliseringen
            och politiseringen av beredningsprocessen för högskolefrågor.
          </note>
          <note n="535473cf">
            Mot denna bakgrund framstår beslutet att samla uppgifter som
            naturligen hör hemma på nationell förvaltningsnivå i en enda myndighet
            som välgrundat.
          </note>
          <note n="fc1dffb0">
            Det nya högskoleverket får det samlade ansvaret för att genom
            utvärdering, uppföljning och analys ta fram underlag för statsmakternas
            överväganden och beslut.
          </note>
          <note n="82003fc5">
            Andra viktiga uppgifter blir kvalitetsbedömningar av utbildning,
            beslut om offentliga högskolors rätt att utfärda examina samt
            att främja pedagogisk förnyelse och utvecklingsarbete inom högskolan.
          </note>
          <note n="b1dd6a01">
            Som bl.a. Riksdagens revisorer i ett förslag till riksdagen påpekat
            fordrar avreglering, decentralisering och delegering en ökad kontroll
            från statsmakternas sida. Ett huvudsyfte med reformeringen av
            den centrala myndighetsstrukturen måste därför vara att skapa
            en ändamålsenlig tillsynsfunktion.
          </note>
          <note n="b70d0694">
            Det bör också understrykas att det nya statliga servicebolag
            som senare skall bildas för att ta hand om serviceuppgifter för
            högskolorna tillkommit på initiativ av högskolorna själva.
          </note>
          <note n="b52ffd28">
            Så några korta kommentarer till några av reservationerna.
          </note>
          <note n="8687bde4">
            Att moderaterna i reservation nr 1 yrkar avslag på hela propositionen
            är knappast ägnat att förvåna. Att motivera avslagsyrkandet med
            att ett högskoleverk inte står i överensstämmelse med en fortsatt
            frigörelse av den svenska högskolan framstår dock som minst sagt
            magstarkt med tanke på den ineffektivitet, fördyring och splittring
            av resurserna som den oklara ansvarsfördelningen mellan departements-
            och myndighetsnivå gett upphov till.
          </note>
          <note n="ec25e8e3">
            I reservation 2 yrkar Moderaterna, Centern,
          </note>
          <note n="aab2f19d">
            Folkpartiet och kds att Rådet för grundläggande högskoleutbildning
            skall kvarstå som självständig myndighet. Vi delar förvisso uppfattningen
            att rådet föredömligt utvecklat och förnyat det pedagogiska arbetet
            inom högskolan. Detta arbete kommer emellertid att ges en fortsatt
            hög prioritet i ett högskoleverk som förfogar över en samlad kompetens
            och där det finns en naturlig anknytning till arbetet med utvärdering
            och uppföljning.
          </note>
          <note n="3d6228f4">
            Centern, kds och Folkpartiet motsätter sig i reservation 4 att
            kvalitetsbedömningen av utländska utbildningar i samband med beviljande
            av studiemedel överförs från Centrala studiestödsnämnden till
            det nya högskoleverket. Som bl.a. en statlig utredning framhållit
            motiverar den kraftiga ökningen av internationella studier tillsammans
            med de höga kraven på kvalitetsgranskning i Sverige en reformering
            av nuvarande system för kvalitetsbedömning av utländska utbildningar
            på eftergymnasial nivå. Starka skäl talar för att kvalitetsbedömningen
            av dessa utbildningar sker sammanhållet och likvärdigt.
          </note>
          <note n="15924d0c">
            Den av reservanterna befarade begränsningen av svenska studenters
            möjligheter att få studiemedel som en följd av denna reform är
            obefogad. Dels kommer övergångsregler att garantera studerandes
            rätt att fullfölja redan påbörjade utlandsstudier enligt de villkor
            som redan gäller, dels kommer en särskild utredare att närmare
            överväga hur överföringen av uppgifter från CSN till Högskoleverket
            i praktiken skall genomföras.
          </note>
          <note n="88af4cfa">
            Herr talman! Jag yrkar avslag på samtliga reservationer och bifall
            till utskottets hemställan på samtliga punkter.
          </note>
          <note n="54843d40" type="speaker">
            Anf. 221 MARGITTA EDGREN (fp)
          </note>
          <note n="5dac1fa3">
            Herr talman! Det är helt rätt som Bengt
          </note>
          <note n="7fd4bfcf">
            Silfverstrand sade, att ansvaret successivt har ökat sedan 1980-talet
            och att man därmed har fått en viss centralisering till departementet.
            Men man kunde också ha gjort på ett annat sätt: Departementet
            kunde ha analyserat det egna området; kanske fanns det arbetsuppgifter
            som kunde utföras av högskolan själv, och då kunde man ha petat
            ut ansvar och arbetsuppgifter tillbaka till högskolorna.
          </note>
          <note n="5e346c68">
            Sedan kommer Bengt Silfverstrand återigen dragandes med det här
            överdraget, trots att Bengt
          </note>
          <note n="e084d98e">
            Silfverstrand är mycket väl medveten om att en stor del av det
            var ett flytande underskott på grund av dåliga budgetrutiner som
            ärvts från den socialdemokratiska regeringen. När vi ville täcka
            det sade socialdemokraterna nej, men när socialdemokraterna sedan
            omedelbart efter regeringsskiftet täckte det var det okej! Jag
            vill inte säga vad jag tycker att det vittnar om.
          </note>
          <note n="6887d3c1">
            Jag är glad över att Bengt Silfverstrand mycket starkt betonade
            att Högskolerådet har utfört ett föredömligt arbete. Det är bra.
            Men det finns ju faktiskt ingen naturlig koppling mellan Rådet
            för grundutbildning och Högskoleverket, som Bengt
          </note>
          <note n="fc937736">
            Silfverstrand påstår att det måste finnas, med utvärdering och
            uppföljning inom Högskoleverket. Så var det ju faktiskt på UHÄ:s
            tid. UHÄ hade ansvaret också för det pedagogiska utvecklingsarbetet,
            och där hände det ju ingenting.
          </note>
          <note n="a359ad61">
            Nu fick vi ett fristående råd, och Bengt
          </note>
          <note n="deb743e3">
            Silfverstrand säger själv att det har fungerat föredömligt. Varför
            skall man då slå sönder det? Då bortser Bengt Silfverstrand helt
            den betydelse rådets fristående ställning haft för utvecklingen
            av och statusen på den grundläggande utbildningen i förhållande
            till forskningen.
          </note>
          <note n="2bab6a9b" type="speaker">
            Anf. 222 BENGT SILFVERSTRAND (s)
          </note>
          <note n="c85052b2">
            Herr talman! Det är bara att konstatera att den decentralisering
            som påbörjades kommer att fortsätta.
          </note>
          <note n="5fbbe0ea">
            Flera av de uppgifter som tidigare låg på myndigheter ligger
            nu på högskolorna själva. På den punkten kommer det inte att bli
            någon förändring. Det är bara att konstatera att högskolorna uppenbarligen
            är tillfreds med den situationen, och det är högskolornas egna
            organ som har föreslagit att exempelvis servicebolaget skall vara
            en statlig uppgift.
          </note>
          <note n="988392fc">
            Den andra punkt där vi är kritiska gäller att man har lyft uppgifter
            från myndigheter som har gjort ett neutralt beredningsarbete och
            där vi har haft en demokratisk process där alla har fått komma
            till tals.
          </note>
          <note n="da7a428c">
            Det som inträffade under regimen Unckel var att man i departementet
            själv gjorde beredningarna. Sedan sammankallade man intressenterna
            - i ett bestämt fall, nämligen när det gällde resurstilldelningssystemet,
            till en konferens ute på Arlanda. Den konferensen pågick tre timmar
            inklusive lunch, och sedan fattade man beslut. Det är den odemokratiska
            och ineffektiva processen som vi vill ta bort.
          </note>
          <note n="bbca958a">
            När det sedan gäller Rådet för grundutbildning är det på det
            sättet, Margitta Edgren, att om man har en kompetens och en erfarenhet,
            som man onekligen har
          </note>
          <note n="94bef325">
            - och det har vi uttalat oss positivt om - och man samtidigt
            bestämmer sig för att kraftsamla och förlägga alla resurserna
            på ett ställe inhämtar man naturligtvis de erfarenheter och den
            kompetens som finns. Men det blir ju ingen skillnad i sak om man
            bestämmer sig för att man nu skall utföra de här uppgifterna inom
            Högskoleverket, där man har de samlade resurserna. Man flyttar
            alltså kompetensen från ett ställe till ett annat, men man behåller
            den och utvecklar den. Detta förnyelsearbete skall ha stor tyngd
            i det fortsatta arbetet också inom
          </note>
          <note n="1ab6cb4d">
            Högskoleverket.
          </note>
          <note n="68769ce0" type="speaker">
            Anf. 223 MARGITTA EDGREN (fp)
          </note>
          <note n="25e0caa3">
            Herr talman! Vad som inträffade var ju en kulturkollision eller
            en kulturchock i hela
          </note>
          <note n="abd9a76a">
            Högskoleverket. Man fick ansvar och man tog ansvar.
          </note>
          <note n="57902901">
            Det sjuder av vitalitet, energi och vilja, och det är detta som
            jag - och säkert också Bengt Silfverstrand -
          </note>
          <note n="496be35c">
            vill skall fortsätta. Risken är att det nu igen blir någon annan
            som har ansvar.
          </note>
          <note n="b6e57e48">
            På tal om att kraftsamla och på tal om högskolans grundutbud
            vill jag bara fråga med anledning av vad jag har sagt tidigare
            och vad Bengt Silfverstrand säger: När tänker Bengt Silfverstrand
            föreslå att
          </note>
          <note n="4f365d85">
            Medicinska forskningsrådet skall ingå i
          </note>
          <note n="e7afc573">
            Högskoleverket? Det är två helt jämförbara storheter.
          </note>
          <note n="45425866" type="speaker">
            Anf. 224 BENGT SILFVERSTRAND (s)
          </note>
          <note n="2c970090">
            Herr talman! Jag tycker att Medicinska forskningsrådet först
            skall klara ut de problem som man där onekligen har, och det har
            inte ett dugg att göra med grundläggande högskoleutbildning.
          </note>
          <note n="a55f9e3d">
            Överläggningen var härmed avslutad.
          </note>
          <note n="b38c41c6">
            (Beslut skulle fattas den 2 juni.)
          </note>
          <note n="69e2497d">
            22 § Bordläggning
          </note>
          <note n="e1d48591">
            Anmäldes och bordlades
          </note>
          <note n="c625d974">
            Skrivelse
          </note>
          <note n="304a6026">
            1994/95:215 Redogörelse för verksamheten inom
          </note>
          <note n="204d724f">
            Europarådets ministerkommitté år 1994
          </note>
          <note n="d6dafbed">
            Konstitutionsutskottets betänkanden
          </note>
          <note n="5d50b22d">
            1994/95:KU36 Anslag till Europainformation m.m.
          </note>
          <note n="5f32ed89">
            1994/95:KU43 EU:s institutioner m.m.
          </note>
          <note n="4c3c84ff">
            Finansutskottets betänkande
          </note>
          <note n="1cc48cb4">
            1994/95:FiU25 Godkännande av ett beslut av EU-
          </note>
          <note n="753b002e">
            rådet angående gemenskapens egna medel
          </note>
          <note n="e31456cb">
            Skatteutskottets betänkande
          </note>
          <note n="b0bb3a44">
            1994/95:SkU27 Mervärdesskatten på omsättning av begagnade varor,
            m.m.
          </note>
          <note n="a32c83ad">
            Socialförsäkringsutskottets betänkande
          </note>
          <note n="97803480">
            1994/95:SfU16 Ändringar i utlänningslagen
          </note>
          <note n="696d034c">
            Kulturutskottets betänkande
          </note>
          <note n="6991a83a">
            1994/95:KrU28 Turistpolitik
          </note>
          <note n="9157fe90">
            Jordbruksutskottets betänkande
          </note>
          <note n="2cdc3155">
            1994/95:JoU23 Det svenska miljöarbetet i EU -
          </note>
          <note n="95450380">
            inriktning och genomförande
          </note>
          <note n="07e32b07">
            Näringsutskottets betänkanden
          </note>
          <note n="a80ff174">
            1994/95:NU21 Sveriges anslutning till Europeiska atomenergigemenskapen,
            m.m.
          </note>
          <note n="db02f242">
            1994/95:NU24 Genomförande av EG:s tredje skaderespektive livförsäkringsdirektiv
          </note>
          <note n="f7f2f30c">
            1994/95:NU25 Beredskapslagring av olja och kol
          </note>
          <note n="532fc6ea">
            1994/95:NU26 Komplettering av normgivningsbemyndigandena i kapitaltäckningslagen
            m.m.
          </note>
          <note n="8591ea6c">
            23 § Beslut om fortsatt ärendebehandling
          </note>
          <note n="a24d6b6a">
            Kammaren beslöt på förslag av förste vice talmannen att ärendebehandlingen
            skulle fortsättas vid morgondagens arbetsplenum.
          </note>
          <note n="2c8e5168">
            24 § Kammaren åtskildes kl. 22.58.
          </note>
          <note n="b2d2fc7f">
            Förhandlingarna leddes av förste vice talmannen från sammanträdets
            början t.o.m. voteringen kl. 13.27, av tredje vice talmannen därefter
            t.o.m. 16 § anf. 73
          </note>
          <note n="d332c72a">
            (delvis), av förste vice talmannen därefter t.o.m. ajourneringen
            kl. 17.59, av tredje vice talmannen därefter t.o.m. 19 § anf.
            172
          </note>
          <note n="bf7a5293">
            (delvis) och av förste vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
