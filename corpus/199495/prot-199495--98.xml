<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--98</head>
          <docDate when="1994">1994</docDate>
        </div>
      </front>
      <body>
        <div>
          <note n="3b795ae2">
            Det justerade protokollet beräknas utkomma om 3 veckor
          </note>
          <note n="54319619">
            ------------------------------------------------------------------------
          </note>
          <note n="97a2028e">
            1 § Justering av protokoll
          </note>
          <note n="00e173ee">
            Justerades protokollen för den 24, 25 och 26 april.
          </note>
          <note n="daeeb90f">
            2 § Svar på fråga 1994/95:463 om antalet poliser
          </note>
          <note n="f6d7ae1d">
            Anf. 1 Justitieminister LAILA
          </note>
          <note n="530f284e">
            FREIVALDS (s)
          </note>
          <note n="0f581639">
            Fru talman! Gun Hellsvik har, mot bakgrund av vad jag har sagt
            i en TV-debatt, frågat mig om hur löftet om en utebliven neddragning
            av antalet poliser skall genomföras när den lokala polisorganisationen
            enligt riksdagsbeslut drabbas av omfattande besparingar.
          </note>
          <note n="0e4eaa79">
            Jag har vid en tidigare riksdagsfråga uttalat att antalet poliser
            i landet inte kommer att minska under de närmaste åren, och det
            står jag fast vid.
          </note>
          <note n="f9ee29e1">
            Rikspolisstyrelsen har i den senaste rationaliseringsrapporten
            redogjort för personalutvecklingen fram t.o.m. år 1999. Av redovisningen
            framgår att det i februari 1995 fanns ca 17 100 färdigutbildade
            poliser. Vidare redovisas att polisväsendet kommer att tillföras
            sammanlagt ca 1 375 färdigutbildade poliser under åren 1995, 1996
            och 1997, och att antalet avgångar med ålderspension t.o.m. år
            1999 beräknas uppgå till ca 950 poliser. Polishögskolan kommer
            fr.o.m. år 1997 att åter anta polisaspiranter. Detta betyder att
            även med de besparingar som beslutats kommer antalet poliser i
            slutet av detta sekel inte att vara färre än nu.
          </note>
          <note n="76f7a01b">
            Anf. 2 GUN HELLSVIK (m)
          </note>
          <note n="13ecd3f6">
            Fru talman! Jag vill börja med att tacka justitieministern för
            svaret, även om jag har litet svårt för att få det hela att gå
            ihop.
          </note>
          <note n="5b99ee79">
            Justitieministern redovisar det antal poliser som vi har i dag.
            Hon redovisar också de som nu är under utbildning och som fram
            t.o.m. år 1997 kommer att vara färdigutbildade. Med hänsyn till
            de avgångar som vi har anledning att räkna med skulle det bli
            en ökning med 425 poliser under denna period.
          </note>
          <note n="d046c39a">
            Antalet utbildade poliser är helt korrekt. Men det som är viktigt
            att få klart för sig är om detta innebär att vi kommer att ha
            det antalet poliser i tjänst.
          </note>
          <note n="bec1f6fb">
            Jag har också tittat litet närmare på Rikspolisstyrelsens rationaliseringsrapport.
            Från Rikspolisstyrelsen uttalar man sin oro. Man säger bl.a. att
            de personalminskningar som är nödvändiga till följd av kraven
            på besparingar och förändringar börjar nu att märkas.
          </note>
          <note n="0c2a5e0c">
            Man pekar också på att om de besparingar som tidigare är beslutade
            och de besparingar som är en följd av årets budgetproposition
            läggs samman, skall under nästkommande budgetår så mycket som
            535 miljoner kronor plockas bort. Hur detta skall kunna gå ihop
            med att den poliskår som vi i dag har skall bibehållas förstår
            jag inte. Jag kan inte få det att gå ihop.
          </note>
          <note n="46ab7840">
            Anf. 3 Justitieminister LAILA
          </note>
          <note n="530f284e">
            FREIVALDS (s)
          </note>
          <note n="ff71ebb6">
            Fru talman! Beräkning av antalet poliser är naturligtvis svår
            att göra. Det förekommer ju en del avgångar. Även besparingarna
            kommer säkerligen att leda till en viss översyn av personaltillgången.
            Efter
          </note>
          <note n="cd1b962e">
            Rikspolisstyrelsens redovisning ser jag med tillförsikt på utvecklingen
            av antalet poliser. De siffror som jag har lämnat är de som vi
            har att utgå ifrån.
          </note>
          <note n="d3825d39">
            Jag är särskilt nöjd när jag beaktar det mål på 16
          </note>
          <note n="5131e987">
            700 poliser som Gun Hellsvik föreslog i 1992 års budgetproposition,
            eftersom vi med god marginal kommer att överskrida det målet under
            de närmaste åren.
          </note>
          <note n="b2a7bb9b">
            Anf. 4 GUN HELLSVIK (m)
          </note>
          <note n="21270ac9">
            Fru talman! Jag har noterat att justitieministern ofta talar
            om målet 16 700 poliser. Det är riktigt att det under ett antal
            år fattades sådana beslut. Under mitt första år som justitieminister
            fattades också ett sådant beslut, som var en ren repetition av
            de beslut som tidigare hade fattats i anledning av tidigare socialdemokratiska
            regeringars förslag.
          </note>
          <note n="dde6c961">
            Jag tror också att justitieministern har noterat att från och
            med budgetpropositionen 1992/93 fanns det inte längre med något
            sådant förslag och inte heller något beslut från riksdagen om
            hur många poliser som man skulle ha i Sverige.
          </note>
          <note n="ec5546c2">
            Men det kan noteras att om vi skall kunna få en utbyggd närpolisverksamhet
            och om vi skall kunna ha tillräckligt med poliser för ekobrottsbekämpning,
            för kampen mot narkotika och mot internationell kriminalitet är
            det mycket som tyder på att vi verkligen inte har för många poliser
            i dag.
          </note>
          <note n="39269b59">
            Överläggningen var härmed avslutad.
          </note>
          <note n="c61731ff">
            3 § Svar på fråga 1994/95:464 om sekretesskyddet för hivsmittade
          </note>
          <note n="e37baac4">
            Anf. 5 Justitieminister LAILA
          </note>
          <note n="530f284e">
            FREIVALDS (s)
          </note>
          <note n="3127821e">
            Fru talman! Gun Hellsvik har frågat mig vilka åtgärder jag avser
            att vidta i syfte att förbättra sekretesskyddet för hivsmittade.
          </note>
          <note n="2f2b8e37">
            Det är otillfredsställande om en person som blivit hivsmittad
            genom en brottslig gärning avstår från att polisanmäla brottet
            på grund av oro för att uppgiften om att han eller hon blivit
            smittad skall läcka ut i samband med en rättegång eller på annat
            sätt.
          </note>
          <note n="4efabf9b">
            Det är nämligen fortfarande så i Sverige att om det blir känt
            att en person har drabbats av hivsmitta riskerar han eller hon
            att utsättas för fördomsfulla och andra obehagliga reaktioner
            från omgivningen. En uppgift om att en person är hivsmittad är
            med andra ord av mycket integritetskänsligt slag.
          </note>
          <note n="725ea919">
            Genom domstolspraxis står det klart att det föreligger brister
            i sekretesskyddet för uppgifter om att en målsägande är hivsmittad
            då uppgifterna förekommer hos en domstol, t.ex. i ett mål om ansvar
            för misshandel som bestått i att någon överfört hivsmitta.
          </note>
          <note n="4a553f01">
            I Justitiedepartementet förbereds nu en promemoria som skall
            behandla sekretessfrågor på olika områden. I detta arbete ingår
            att utforma ett förslag till ändring av sekretesslagen i avsikt
            att förstärka integritetsskyddet i domstolarna för hivsmittade
            brottsoffer.
          </note>
          <note n="f9f0a186">
            Jag räknar med att promemorian kommer att skickas ut på remiss
            före sommaren.
          </note>
          <note n="7859cc09">
            Anf. 6 GUN HELLSVIK (m)
          </note>
          <note n="63d8f78b">
            Fru talman! Jag vill inte bara rikta ett formellt tack för detta
            svar, utan jag vill också rikta ett tack för det sakliga innehållet.
            Jag hade hoppats på att jag skulle få ett svar just med detta
            innehåll.
          </note>
          <note n="4727cc4e">
            Den sekretesslag som vi har i dag och som antogs
          </note>
          <note n="95eaf40d">
            1980 innehåller ju - vilket jag är övertygad om att vi är överens
            om - bl.a. regler som gör det möjligt att sekretessbelägga uppgifter
            om personer som har drabbats av våldtäkt.
          </note>
          <note n="dab18e1e">
            När sekretesslagen arbetades fram var det ingen av oss som var
            medveten om vad hiv var för något. Därför är det rätt naturligt
            att denna typ av offer inte omfattades av den dåvarande sekretesslagen.
            Genom domstolsutslag har vi nu sett att dessa offer kan drabbas
            väldigt hårt.
          </note>
          <note n="9a9008ee">
            Det är med glädje som jag konstaterar att arbetet på en förändring
            i lagstiftningen till skydd även för dessa kvinnor nu är i gång.
          </note>
          <note n="39269b59">
            Överläggningen var härmed avslutad.
          </note>
          <note n="ad770696">
            4 § Svar på fråga 1994/95:451 om salmonellafritt kött
          </note>
          <note n="8f92a99b">
            Anf. 7 Jordbruksminister MARGARETA
          </note>
          <note n="962ce71c">
            WINBERG (s)
          </note>
          <note n="6af982c2">
            Fru talman! Marie Wilén har frågat mig vad jag avser att vidta
            för åtgärder för att resultatet från EU-
          </note>
          <note n="b99c4470">
            medlemskapsförhandlingarna om införsel av salmonellafritt kött
            till Sverige skall följas av övriga medlemsländer.
          </note>
          <note n="821e37bd">
            Förhandlingsresultatet i medlemskapsförhandlingarna innebär att
            Sverige får kräva att nöt-, gris- och fjäderfäkött som förs in
            i Sverige är inspekterat med avseende på salmonella. En garanti
            skall lämnas att köttet är fritt från salmonella.
          </note>
          <note n="415af86f">
            EU-kommissionen har den 22 februari 1995 fattat tre beslut om
            de svenska salmonellagarantierna med avseende på ägg, värphöns,
            avelsfjäderfä och dagsgamla kycklingar. Nu återstår att rådet
            skall fatta beslut om vilka mikrobiologiska tester som skall utföras.
            Kommissionen har lämnat ett förslag till rådet när det gäller
            testmetoderna. Förslaget skall först behandlas i en arbetsgrupp
            under rådet innan beslut fattas i frågan.
          </note>
          <note n="51a6cf86">
            Jag har vid flera tillfällen, bl.a. till ordföranden i rådet,
            poängterat vikten av att rådet snabbt fattar beslut. Vi har tyvärr
            ännu inga besked om när frågan avses att tas upp i arbetsgruppen.
            Min avsikt är därför att ta initiativ till att Coreper ånyo tar
            upp frågan.
          </note>
          <note n="550f9fb3">
            Anf. 8 MARIE WILÉN (c)
          </note>
          <note n="32a8050b">
            Fru talman! Jag vill tacka så mycket för svaret.
          </note>
          <note n="07871a66">
            Anledningen till att jag tog upp frågan är att det var en av
            de viktigaste frågorna i EU-förhandlingarna. Vi fick ett bra förhandlingsresultat.
            I påskas hörde jag uppgifterna om problem i Norrköping. Då blir
            man som konsument litet fundersam.
          </note>
          <note n="1a8b848b">
            Svaret har skapat klarhet när det gäller ägg, värphöns och fjäderfä.
            Jordbruksministern säger också att frågan åter kommer att tas
            upp i Coreper. Men jag uppfattar det som att det fortfarande verkar
            finnas frågetecken när det gäller nöt- och griskött, även när
            jag läser jordbruksministerns svar. Det var bl.a. det som kom
            upp i det s.k. Norrköpingsfallet, där man hittade salmonella i
            kött. Där framkom också att EU:s garanti om salmonellafritt kött
            till Sverige inte fungerar i praktiken, om det som sades stämde.
            Det sades bl.a. att garantin, tre månader efter vårt EU-inträde,
            helt enkelt inte har trätt i kraft. Stuart Slorach på
          </note>
          <note n="18819e64">
            Livsmedelsverket sade: Tyvärr har EG inte kommit ut med detaljbestämmelser
            till de övriga medlemsländerna om hur de skall ta prover och hur
            proven skall undersökas vad gäller salmonella. Detta fungerar
            inte riktigt ännu.
          </note>
          <note n="8c22575e">
            Jag undrar hur det ligger till när det gäller nöt- och griskött
            och om nya åtgärder har vidtagits sedan i påskas.
          </note>
          <note n="7ed00ceb">
            Anf. 9 Jordbruksminister MARGARETA
          </note>
          <note n="962ce71c">
            WINBERG (s)
          </note>
          <note n="c4064678">
            Fru talman! Salmonellagarantier är klara för ägg för humankomsumtion,
            levande värphöns, avelsfjäderfä, dagsgamla kycklingar och levande
            nötkreatur och svin. Det betyder att vi i dessa fall har rätt
            att kräva intyg från producenten om det gäller import till
          </note>
          <note n="fe8d63a9">
            Sverige. Det som är problemet är att man i den arbetsgrupp som
            jag inledningsvis nämnde inte har kunnat ena sig om vilka tester
            som skall utföras vid kontroll av fjäderfäkött. Man har inte kunnat
            ena sig om hur det mikrobiologiska testet skall utföras vid kontroll
            av färskt nöt- och griskött eller av fjäderfäbesättningar som
            skall slaktas. Man har alltså inte kunnat ena sig om testmetoderna.
            Det har i sin tur grunden i att många av de medlemsländer som
            ingår i EU
          </note>
          <note n="56896427">
            aldrig har gjort dessa tester själva. Spanien är ett sådant exempel,
            Nederländerna ett annat. Man har aldrig haft kontrollprogram i
            dessa länder, med följden att man naturligtvis också har en stor
            förekomst av salmonella. Det är nytt för dem, och det tar tid
            innan de, tillsammans med de andra, kan ena sig om vilka testmetoder
            som skall gälla. Det skall ju gälla i deras länder, om de skall
            få exportera till Sverige.
          </note>
          <note n="9b515d76">
            Anf. 10 MARIE WILÉN (c)
          </note>
          <note n="a4172bc3">
            Fru talman! Det är möjligt att det tar litet tid för dem. Men
            vi kom överens om detta i EU-
          </note>
          <note n="2e8b8879">
            förhandlingarna. Det var tuffa tag för att lyckas få fram dessa
            krav på att djurfoder och livsmedel som förs in skall vara fria
            från salmonella. Det gäller för oss att sätta press på de andra
            EU-länderna att de lever upp till det avtal som vi faktiskt har
            ingått med dem. Det tycker jag är viktigt.
          </note>
          <note n="c20be213">
            Jordbruksministern nämnde inte nöt- och griskött utan bara levande
            nöt och gris. Jag undrar hur det ligger till med nöt- och griskött
            och vad som sker under tiden, medan man i arbetsgruppen håller
            på att se på reglerna, så att vi kan vara garanterade att livsmedel
            med salmonella inte kommer in ändå.
          </note>
          <note n="9ddef522">
            Anf. 11 Jordbruksminister MARGARETA
          </note>
          <note n="962ce71c">
            WINBERG (s)
          </note>
          <note n="9d9453aa">
            Fru talman! När det gäller kött vill jag säga att de svenska
            garantierna gäller endast nöt-, gris- och fjäderfäkött, eftersom
            Sverige inte har något kontrollprogram för övriga djurslag. Garantierna
            gäller heller inte för kött som är avsett för beredning.
          </note>
          <note n="30c453ca">
            Vad har vi då för kontroll nu? Ja, vi vet att vi inte kan garantera
            salmonellafrihet, eftersom vi inte kan kolla det vid gränsen som
            vi kunde tidigare. Detta är en fråga för miljö- och hälsoskyddsnämnden
            i respektive kommun, som naturligtvis måste påta sig detta arbete
            och kontrollera kött som kommer in till kommunen, om man misstänker
            att det är någonting konstigt med det. Det är så man får arbeta
            under tiden, till dess att vi får de testmetoder som vi nu tillsammans
            skall utforma.
          </note>
          <note n="8e33e12a">
            Jag vill hålla med om att detta är oerhört viktigt.
          </note>
          <note n="0848273a">
            Det var en viktig fråga i både förhandlingsarbetet och inför
            folkomröstningen. Men den som trodde att förhandlingarna var avslutade
            i och med folkomröstningen, den trodde fel.
          </note>
          <note n="3099267c">
            Anf. 12 MARIE WILÉN (c)
          </note>
          <note n="966802db">
            Fru talman! Det finns en del arbete kvar att göra, och det är
            viktigt att fortsätta det. Det som kan sägas vara positivt, om
            man kan använda det ordet, är att det verkade som om den svenska
            kontrollen fungerade i Norrköpingsfallet. Där hittade man salmonella,
            trots att det saknades certifiering på det lager som kom in.
          </note>
          <note n="a9d882a1">
            Det är viktigt att fortsätta ge signaler från Sverige om att
            detta förhandlingsresultat skall genomföras, så att inte länder
            som tycker att detta är besvärligt får för sig att de kan dra
            ut på tiden och springa ifrån förhandlingsresultatet. Det är en
            oerhört viktig konsumentfråga för hela landet.
          </note>
          <note n="4d933cde">
            Anf. 13 Jordbruksminister MARGARETA
          </note>
          <note n="962ce71c">
            WINBERG (s)
          </note>
          <note n="d7798d6e">
            Fru talman! Jag kan bara säga att vi verkligen försöker göra
            det, både i formella och informella överläggningar.
          </note>
          <note n="39269b59">
            Överläggningen var härmed avslutad.
          </note>
          <note n="add87a5a">
            5 § Svar på fråga 1994/95:460 om fördelningen av mjölkkvoter
          </note>
          <note n="64bd9613">
            Anf. 14 Jordbruksminister MARGARETA
          </note>
          <note n="962ce71c">
            WINBERG (s)
          </note>
          <note n="f8fda57f">
            Fru talman! Lilian Virgin har frågat mig om jag avser att ta
            regionala hänsyn vid tilldelningen av mjölkkvoter och tilldela
            Gotland en regional mjölkkvot eller på annat sätt tillgodose Gotland
            vid tilldelningen av mjölkkvoter.
          </note>
          <note n="3ba40d39">
            Jag vill börja med att påpeka att fördelningen av mjölkkvoter
            fortfarande pågår. Till de preliminära kvoter som redan har delats
            ut tillkommer kvoter för nystartare och utökare. Dessutom har
            en stor andel av jordbrukarna begärt omprövning av Jordbruksverkets
            beslut om tilldelning av mjölkkvot. Det är därför för tidigt att
            säga hur stor den totala mjölkkvoten kommer att bli på Gotland.
          </note>
          <note n="64df8317">
            Enligt EG:s bestämmelser skall kvottilldelningen ske på produktionsnivå.
            Det är inte tillåtet att tilldela en region en viss kvotmängd.
            I jordbruksutskottets yttrande angående mjölkkvoter (1994/95:UU5)
            konstateras att en viss prioriteringsordning skall gälla vid fördelningen
            av mjölkkvoter. Ekologiska bönder och nystartare skall särskilt
            prioriteras. Dessutom skall särskild hänsyn tas till mjölkproduktionens
            stora betydelse i norra Sverige. Utöver denna prioriteringsordning
            har målet varit att mellan enskilda producenter göra en så rättvis
            fördelning som möjligt av den begränsade nationella kvoten.
          </note>
          <note n="1f54e455">
            Av vad jag nu har sagt framgår att regeringen för dagen inte
            ser det möjligt att vidta särskilda åtgärder avseende Gotland
            när det gäller mjölkkvoter.
          </note>
          <note n="3a5a968c">
            Anf. 15 LILIAN VIRGIN (s)
          </note>
          <note n="e5d6b528">
            Fru talman! Jag tackar jordbruksministern för svaret. Eftersom
            jordbruksministern inte kan utlova någon regional mjölkkvot undrar
            jag om det finns något annat sätt att tillgodose Gotland vid fördelningen
            av mjölkkvoter både för livsmedelsindustrins och lantbrukets del.
          </note>
          <note n="915210c0">
            Den gotländska livsmedelsindustrin är i stort sett modern och
            välutrustad. Farmek och Arla sysselsätter ca 70 % av samtliga
            anställda inom livsmedelsindustrin. Målsättningen är att vi skall
            förädla gotländsk jordbruksråvara på Gotland. Möjligheterna att
            transportera är ju begränsade. Livsmedelsindustrins överlevnadsmöjligheter
            är beroende av nivån på jordbruksråvaran.
          </note>
          <note n="a78fbe1d">
            Nästa verksamhetsår budgeteras för en ökning av osttillverkningen.
            Det är positivt att osttillverkningen går bra och att osten Blå
            Gotland blir känd och efterfrågad även utanför Sveriges gränser.
            Men om det innebär att det måste ske en minskning vid Visbymejeriet
            får det i alla fall negativa konsekvenser för den gotländska sysselsättningen.
            För att utnyttja båda mejerierna behövs en tilldelning på 150
            miljoner kilo.
          </note>
          <note n="3362307d">
            En annan konsekvens av minskad mjölkproduktion är att tillgången
            på slaktboskap minskar. Det är inte bra för Farmek heller.
          </note>
          <note n="167ab8f4">
            Det vi skulle behöva är att mjölkproduktionen tilllåts öka med
            17 %.
          </note>
          <note n="ddeeabf2">
            Anf. 16 Jordbruksminister MARGARETA
          </note>
          <note n="962ce71c">
            WINBERG (s)
          </note>
          <note n="9283a6e4">
            Fru talman! Själva systemet som vi går in i, dvs.
          </note>
          <note n="0a7c6002">
            den gemensamma jordbrukspolitiken, innebär generellt sett en
            neddragning av mjölkproduktionen över hela landet, jämfört med
            nuvarande nivå, eftersom den kvot som vi fick, 3,3 miljoner ton,
            redan har överstigits. Vad vi och framför allt Jordbruksverket
            nu funderar på är på vilket sätt neddragningen skall ske och hur
            vi skall kunna ta hänsyn till de prioriteringar som riksdagen
            har gjort, vilka jag räknade upp och som handlar om nystartande,
            ekologiska bönder och om norra Sverige.
          </note>
          <note n="c1beb871">
            Jag känner väl till den betydelse som jordbruket och mjölkproduktionen
            har för Gotland. Men för dagen ser jag inte att det är möjligt
            att införa en regional kvot. Vi har försökt att få en regional
            tilldelning när det gäller norra Sverige, men det går inte enligt
          </note>
          <note n="6ce0d703">
            EU:s regler. Det går inte heller när det gäller Gotland.
          </note>
          <note n="04d8c893">
            Om det finns något annat sätt att prioritera Gotland kan jag
            inte säga i dag, utan det är en sak som vi funderar på när vi
            nu genomför den slutliga fördelningen.
          </note>
          <note n="e0901ca7">
            Anf. 17 LILIAN VIRGIN (s)
          </note>
          <note n="cb38d018">
            Fru talman! Om den kvot som kommer att tilldelas lantbrukare
            på Gotland av någon anledning inte kan utnyttjas på grund av att
            gödselvårdsanläggningar inte är godkända etc., är det då möjligt
            att denna kvot ändå blir kvar på Gotland och att den kan köpas
            av eller tilldelas till andra lantbrukare?
          </note>
          <note n="499496d6">
            Jag talade med en ung lantbrukare för en vecka sedan, som preliminärt
            har tilldelats en mjölkkvot som motsvarar hälften av det som produceras
            på gården i dag. Han var mycket bekymrad och frågade mig vad han
            skulle göra. Han undrade om han nu skulle sälja en del av sina
            mjölkkor för att sedan köpa nya, om han får tillgång till en högre
            kvot. Han hade inte så stor förhoppning om att mjölkkvotstilldelningen
            skall vara klar i juni, som tidigare har sagts. Därför undrar
            jag också om jordbruksministern har något lugnande besked att
            ge på den punkten.
          </note>
          <note n="a748db56">
            Anf. 18 Jordbruksminister MARGARETA
          </note>
          <note n="962ce71c">
            WINBERG (s)
          </note>
          <note n="1e3e4b87">
            Fru talman! Först och främst tycker jag att bönderna nu skall
            ha litet is i magen och se tiden an fram tills fördelningen är
            färdig.
          </note>
          <note n="5285d8ca">
            När det sedan gäller miljökraven och frågan om det blir kvot
            över på Gotland därför att man inte uppfyller de miljökrav som
            nu ställs, vill jag säga att man inte kan behålla eventuellt överskott
            på Gotland, eftersom det inte går att ha en regional kvot på Gotland.
            Om man av miljöskäl inte får behålla sin kvot, så avdelas eller
            säljs den inte, utan den går in i den nationella kvoten för fördelning
            enligt de kriterier som riksdagen har beslutat.
          </note>
          <note n="3213df64">
            Anf. 19 LILIAN VIRGIN (s)
          </note>
          <note n="e9c945a4">
            Fru talman! Tack så mycket! Vi får väl försöka att ha is i magen,
            som jordbruksministern säger. Men jag är ändå glad att jordbruksministern
            är väl insatt i de gotländska förhållandena.
          </note>
          <note n="39269b59">
            Överläggningen var härmed avslutad.
          </note>
          <note n="99ec4824">
            6 § Svar på fråga 1994/95:454 om kärnavfall från Studsvik
          </note>
          <note n="3fc818a4">
            Anf. 20 Miljöminister ANNA LINDH (s)
          </note>
          <note n="ecfac7fd">
            Fru talman! Eva Goës har frågat mig om vad som kommer att hända
            med kärnavfallet från det höganrikade och låganrikade bränslet
            vid Studsviksanläggningen.
          </note>
          <note n="ae65ef8e">
            USA har i enlighet med det s.k. RERTR-projektet förbundit sig
            att ta tillbaka höganrikat bränsle från forskningsreaktorer utanför
            landet. Projektet påbörjades år 1978. Syftet har varit att minska
            riskerna för spridning av potentiellt farligt kärnvapenmaterial
            avsedda för forskningsreaktorer. Jag har ingen anledning att räkna
            med annat än att USA kommer att fullfölja detta åtagande. Med
            ledning av de rapporter som svenska ambassaden i Washington lämnat
            bedömer jag att återtransporterna till USA av höganrikat bränsle
            kommer att ske i enlighet med den tidsplan som finns.
          </note>
          <note n="72a4bd70">
            Studsviks forskningsreaktor, R2, drivs sedan 1992
          </note>
          <note n="859c4a15">
            uteslutande med s.k. låganrikat bränsle, som man efter användning
            räknar med att skicka tillbaka till USA för slutligt omhändertagande.
          </note>
          <note n="f907e422">
            Den 5 maj 1994 beslutade den dåvarande regeringen om fortsatt
            tillstånd till drift av R2-reaktorn.
          </note>
          <note n="591e37e4">
            Flera olika villkor gäller för tillståndet. Bl.a. skall en plan
            för rivning av R2-reaktorn samt omhändertagande av rivningsavfallet
            finnas upprättat senast den 31
          </note>
          <note n="bb400c98">
            december 1996. Vidare skall ett program för omhändertagande av
            använt bränsle, såväl höganrikat som låganrikat, från R2-reaktorn
            omfattande tekniska, ekonomiska och juridiska aspekter finnas
            upprättad senast den 30 juni 1997. Programmen skall vara godkända
            av Statens kärnkraftsinspektion, som före sitt godkännande skall
            höra Statens strålskyddsinstitut, för att reaktorn skall få drivas
            vidare.
          </note>
          <note n="dfc58190">
            Anf. 21 EVA GOËS (mp)
          </note>
          <note n="34010415">
            Fru talman! Jag tackar för svaret.
          </note>
          <note n="1fdba34d">
            Jag vill ge en liten bakgrundshistoria - jag har ju tidigare
            uppvaktat miljöministern i ärendet. Enligt
          </note>
          <note n="d9cf2ea0">
            Studsviks uppgift fanns det hösten 1993 totalt 657
          </note>
          <note n="55a450bb">
            utbrända bränsleelement. Av dessa är 451 HEU-
          </note>
          <note n="c5721d95">
            element, High Enriched Uranum. De resterande är
          </note>
          <note n="7db8d76f">
            LEU-element, Low Enriched Uranum. Varje år tillkommer 40-50 nya
            LEU-element.
          </note>
          <note n="5b34736f">
            Ingenting tyder på att USA kan ta tillbaka de
          </note>
          <note n="f53f46d1">
            15 000 element som lagras i världens försöksreaktorer, som USA
            har skyldighet att ta tillbaka. Till 1998
          </note>
          <note n="d543fc9e">
            hade man planerat en upparbetning i USA, men på grund av miljöorganisationernas
            agerande utfärdades ett moratorium 1988. Därför frångick man upparbetningsplanerna
            och förordade i stället direktförvaring.
          </note>
          <note n="131df95c">
            Det var alltså Department of Energy som fattade detta beslut.
            I och med detta sattes vi i Sverige på pottkanten. Det handlar
            om bombmaterial helt enkelt, för det höganrikade uranet har en
            anrikningsgrad på 93 %, och det låganrikade uranet har en anrikningsgrad
            på ca 20 %, jämfört med kärnkraften som har en anrikningsgrad
            på 3-5 %. Därför är det mycket allvarligt om vi behåller detta
            avfall.
          </note>
          <note n="c7d96ab5">
            Den första transporten av 409 element avgick den
          </note>
          <note n="58ec6ac9">
            31 augusti 1984 från Danmark respektive Frankrike.
          </note>
          <note n="8fb64d2d">
            På två båtar fanns det 153 element från Sverige,
          </note>
          <note n="1190d114">
            Danmark, Holland och Österrike. Övriga element finns i Tyskland,
            Schweiz och Grekland. De två båtarna skulle till North Carolina.
            Men de kunde inte gå in i hamnen, därför att folket och även senaten
            protesterade. Det fanns ett domstolsbeslut om att inte ta emot
            avfallet. Det är enormt stora problem att kunna ta in avfallet
            i USA. Protesterna i USA är massiva, såväl regionalt och lokalt
            som nationellt.
          </note>
          <note n="fa6c70f5">
            Jag vill veta hur vi skall gå vidare med frågan.
          </note>
          <note n="591b6977">
            Anf. 22 Miljöminister ANNA LINDH (s)
          </note>
          <note n="7bd2743b">
            Fru talman! Det är oerhört viktigt att detta bränsle omhändertas.
            Som jag sade tror jag inte att det i dag blir några problem när
            det gäller det höganrikade bränslet, för där har vi ändå fått
            sådana garantier att vi tror att tidtabellen skall kunna hållas.
          </note>
          <note n="a22a6346">
            När det gäller det låganrikade bränslet tror vi inte heller att
            det blir problem. Avtalet med Studsvik innebär att man är tvungen
            att visa att detta problem kan lösas för att man skall få fortsatt
            driftstillstånd för R2-
          </note>
          <note n="7ebb2975">
            reaktorn.
          </note>
          <note n="6ab4b9e9">
            Anf. 23 EVA GOËS (mp)
          </note>
          <note n="193667db">
            Fru talman! Det är oerhört viktigt att sådana förbehåll finns
            inskrivna. Felet är att man över huvud taget lät Studsviks forskningreaktor
            få fortsatt tillstånd på tio år. Men det skedde före miljöministerns
            tid - det skedde på Olof Johanssons tid. Vi protesterade vilt
            från miljöorganisationernas sida, där jag företrädde Folkkampanjen
            mot Kärnkraft-Kärnvapen.
          </note>
          <note n="95c293c1">
            Man skulle helt enkelt ha krävt en miljökonsekvensbeskrivning,
            för lagret är ju inte anpassat för att över huvud taget ta emot
            ett låganrikat avfall från forskningsreaktorn. Därför är vi litet
            oroliga för att detta kommer att hamna i CLAB, Centrala lagret
            för använt bränsle, för det är vad man själva har föreslagit vid
          </note>
          <note n="bb4ded52">
            Studsvik.
          </note>
          <note n="9dd86e8a">
            Kommer miljöministern att understödja en sådan framtid när det
            gäller låganrikat uran?
          </note>
          <note n="74189385">
            Anf. 24 Miljöminister ANNA LINDH (s)
          </note>
          <note n="83642863">
            Fru talman! Jag vill inte gå in i den diskussionen innan jag
            har hunnit diskutera frågan med Studsvik.
          </note>
          <note n="57ede4a4">
            Jag kan bara säga att jag tyckte att tidsgränsen, dvs.
          </note>
          <note n="adbad134">
            den tid då man vid Studsvik var tvungen att lämna in tidsplanerna,
            var litet väl tillgodosedd. Jag tycker att man kanske skulle ha
            kommit in med tidsplanerna inom en snarare framtid. Men nu har
            vi tidsplanen, och då anpassar jag mig efter den. Sedan får vi
            återkomma och diskutera hur detta skall hanteras.
          </note>
          <note n="56a5e008">
            Anf. 25 EVA GOËS (mp)
          </note>
          <note n="6292bb83">
            Fru talman! Materialet övergår ju från kategori 2
          </note>
          <note n="901db94c">
            till kategori 1, dvs. att det blir mer radioaktivt. Man har räknat
            ut att man måste bli av med en stor mängd av avfallet från höganrikat
            uran före februari 1996. Vi har också problemet hängande över
            oss, att det hela tiden sker en förändring på grund av fysikaliska
            förändringar i det radioaktiva materialet.
          </note>
          <note n="46fccf2c">
            Vi kan vara överens om att man skulle ha gjort en miljökonsekvensbeskrivning
            i förväg och att man skulle ha löst avfallsfrågan på ett tidigare
            stadium.
          </note>
          <note n="ea41e130">
            Även om man pratar om att man har förtätat lagret i Studsvik
            kan man inte ta emot just detta avfall.
          </note>
          <note n="39269b59">
            Överläggningen var härmed avslutad.
          </note>
          <note n="ebfb587c">
            7 § Svar på fråga 1994/95:465 om försurningen
          </note>
          <note n="ec781750">
            Anf. 26 Miljöminister ANNA LINDH (s)
          </note>
          <note n="c6f2c51d">
            Fru talman! Dan Ericsson har med anledning av den föreslagna
            neddragningen av kalkningsanslaget frågat mig om jag har för avsikt
            att vidta åtgärder mot försurningen i Sverige för att med större
            trovärdighet kunna driva försurningsfrågorna i internationella
            sammanhang.
          </note>
          <note n="2ce4503f">
            Mer än 80 % av det försurande svavelnedfallet kommer till Sverige
            från andra länder. För att belastningen på miljön inte skall överstiga
            vad miljön klarar av måste de totala utsläppen av svavel i Europa
            minska med ca 70 %. Mot denna bakgrund är det självklart att Sverige
            måste driva försurningsfrågorna i internationella sammanhang.
          </note>
          <note n="1ab35878">
            Regeringen har nyligen i propositionen Vissa åtgärder mot utsläpp
            av försurande ämnen och andra luftföroreningar föreslagit att
            riksdagen skall godkänna det nya svavelprotokollet som förhandlats
            fram inom konventionen om långväga gränsöverskridande luftföroreningar.
            Detta nya internationella avtal innebär att utsläppen av svavel
            i Europa minskar och att belastningen på miljön i Sverige blir
            lägre. Protokollets åtaganden skall ses över redan 1997.
          </note>
          <note n="ca7e7c7f">
            I en skrivelse till riksdagen har regeringen redovisat inriktningen
            av det svenska miljöarbetet i EU där försurningen utpekas som
            ett av de mest prioriterade områdena. Sverige har redan tagit
            initiativ till en försurningsstrategi inom EU, och det är en klar
            framgång för Sverige att vi så snabbt fått gehör för detta bland
            övriga medlemsländer och hos kommissionen.
          </note>
          <note n="9a4b5d8f">
            Kalkningen är en omfattande och kostsam verksamhet. Regeringen
            bereder för närvarande direktiv angående en utredning av kalkningsverksamheten.
            En sådan utredning skall bestämma en rimlig nivå på kalkningsverksamheten
            samt pröva på vilka sätt den kan effektiviseras.
          </note>
          <note n="c88afe36">
            Kalkningsverksamheten är något vi måste bedriva för att motverka
            skadorna av försurningen. I sig skapar kalkningen varken större
            eller mindre trovärdighet för vårt agerande i internationella
            sammanhang. Det som skapar trovärdighet är att vi kan visa på
            egna långtgående åtgärder för att begränsa utsläppen av försurande
            ämnen. I dagsläget har Sverige, bl.a. med hjälp av svavelskatten,
            minskat utsläppen med 80 %
          </note>
          <note n="34955ae7">
            jämfört med 1980.
          </note>
          <note n="522303ee">
            Anf. 27 DAN ERICSSON (kds)
          </note>
          <note n="204db1d5">
            Fru talman! Jag vill tacka miljöministern för det rätt omfattande
            svaret.
          </note>
          <note n="4c5b2bd0">
            Bakgrunden till frågan är att regeringen redan i budgetpropositionen
            drog ned kalkningsanslaget med uppemot 60 miljoner. Det har riksdagsmajoriteten
            nu också fattat beslut om. Vi kristdemokrater motsatte oss förslaget.
          </note>
          <note n="6a664348">
            Det innebär i praktiken att inga nykalkningar kan göras och att
            verksamheten när det gäller kalkning handlar om uppehållande försvar
            där kalkning har påbörjats.
          </note>
          <note n="79ab6db2">
            I kompletteringspropositionen drar man helt plötsligt ned anslaget
            med ytterligare 30 miljoner. Det nämns på näst sista och sista
            sidan i den tunga bibban.
          </note>
          <note n="fc1e12c9">
            Man kanske önskar nämna det sist för att det inte skall komma
            fram alltför tydligt. Det innebär ju rimligen att också det uppehållandeförsvar
            som kalkningen innebär nu faktiskt börjar svikta.
          </note>
          <note n="ace6f45e">
            Detta gör miljöministern samtidigt som hon slåss för att begränsa
            försurningen internationellt. Det är svårt att få det att gå ihop.
          </note>
          <note n="88a9026e">
            Ministern hävdar i svaret att vad vi gör i Sverige och hur vi
            agerar internationellt inte hör samman, men det är ju helt fel,
            Anna Lindh. Det måste finnas en konsekvens mellan det vi gör här
            hemma och hur vi agerar internationellt.
          </note>
          <note n="04ea574d">
            Hur skall vi kunna vara pådrivande i internationella sammanhang
            samtidigt som vi faktiskt avrustar miljöförsvaret mot försurningen?
          </note>
          <note n="7970530e">
            Hur kommer det sig att man inte räknar med miljöskulden när man
            skall sanera Sveriges ekonomi?
          </note>
          <note n="3ee9ad56">
            Det är också allvarligt. Det saknas en strategi i frågan om hur
            man skall väga in miljökostnaderna i den svenska nationalbudgeten.
          </note>
          <note n="ef39d21b">
            När vi tvingas sanera ekonomin och finanserna klipper man bara
            till och kortar av ett konto på miljösidan utan att se vilka effekter
            det får långsiktigt för den samlade ekonomin och för miljön. Det
            är det jag tycker är felaktigt.
          </note>
          <note n="4344471d">
            Anf. 28 Miljöminister ANNA LINDH (s)
          </note>
          <note n="dc1090a2">
            Fru talman! Om Dan Ericssons parti inte hade bidragit till en
            skenande statsskuld och till att vi i dag lånar till över 30 %
            av våra utgifter hade vi sluppit smärtsamma besparingsförslag
            på en rad områden. Nu har Dan Ericssons parti varit med och sett
            till att Sverige har fått en ekonomisk kris, och då måste vi också
            spara.
          </note>
          <note n="0f4f647a">
            Det är i och för sig smärtsamt att spara på kalkningsanslaget.
            Samtidigt skall man komma ihåg att det anslag vi nu ger i realiteten
            motsvarar det anslag som har använts för reell kalkning under
            t.ex. de borgerliga åren. Det har nämligen funnits stora reservationer
            kvar på kalkningsanslaget.
          </note>
          <note n="1a627b2d">
            Det är orsaken till att vi nu tycker att det är rimligt med en
            neddragning, samtidigt som vi utvärderar och ser över hur kalkningen
            skall fungera i framtiden.
          </note>
          <note n="8c6b8eef">
            Vi räknar med att vi klarar omkalkningen. Nykalkningen får anstå
            i avvaktan på utvärderingen.
          </note>
          <note n="94efb97c">
            Anf. 29 DAN ERICSSON (kds)
          </note>
          <note n="f2fa5a3e">
            Fru talman! Det är som vanligt då man möter ministrarna från
            den socialdemokratiska regeringen:
          </note>
          <note n="ea531dfc">
            Anfall är bästa försvar för att dölja de snedsteg man tar på
            olika områden - i detta fall miljöns område.
          </note>
          <note n="74b6f3c6">
            Dan Ericssons parti har sett till att vi har en ekonomisk kris
            här i landet, säger Anna Lindh. Det var väl ändå att ta i litet,
            miljöministern. Jag hörde i och för sig detta upprepas i går,
            när det var den 1 maj. Det är klart att det är väldigt enkelt
            att skylla ifrån sig på tidigare regeringar när man har egna besvär.
            Så enkel är inte verkligheten. Det vet Anna Lindh.
          </note>
          <note n="e098788e">
            Vi skall lösa Sveriges ekonomi och de finansiella problemen.
            Det har vi ett gemensamt ansvar för. Det är vi beredda att ta
            från vår sida. Men för den skull kan man inte låta miljön stryka
            på foten. Det är det som är det allvarliga.
          </note>
          <note n="9d11efb9">
            Man klipper till på ett miljökonto och drar ned.
          </note>
          <note n="6b419c38">
            Det blir, precis som miljöministern säger, ingen nykalkning.
            Nu kommer också det uppehållande försvaret att svikta.
          </note>
          <note n="440b7afc">
            Jag får återkomma till en annan sak om jag får ytterligare en
            replik.
          </note>
          <note n="9b301eba">
            Anf. 30 Miljöminister ANNA LINDH (s)
          </note>
          <note n="55f7842d">
            Fru talman! Dan Ericsson inser naturligtvis mycket väl hans partis
            medverkan i att bygga upp en stor statsskuld. Vi är vana vid att
            hela tiden höra att det är klart att man skall sanera ekonomin,
            men att man inte skall göra det just på detta område. Det går
            inte längre att undanta några områden när man har fått en så oerhört
            besvärlig låneskuld som Dan Ericssons parti var med om att lämna
            efter sig.
          </note>
          <note n="338fa6f7">
            Det vi gör är att hålla oss till den nivå på kalkningsverksamheten
            som man hade under alla de borgerliga åren förutom det sista.
            Det vara bara sista året,
          </note>
          <note n="c994abce">
            Dan Ericsson, som kalkningsverksamheten var högre.
          </note>
          <note n="b4c7262c">
            Det har funnits reservationer på kalkningsanslagen varje år.
            Det visar att vi ändå behöver se över kalkningsverksamheten för
            att få denna viktiga verksamhet att fungera bättre.
          </note>
          <note n="15483486">
            Anf. 31 DAN ERICSSON (kds)
          </note>
          <note n="190abb1b">
            Fru talman! Miljöministern säger att det inte går att undanta
            något område när man sanerar statsfinanserna. Frågan är vilken
            syn man har på miljön. Har det något värde att väga in miljön
            i nationalräkenskaperna? Skall vi beta av den miljöskuld vi redan
            har byggt upp, som är så ofantlig, eller inte? Nu avstannar det
            arbetet under miljöministerns ledning. Försvaret sviktar. Vi kommer
            inte att beta av miljöskulden.
          </note>
          <note n="d7c7e16e">
            Fru talman! Ministern ger besked om att regeringen skall se över
            kalkningsverksamheten. Men det beskedet fick vi redan den 10 januari
            i budgetbilagan.
          </note>
          <note n="46877365">
            Det enda som har hänt sedan dess är att man plockar bort ytterligare
            från anslaget. Man plockar bit för bit.
          </note>
          <note n="e1cb20a2">
            Ministern får skynda på med utredningen, för snart finns det
            inget kvar att utreda. Jag hoppas att inte ministern har för avsikt
            att plocka bort verksamheten bit för bit och på så sätt bli av
            med den.
          </note>
          <note n="fbf1bb8d">
            När kommer verksamheten i gång? En utredning utlovades redan
            den 10 januari.
          </note>
          <note n="3458d44c">
            Anf. 32 Miljöminister ANNA LINDH (s)
          </note>
          <note n="d5b05123">
            Fru talman! Om vi skall göra något åt försurningen skall vi komma
            ihåg att kalkningen bara är ett uppehållande försvar. Det viktiga
            är att vi minskar försurningen - minskar de sura regnen.
          </note>
          <note n="8532e11d">
            Som jag sade i svaret är vi mycket glada för att vi redan har
            fått gehör för ett försurningsprogram i EU.
          </note>
          <note n="1d29c74e">
            Det EU och naturligtvis också andra länder är intresserade av
            är nog inte i första hand vår kalkningsverksamhet utan vilka åtgärder
            vi är beredda att vidta nationellt för att minska våra egna sura
            utsläpp.
          </note>
          <note n="6998eb29">
            Vi kan konstatera att vi i denna regering, till skillnad från
            den tidigare regeringen, t.ex. har vågat ta itu med ammoniakavgången
            från lantbruket i Syd- och
          </note>
          <note n="d92c1a94">
            Mellansverige. Det är en mycket viktig fråga när det gäller försurningen.
            Vi har också ökat kraven på miljömärkning för nya vedpannor för
            att minska utsläppen från dessa.
          </note>
          <note n="a451a8a8">
            På det sättet och med ett intensivt internationellt arbete betar
            vi av miljöskulden och ser till att vi gör något åt problemen
            - inte bara symtomen.
          </note>
          <note n="2bce14ad">
            Anf. 33 DAN ERICSSON (kds)
          </note>
          <note n="8eb786fe">
            Fru talman! Det ligger ingen motsättning i att försöka åtgärda
            problemet samtidigt som man försöker beta av miljöskulden genom
            nödvändig kalkningsverksamhet. Det allvarliga är fortfarande att
            man nu drar ned på den verksamheten. Det innebär att försvaret
            kommer att svikta.
          </note>
          <note n="dc323036">
            Jag har läst Anna Lindhs proposition om åtgärder mot försurande
            ämnen. Den är i stora stycken bra. Vi har motionerat på en rad
            punkter. Jag hoppas att vi kan förbättra ytterligare.
          </note>
          <note n="2e1848f4">
            På en punkt önskar jag ett tydligare besked. I svaret hänvisas
            till att vi minskat svavelutsläppen sedan
          </note>
          <note n="a3d6f573">
            1980.
          </note>
          <note n="1c2fcce1">
            Det nya svavelprotokollet innebär att vi skall räkna mellan år
            1990 och år 2010. Frågan är hur det ser ut i dagsläget. Har ministern
            något besked om hur det ser ut i Sverige?
          </note>
          <note n="87020c70">
            Jag är ärligt oroad, Anna Lindh, om det blir möjligt att göra
            snabba klick på miljösidan och spara pengar. Det finns då en risk
            för att Anna Lindh går till historien som den minister som inte
            lyckades försvara miljöintresset när andra intressen pockade på.
          </note>
          <note n="dcf68b0e">
            Anf. 34 Miljöminister ANNA LINDH (s)
          </note>
          <note n="a654e295">
            Fru talman! Precis det som Dan Ericsson sade avslutningsvis var
            det som gjorde att de borgerliga ministrarna på område efter område
            såg till att inte ta något ekonomiskt ansvar. I stället överlät
            de hela problemet och hela den katastrofala ekonomin till den
            regering som kom efter. Jag går gärna till historien som en av
            de ministrar som var med och såg till att ta
          </note>
          <note n="0c04588e">
            Sverige ur den ekonomiska krisen.
          </note>
          <note n="1ba8060e">
            När det gäller försurningen är vår allra viktigaste insats att
            agera internationellt. Vi kommer där att få fram ett program inom
            EU. Vi kommer också att prioritera arbetet med att skärpa kraven
            beträffande bilavgaser, förbränningsanläggningar, svavelhalten
            i olja m.m. på ett europeiskt plan. Vi skall komma ihåg att över
            50 % av det sura regnet faktiskt härrör från andra medlemsländer
            i EU.
          </note>
          <note n="490b7c2c">
            Parallellt med detta fortsätter vi det viktiga arbetet i Sverige
            med att se till att vi minskar de sura utsläppen. Vi avser att
            komma tillbaka, när vi är mera garanterade en effektiv och bra
            kalkningsverksamhet, för att se till att det satsas på kalkningen.
          </note>
          <note n="39269b59">
            Överläggningen var härmed avslutad.
          </note>
          <note n="39b4bf2c">
            8 § Svar på fråga 1994/95:462 om bosnienkroaterna
          </note>
          <note n="9b82673d">
            Anf. 35 Statsrådet LEIF BLOMBERG (s)
          </note>
          <note n="088634a8">
            Fru talman! Rose-Marie Frebran har frågat mig om avvisning av
            bosnienkroater.
          </note>
          <note n="3205321f">
            Jag vill börja med att kort redogöra för det svenska asylprövningssystemet.
            När en asylansökan lämnats in prövas den i enlighet med svensk
            lag. I ett första led prövas om sökanden har ett skyddsbehov.
          </note>
          <note n="33eb6a62">
            Föreligger skyddsbehov beviljas sökanden asyl. Föreligger inte
            skyddsbehov prövas eventuella humanitära skäl och anknytningsskäl.
            Föreligger sådana skäl kan uppehållstillstånd beviljas i enlighet
            med de regler som gäller härför. I fallet med bosnienkroaterna
            har regeringen prövat tre enskilda ärenden som skall vara praxisledande.
            Vid sin prövning fann regeringen att det i de tre ärendena inte
            förelåg skyddsbehov, inte heller förelåg så starka humanitära
            skäl att uppehållstillstånd skulle beviljas på den grunden.
          </note>
          <note n="a1bdadc1">
            De överläggningar som förevarit mellan de svenska och kroatiska
            regeringarna har, utöver den avgörande frågan om garantier mot
            tvångsvisa återsändanden till Bosnien-Hercegovina, främst rört
            takten i återsändandet och vissa praktiska omständigheter i samband
            med dessa. Vad gäller frågan om ett värdigt mottagande så är det
            inte en omständighet som prövas i utlänningsärenden, vare sig
            de rör bosnienkroater eller andra utländska medborgare. Den svenska
            regeringen har i samband med överläggningarna med den kroatiska
            regeringen ställt frågor kring mottagandet i
          </note>
          <note n="2847bbc6">
            Kroatien och påpekat vikten av att Kroatien agerar på ett sätt
            som anstår en rättsstat.
          </note>
          <note n="5ad5d9bd">
            Jag vill här också ta tillfället i akt att påpeka att regeringen,
            i likhet med Invandrarverket och Utlänningsnämnden, mycket noga
            följer den dramatiska utvecklingen i Kroatien. Vidare vill jag
            åter igen påminna om vad jag har sagt många gånger tidigare, nämligen
            att utlänningslagen gör det möjligt att ta hänsyn till nya omständigheter
            när sådana föreligger.
          </note>
          <note n="adf7b079">
            Anf. 36 ROSE-MARIE FREBRAN (kds)
          </note>
          <note n="969b0677">
            Fru talman! Jag vill tacka invandrarministern för svaret på min
            fråga. De akuta omständigheter som har inträffat just i dagarna
            vill jag återkomma till. Först gäller det dock den fråga som jag
            har ställt till invandrarministern. Min fråga gäller ingenting
            annat än principen om värdigt mottagande.
          </note>
          <note n="31ae1ae8">
            Jag har inte ställt frågan därför att jag skulle ha hittat på
            det uttrycket. Jag stötte på det före den särskilda debatt vi
            hade här i riksdagens kammare den 29
          </note>
          <note n="3ef3db3f">
            mars. Invandrarministern uttryckte vid ett tillfälle att vi har
            två oavvisliga krav på den kroatiska regeringen.
          </note>
          <note n="d58c40aa">
            Det ena avser garantier för att inte de personer vi avvisar återsänds
            till Bosnien med tvång. Det andra avser att de skall få ett värdigt
            mottagande.
          </note>
          <note n="c1dda36c">
            Efter att ha fått det här frågesvaret förstår jag varför det
            var omöjligt att under den särskilda debatten den 29 mars få något
            svar på detta. Men det hade varit bra att redan då få ett förtydligande
            om att det här inte är något som beaktas, att det inte är något
            som skall föras fram, att det inte är ett oavvisligt krav och
            att det över huvud taget inte är ett krav från regeringens sida.
            Såvitt jag förstår måste det vara en massmedial missuppfattning
            av vad invandrarministern har sagt.
          </note>
          <note n="b16d95e1">
            I det här sammanhanget skulle det vara intressant att veta vilken
            typ av frågor som har ställts till den kroatiska regeringen när
            det gäller på vilket sätt man kommer att ta emot de här personerna.
            Vad har den svenska regeringen sagt att ett sätt som anstår en
            rättsstat innebär?
          </note>
          <note n="7e1f085e">
            Anf. 37 Statsrådet LEIF BLOMBERG (s)
          </note>
          <note n="fc98814c">
            Fru talman! I sin fråga citerade Rose-Marie Frebran vad statsminister
            Ingvar Carlsson sade här i kammaren för en tid sedan. Men hon
            tog en mening av statsministern ur sitt sammanhang. Hennes citat
            löd:
          </note>
          <note n="c4c82b3f">
            "Men givetvis gäller i princip samma krav som vi ställer här
            hemma, även om vi vet att vi ekonomiskt och socialt har bättre
            förutsättningar att leva upp till dessa." Statsministern fortsatte
            emellertid:
          </note>
          <note n="92beea24">
            "Människorna skall alltså ha möjlighet till en någorlunda trygg
            tillvaro mot bakgrund av de villkor som allmänt gäller i landet."
            Så sade statsministern. Det är mycket viktigt att komma ihåg det,
            och något annat har vår statsminister inte heller avsett. Det
            här är relaterat till vilka förutsättningar som faktiskt gäller
            i
          </note>
          <note n="62509b7b">
            Kroatien.
          </note>
          <note n="6b991722">
            De frågor som vi har ställt till företrädarna för den kroatiska
            regeringen när de var här gäller i stor utsträckning garantierna
            för att de här personerna inte mot sin vilja skall återsändas
            till Bosnien-
          </note>
          <note n="b4c6cdef">
            Hercegovina. De upprepade samma saker som de har sagt till oss
            tidigare. De gjorde det nu också i form av ett gemensamt formulerat
            pressmeddelande som gick ut. Vi anser att vi har fått det här
            uppfyllt. Det som sades i brevet från utrikesministern bekräftades
            också av vice premiärminister Kostovic under hans besök i
          </note>
          <note n="29f0caa1">
            Sverige.
          </note>
          <note n="f6838000">
            Det är så vi har hanterat den här frågan. Sedan har kroaterna
            framfört till oss att de önskar diskutera takten i återsändandet.
            Det var på deras begäran som överläggningarna ägde rum - inte
            på den svenska regeringens begäran. Man ville att återsändandet
            skulle ske i relativt lugn takt. Man vill ha ett förmeddelande
            om hur många och vilka som kommer. Detta är offentliga uppgifter
            även i Sverige. Vi har sagt att vi skall försöka åstadkomma det.
            Mot den bakgrunden har också Invandrarverket ingått i överläggningar
            med kroatiska myndigheter för att uppfylla de här kraven.
          </note>
          <note n="4b203ab6">
            Anf. 38 ROSE-MARIE FREBRAN (kds)
          </note>
          <note n="fbcdf553">
            Fru talman! Jag har i det här sammanhanget inte ställt någon
            fråga om garantierna för att människor inte återsänds till Bosnien.
            Jag vill ändock fråga om den svenska regeringen känner till vilka
            medborgerliga rättigheter bosnier med kroatiska pass kommer att
            ha i Kroatien. Frågan gäller de som får flyktingstatus respektive
            de som inte får flyktingstatus.
          </note>
          <note n="7946c487">
            Vilka medborgerliga rättigheter kommer de att få?
          </note>
          <note n="a603fd7b">
            Kommer de att ha rätt till tak över huvudet, i vilken som helst
            bemärkelse och hur enkel som helst? Kommer de att ha rätt att
            på något sätt få sitt dagliga näringsintag tillgodosett? Eller
            skall de tigga ihop sin mat? Kommer de att ha rätt till sjukvård?
            Kommer deras barn att ha rätt att gå i skolan?
          </note>
          <note n="1ffbb3f9">
            Anf. 39 Statsrådet LEIF BLOMBERG (s)
          </note>
          <note n="64018f3e">
            Fru talman! Rose-Marie Frebran vet svaren på de här frågorna,
            och det vet jag också. De personer som återsänds härifrån och
            som är kroatiska medborgare går ingen oproblematisk framtid till
            mötes i Kroatien.
          </note>
          <note n="61c97d60">
            De har rätt att ha sina barn i skolan och att få akut sjukvård.
            I övrigt är dessa personers medborgerliga rättigheter ganska begränsade.
            Registrerade flyktingar i Kroatien har en något bättre tillvaro,
            även om den naturligtvis inte heller är idealisk.
          </note>
          <note n="8d193128">
            Det här känner vi till. Det var också bekant för oss när vi fattade
            beslutet i regeringen i de här tre fallen.
          </note>
          <note n="a0a90d6d">
            Men det finns inte heller något i svensk lagstiftning som säger
            att fattigdom eller svårigheter att skaffa bostad eller arbete
            skulle vara en grund för att få stanna i Sverige. Något sådant
            finns inte inskrivet i vår lag.
          </note>
          <note n="3a59c093">
            Anf. 40 ROSE-MARIE FREBRAN (kds)
          </note>
          <note n="a6c7cdef">
            Fru talman! Jag konstaterar att en grupp kommer att ha lägre
            nivå på sina rättigheter än de som kommer att klassas som flyktingar.
            Man kan kanske behöva akut sjukvård när man inte har fått den
            mat man behöver osv.
          </note>
          <note n="f47678ed">
            Vad innebär det som nu har hänt. Frågan berör inte detta, men
            det kommer ändå med i svaret, eftersom det hände saker i går.
            Redan vid den särskilda debatten här i kammaren den 29 mars bedömde
            faktiskt många krigsrisken som överhängande. Nu, drygt en månad
            senare, bevittnar vi en offensiv. Om osäkerheten i fråga om vad
            som skall hända var stor då är den i dag megastor. Vad drar regeringen
            för slutsatser av händelserna i Kroatien i går och i dag?
          </note>
          <note n="1852bff3">
            Anf. 41 Statsrådet LEIF BLOMBERG (s)
          </note>
          <note n="e32e36c8">
            Fru talman! Det är litet för tidigt att dra några slutsatser
            ännu. Företrädare för FN har svårigheter att bedöma den här situationen.
            De ser den kanske snarare som något slags incident än som en början
            på ett krig som kroaterna skulle bli indragna i. Men, som jag
            har sagt tidigare, vi följer utvecklingen otroligt noga.
          </note>
          <note n="214d9a19">
            Det är än mer angeläget i den situation som vi nu ser.
          </note>
          <note n="da6878a9">
            Vi bedömer också händelserna i Kroatien som allvarliga och ser
            på dem med stor seriositet.
          </note>
          <note n="aa161fc2">
            Via vår ambassad, FN, UNHCR osv. gör vi bedömningar av situationen.
            Våra myndigheter, som får fatta eventuella beslut som kan föranledas
            av den här situationen, följer utvecklingen tillsammans med oss.
          </note>
          <note n="f056477f">
            Jag tror också att Utlänningsnämnden nu, eller litet senare på
            eftermiddagen, har ett sammanträde där man just skall diskutera
            situationen i Kroatien och det fortsatta beslutsfattandets vara
            eller inte vara.
          </note>
          <note n="b337f3df">
            Anf. 42 ROSE-MARIE FREBRAN (kds)
          </note>
          <note n="e26633c5">
            Fru talman! Om jag den 29 mars, när vi debatterade detta, hade
            anledning att beklaga beslutet om att återsända bosnier med kroatiska
            pass har jag desto större anledning att beklaga det i dag. Sverige
            är berett att göra detta när osäkerheten är ännu större.
          </note>
          <note n="64b65eac">
            Invandrarministern säger att man funderar på om kroaterna kan
            bli indragna i den här situationen. Det är just vad de är. Det
            är ju en kroatisk offensiv. Det var kroatiska styrkor - ett par
            tusen soldater - som attackerade i går. Det som händer nu sker
            inte utanför
          </note>
          <note n="716e8413">
            Kroatien. Det händer just i Kroatien.
          </note>
          <note n="4dc0a7cc">
            Det är inte värdigt Sverige att i det här läget skicka tillbaka
            bosnier med kroatiska pass. Jag vill gärna upprepa det.
          </note>
          <note n="d1fd5e30">
            Anf. 43 Statsrådet LEIF BLOMBERG (s)
          </note>
          <note n="f12ba9d3">
            Fru talman! Det är viktigt att vi - även Rose-
          </note>
          <note n="45abcbfe">
            Marie Frebran - är klara över att det för närvarande inte skickas
            tillbaka några personer till Kroatien, inte heller till Bosnien-Hercegovina.
          </note>
          <note n="ce252706">
            Invandrarverket har fortfarande ett beslut som innebär att man
            inte gör det. Hur det kommer att bli, med tanke på hur det ser
            ut nu i Kroatien, kan jag inte svara på just nu. Men som jag sade
            följer vi detta med stor noggrannhet. Myndigheterna har också
            att ta hänsyn till det som faktiskt händer i Kroatien.
          </note>
          <note n="db1f0b75">
            Jag vet inte riktigt i nuläget - det är svårt att få fram information
            - hur man skall tolka den här utvecklingen. Det kan ju vara detta
            som hände och ingenting mera; det är allvarligt i sig. Det här
            kan också vara början på en större offensiv, och vi kan hamna
            i en krigssituation. Då är det Utlänningsnämnden och Invandrarverket
            som har att ta ställning i frågan självständigt, enligt de nya
            omständigheter som finns, eller att överlämna nya ärenden till
            regeringen.
          </note>
          <note n="39269b59">
            Överläggningen var härmed avslutad.
          </note>
          <note n="bab36f39">
            9 § Svar på fråga 1994/95:448 om utbyggnad av skyddade älvar
          </note>
          <note n="89530206">
            Anf. 44 Statsrådet JÖRGEN
          </note>
          <note n="2936bdb2">
            ANDERSSON (s)
          </note>
          <note n="962fadcc">
            Fru talman! Göte Jonsson har frågat mig om regeringen förbereder
            en energiutbyggnad av någon av de hittills bevarade älvarna.
          </note>
          <note n="00240e15">
            Svaret på frågan är nej.
          </note>
          <note n="59a1e7f2">
            Anf. 45 GÖTE JONSSON (m)
          </note>
          <note n="20236174">
            Fru talman! Jag tackar statsrådet för svaret. Det var mycket
            kort. Det kan man tolka på olika sätt. Jag tolkar det egentligen
            som att statsrådet så snabbt som möjligt vill komma undan frågan.
          </note>
          <note n="e6d13755">
            Orsaken till att jag har ställt den här frågan är att det från
            det socialdemokratiska ungdomsförbundet har kommit propåer om
            att man skall utreda förutsättningarna för att bygga ut någon
            av älvarna. Det är mycket allvarligt att dessa signaler kommer
            från de unga socialdemokraterna, som har framtiden för sig och
            som borde värna om miljön och miljövärden. Vi vet också att motsvarande
            signaler har hörts från ett visst fackligt håll. Det är alldeles
            uppenbart att man måste sätta sig ner och ta dessa synpunkter
            på allvar.
          </note>
          <note n="04137835">
            Därför har jag ställt den här frågan till statsrådet.
          </note>
          <note n="79a2e88e">
            För närvarande pågår det också en debatt om i vilken takt kärnkraften
            skall avvecklas. Det finns givetvis ett samband mellan de båda
            frågorna. Om man snabbt avvecklar vissa reaktorer kommer givetvis
            trycket på de orörda älvarna att öka. Såvitt jag har förstått
            det socialdemokratiska ungdomsförbundet har man gjort den kopplingen.
            Därför vill jag ställa en följdfråga till statsrådet: Ser statsrådet
            någon koppling mellan en snabbare avveckling av vissa reaktorer
            för att vissa mål skall uppnås när det gäller energipolitiken
            och risken för att någon av de orörda älvarna byggs ut?
          </note>
          <note n="58963ff7">
            Som jag ser det finns det ett samband. Jag ser också ett utomordentligt
            miljö- och naturvärde i att vi fortsättningsvis kan slå vakt om
            de fyra orörda älvarna.
          </note>
          <note n="645f87af">
            Anf. 46 Statsrådet JÖRGEN
          </note>
          <note n="2936bdb2">
            ANDERSSON (s)
          </note>
          <note n="46bdcf00">
            Fru talman! Jag skyr inte alls den här frågan. Den fråga som
            ställdes till regeringen var om vi förbereder något beslut till
            riksdagen om att bygga ut de fyra orörda älvarna. På den frågan
            har jag svarat nej. Det är av respekt för riksdagen. Riksdagen
            har fattat beslut om att älvarna skall skyddas. Dessutom sitter
            en vattendragsutredning som skall se över vilka övriga vattendrag
            som behöver skyddas.
          </note>
          <note n="c8163472">
            Vi har gemensamt tillsatt en energikommission som skall se över
            energipolitiken och omställningen av det svenska energisystemet.
            Den framtida energipolitiken kommer den här riksdagen att få möjlighet
            att besluta om när Energikommissionen har lagt fram sitt betänkande
            den 1 december och det är remissbehandlat.
          </note>
          <note n="dc974acd">
            Anf. 47 GÖTE JONSSON (m)
          </note>
          <note n="d6b1b67e">
            Fru talman! Jag ser det som självklart att regeringen respekterar
            riksdagsbesluten. Samtidigt har regeringen ett ansvar för att
            förbereda eventuellt andra riksdagsbeslut i olika sammanhang.
          </note>
          <note n="e3945f73">
            Jag måste säga att jag inte hade väntat mig att frågan om att
            bygga ut de orörda älvarna skulle komma upp på den politiska dagordningen.
            Jag trodde nämligen att det riksdagsbeslut som vi fattade var
            så djupt förankrat att den här frågan inte skulle behöva komma
            upp. Men nu har den kommit upp på dagordningen.
          </note>
          <note n="b9f5c4e4">
            Vi skall fatta beslut när det gäller de frågor som statsrådet
            har hänvisat till, t.ex. den framtida energipolitiken. Då är det
            helt naturligt att vi i ett tidigt skede tar upp och väcker frågan
            på nytt i det sammanhanget.
          </note>
          <note n="3a0f9484">
            Som jag ser det finns det ett klart samband när det gäller inriktningen
            av den kommande energipolitiken.
          </note>
          <note n="40ffc6eb">
            Det finns en koppling mellan risken för att någon av de orörda
            älvarna byggs ut och takten i avvecklingen av kärnkraften.
          </note>
          <note n="eebf9f01">
            Anf. 48 Statsrådet JÖRGEN
          </note>
          <note n="2936bdb2">
            ANDERSSON (s)
          </note>
          <note n="351e3cb4">
            Fru talman! Vi lever som väl är i ett demokratiskt samhälle.
            Då har alla möjligheter att delta i den energipolitiska debatten,
            även SSU. Det pågår en energipolitisk debatt just nu i vårt samhälle.
            Det är bra. Det är bra med en öppen och fin debatt kring dessa
            frågor.
          </note>
          <note n="9ac8a4cd">
            Regeringens inställning är att den här riksdagen kommer att fatta
            beslut om omställningen av den svenska energipolitiken när Energikommissionen
            har lagt fram sitt betänkande och det är remissbehandlat och diskuterat
            mellan de olika partiföreträdarna. Regeringens målsättning är
            att beslutet om den kommande omställningen av det svenska energisystemet
            skall fattas med bredast möjliga parlamentariska underlag.
          </note>
          <note n="ece99ef1">
            Anf. 49 GÖTE JONSSON (m)
          </note>
          <note n="5e6eeeee">
            Fru talman! Jag tycker också att det är viktigt med ett stabilt
            underlag när det gäller beslut om den framtida energipolitiken,
            inte minst i det ekonomiska läge som Sverige befinner sig i. Jag
            tänker också på det faktum att inte minst näringslivet behöver
            klara signaler när det gäller den framtida energipolitiken.
          </note>
          <note n="cbabd6bb">
            Jag vill ställa en ytterligare fråga till statsrådet.
          </note>
          <note n="d5154843">
            Ser inte statsrådet en koppling mellan avvecklingen av kärnkraften
            och risken för att bygga ut någon av älvarna? Den kopplingen finns
            utan tvekan. Det är ändå så att vi i dag får en mycket stor del
            av vår elförsörjning från kärnkraften.
          </note>
          <note n="bb27c2b4">
            Skall vi klara att i framtiden trygga elförsörjningen samtidigt
            som vi slår vakt om miljömål hamnar man i det läget. Här har vi
            en konflikt när det gäller miljömålet mellan energin från kärnkraften
            och risken för att bygga ut älvarna. Vissa anser att kärnkraften
            är fel miljömässigt. Jag anser att vi kan klara miljön när det
            gäller kärnkraften.
          </note>
          <note n="76920237">
            Tar vi någon av älvarna har vi spolierat de naturoch miljövärden
            som finns. Därför är jag tacksam om statsrådet ändå ger en förklaring
            eller gör en deklaration för kammaren om hur han ser på den kopplingen.
          </note>
          <note n="7509b2ed">
            Anf. 50 Statsrådet JÖRGEN
          </note>
          <note n="2936bdb2">
            ANDERSSON (s)
          </note>
          <note n="dd95489c">
            Fru talman! Det är just de frågorna som diskuteras i Energikommissionen
            med en mångfald av expertis.
          </note>
          <note n="2ad0e92b">
            Jag tycker att det skulle vara i högsta grad olämpligt att om
            ett ansvarigt statsråd titt som tätt talade om hur han tycker
            att den framtida energipolitiken skall bedrivas när vi mellan
            de olika partierna har varit överens om att Energikommissionen
            skall ta hand om dessa frågor och ge oss ett underlag. När det
            har skett skall jag delta i den energipolitiska debatten, eftersom
            vi då har ett riktigt underlag.
          </note>
          <note n="f9218820">
            Anf. 51 GÖTE JONSSON (m)
          </note>
          <note n="95887b93">
            Fru talman! Jag tackar för det klarläggandet. Jag fick på det
            sättet ett indirekt besked om att dessa diskussioner pågår i Energikommissionen.
            Således finns älvarna med i den debatten, och således finns risken
            för de orörda älvarna.
          </note>
          <note n="549304d1">
            Det är kopplat till den framtida energipolitiken.
          </note>
          <note n="93c0d03c">
            Det är därför jag har ställt frågan. Jag ser denna risk som uppenbar.
            Jag tackar för beskedet. Det gäller att arbeta vidare för att
            skydda älvarna.
          </note>
          <note n="b30ab259">
            Anf. 52 Statsrådet JÖRGEN
          </note>
          <note n="2936bdb2">
            ANDERSSON (s)
          </note>
          <note n="eaae45e6">
            Fru talman! Det torde inte vara någon överraskning för Göte Jonsson,
            eftersom direktiven är framtagna i bred parlamentarisk enighet,
            att Energikommissionen har att titta på alla de riksdagsbeslut
            som är fattade på det energipolitiska området, så också detta.
          </note>
          <note n="5ffd4c18">
            Det är ingen nyhet. Det stod klart och tydligt i de direktiv
            som vi tog fram, så det kan inte komma som någon överraskning.
          </note>
          <note n="2174ad9b">
            Var en omställning av den framtida energipolitiken så småningom
            skall landa skall vi diskutera när kommissionens betänkande ligger
            på bordet och när remissinstanserna har sagt sitt.
          </note>
          <note n="39269b59">
            Överläggningen var härmed avslutad.
          </note>
          <note n="51dc1c34">
            10 § Svar på fråga 1994/95:458 om förslag om en yrkeshögskola
          </note>
          <note n="8fbfb955">
            Anf. 53 Statsrådet YLVA
          </note>
          <note n="969967f2">
            JOHANSSON (s)
          </note>
          <note n="b0b90c7f">
            Fru talman! Ulla-Britt Hagström har frågat mig när regeringen
            kommer att lämna en proposition till riksdagen med anledning av
            betänkandet från Utredningen om kvalificerad eftergymnasial utbildning.
          </note>
          <note n="4915a245">
            Betänkandet överlämnades till mig av utredaren
          </note>
          <note n="d4bdaf5e">
            Rolf Nordanskog den 3 april. Inom Utbildningsdepartementet förbereds
            för närvarande remissbehandlingen av betänkandet.
          </note>
          <note n="f8c564ad">
            Jag har tidigare här i kammaren sagt att min ambition är att
            så snart som möjligt lägga fram förslag om hur vi skall kunna
            stärka den kvalificerade eftergymnasiala utbildningen.
          </note>
          <note n="bb83200f">
            Jag vill ta del av de synpunkter som kommer in i samband med
            remissbehandlingen. Först därefter är jag beredd att ge besked
            om när regeringen kommer att ta ställning till frågan.
          </note>
          <note n="7c97354e">
            Anf. 54 ULLA-BRITT HAGSTRÖM (kds)
          </note>
          <note n="19db2744">
            Fru talman! Jag vill tacka för svaret om yrkeshögskolan även
            om jag känner mig lika frågande, fast kanske något tryggare. Det
            är helt klart att det är viktigt med den demokratiska processen.
            Men skolministern måste också kunna ha vissa idéer och kunna säga
            någonting här.
          </note>
          <note n="9f922107">
            Det finns i dag en obalans mellan den eftergymnasiala utbildningen
            och arbetsmarknadens behov.
          </note>
          <note n="9fb502b5">
            Ofta är det en annan kunskap än högskolans mer akademiskt präglade
            som eftersträvas för produktion av varor och tjänster.
          </note>
          <note n="b49435e5">
            Vi vet att återkommande utbildning kommer att bli nödvändig för
            arbetstagarna för att finnas kvar på arbetsmarknaden, men också
            för arbetsgivarna. Utredningen lyfter fram nyckelbegrepp som förtrogenhet
            med villkoren för yrkesutbildningen på en arbetsplats, förmåga
            att samarbeta, förmåga att föra en kunskap, en idé eller en åsikt
            vidare till andra, osv. Det behövs därför en mer genomtänkt utbildning.
            Det räcker inte med studiegång i enskilda ämnen.
          </note>
          <note n="23d79159">
            Jag menar att det nu är bråttom. Problemet i nuläget är att påbyggnadsutbildningen
            har förlängts med ett år till 1996. Ytterligare förlängning är
            knappast möjlig med tanke på gymnasieskolan förändring.
          </note>
          <note n="9b32d4d8">
            Därför är det extra angeläget att yrkeshögskolan snabbt etableras.
          </note>
          <note n="8a7088e0">
            Jag pekar i min fråga också på några exempel med försöksverksamhet.
            Såvitt jag förstod när jag ställde min fråga saknas ekonomiska
            resurser för försöksverksamhet. Min följdfråga är då: Beror det
            på ekonomin eller på att man verkligen måste avvakta hela remissbehandlingen
            för försöksverksamhetens del?
          </note>
          <note n="6ca7e767">
            Anf. 55 Statsrådet YLVA JOHANSSON (s)
          </note>
          <note n="2d9c018c">
            Fru talman! Jag tror att jag och Ulla-Britt
          </note>
          <note n="3742ee6a">
            Hagström kan vara överens om vikten av att vi har och kan stärka
            den kvalificerade eftergymnasiala utbildningen. Insikten om hur
            viktig denna utbildning är delar vi med stora delar av arbetslivet,
            många utbildningsanordnare och flera politiska partier. Men det
            handlar också om hur detta skall ske på bästa sätt.
          </note>
          <note n="a5068538">
            Nu har ett förslag lagts fram av den särskilde utredaren. Det
            förslaget gäller de nuvarande påbyggnadsutbildningarna och komvux.
            Men det gäller inte bara dessa, utan det är ett ganska omfattande
            förslag som berör många olika utbildningsanordnare.
          </note>
          <note n="5fe297c8">
            Utredningen föreslår en högskola som skulle vara parallell till
            i dag existerande högskolor och universitet. Man lägger fram förslag
            som får effekter också på andra områden än de som berörs direkt.
          </note>
          <note n="1fdbf431">
            Det är därför viktigt, även om jag delar uppfattningen att det
            är angeläget att vi så snart som möjligt kan komma till beslut
            i den här frågan och få i gång verksamhet, att vi har ett underlag
            för beslut som gör att vi undviker misstag som i sin tur kan försinka
            realiserandet av dessa utbildningar.
          </note>
          <note n="3779c4f3">
            Jag kan också försäkra Ulla-Britt Hagström att det inte bara
            är de delar av landet som aktualiserats i frågan som står och
            väntar på att få starta en sådan utbildning, utan det gäller på
            många håll i landet och i många kommuner där man har prioriterat
            frågan om en eftergymnasial utbildning högt och där man gärna
            vill dra i gång en sådan utbildning, men där man ännu inte har
            resurserna. Det är därför viktigt, om man skall starta en försöksverksamhet,
            att man noga ser på var den i så fall får bäst effekt.
          </note>
          <note n="e1b09a5b">
            Anf. 56 ULLA-BRITT HAGSTRÖM (kds)
          </note>
          <note n="c6984032">
            Fru talman! Det är riktigt att yrkeshögskolan skall vara en parallell
            till universitet och högskolor. Det är i förslaget en eftergymnasial
            utbildning, men det skall vara ett alternativ för elever som har
            avslutat gymnasieprogram och inte ett stadium mellan gymnasiet
            och högskolan. Där är vi överens.
          </note>
          <note n="a8374acb">
            Att förslaget är omfattande är vi också överens om. Utredningen
            bedömer att det är fråga om en utbildning med ca 20 000 platser
            under en femårsperiod. Men jag tycker fortfarande att jag inte
            har fått svar på min fråga. Måste man avvakta hela remissomgången
            för att få i gång en försöksverksamhet? Det är bråttom.
          </note>
          <note n="9d0203d6">
            Anf. 57 Statsrådet YLVA JOHANSSON (s)
          </note>
          <note n="96f3a33f">
            Fru talman! Jag är inte beredd, som jag säger i mitt svar, att
            i dag svara på när regeringen kan ta ställning i frågan. Jag skulle
            gärna vilja ge det svaret, eftersom jag vet att många väntar på
            det och vill veta när regeringen tar ställning. Men jag kan inte
            svara på det än. Det finns tillräckligt många frågor som inte
            är tillräckligt utredda. Det finns många röster som inte är hörda,
            och det är många som berörs av förslaget.
          </note>
          <note n="bc63b100">
            Jag tror att det vore olyckligt att forcera fram ett beslut,
            eller ett besked om ett beslut, innan vi säkert kan veta att vi
            kan fatta ett beslut som är tillräckligt väl berett, som har ett
            gott underlag och som inte leder till oönskade effekter i framtiden.
          </note>
          <note n="46c0241e">
            Anf. 58 ULLA-BRITT HAGSTRÖM (kds)
          </note>
          <note n="bbebe589">
            Fru talman! Jag skall inte fortsätta denna debatt, eftersom Ylva
            Johansson vill avvakta remissomgången, även om jag skulle velat
            ha några svar.
          </note>
          <note n="b375978e">
            Jag skall i varje fall försöka mig på en fråga. I den tyska yrkeshögskolan,
            Fachhochschule, kan man inte gå mellan yrkeshögskolan och universiteten.
            Man får inte tillgodoräkna sig poängen mellan systemen. Kan skolministern
            se en möjlighet, eller diskutera en möjlighet, att man i Sverige
            skall kunna gå mellan systemen, dvs. mellan yrkeshögskola och
            högskola och universitet?
          </note>
          <note n="a66268ba">
            Anf. 59 Statsrådet YLVA JOHANSSON (s)
          </note>
          <note n="045e83b0">
            Fru talman! Detta är ett exempel på en sådan fråga som jag menar
            är viktig att vi måste ta ställning till och reda ut innan vi
            kan fatta beslut med anledning av utredningen. De förslag som
            läggs fram påverkar också t.ex. existerande högskolor och universitet,
            andra utbildningsanordnare och arbetslivet.
          </note>
          <note n="fe96da99">
            Det är därför viktigt att vi får ett ordentligt beredningsunderlag
            och får reda ut de frågorna innan vi sjösätter en försöksverksamhet
            som annars kan riskera att leda in i eventuella återvändsgränder.
          </note>
          <note n="3a544e54">
            Anf. 60 ULLA-BRITT HAGSTRÖM (kds)
          </note>
          <note n="76a92c96">
            Fru talman! Jag står här med kommittédirektiven från ett regeringssammanträde
            den 21 april 1994. Vad jag kan se har statsrådet inte gett några
            tilläggsdirektiv. Innebär det att statsrådet Ylva Johansson ställer
            sig bakom kommittédirektiven? Jag vill veta litet grand hur tongångarna
            går.
          </note>
          <note n="3be24aad">
            Anf. 61 Statsrådet YLVA JOHANSSON (s)
          </note>
          <note n="97d3144c">
            Fru talman! Jag vet inte vilket beslut som Ulla-
          </note>
          <note n="82dfced3">
            Britt Hagström hänvisar till, men det är uppenbarligen till ett
            beslut som är fattat av den tidigare regeringen.
          </note>
          <note n="0e1434cd">
            Jag kan inte svara på frågan eftersom jag inte vet vilket beslut
            hon hänvisar till.
          </note>
          <note n="39269b59">
            Överläggningen var härmed avslutad.
          </note>
          <note n="9c8a0d50">
            11 § Hänvisning av ärenden till utskott
          </note>
          <note n="5ae21473">
            Föredrogs och hänvisades
          </note>
          <note n="1f2e39ce">
            Motioner
          </note>
          <note n="d97e3f57">
            1994/95:So41-So49 till socialutskottet
          </note>
          <note n="c78c4bff">
            12 § Förnyad bordläggning
          </note>
          <note n="ccba7573">
            Föredrogs men bordlades åter
          </note>
          <note n="c34074bf">
            Finansutskottets betänkande 1994/95:FiU21
          </note>
          <note n="08e5250b">
            Socialförsäkringsutskottets betänkande
          </note>
          <note n="c1c84bc0">
            1994/95:SfU13
          </note>
          <note n="5d579446">
            Trafikutskottets betänkanden 1994/95:TU20 och
          </note>
          <note n="891d0bf9">
            TU21
          </note>
          <note n="8d538ec6">
            Näringsutskottets betänkanden 1994/95:NU19 och
          </note>
          <note n="1949767f">
            NU23
          </note>
          <note n="a825d322">
            Bostadsutskottets betänkanden 1994/95:BoU13,
          </note>
          <note n="2b57d9ae">
            BoU14 och BoU17
          </note>
          <note n="1490d7fe">
            13 § Anmälan om interpellationer
          </note>
          <note n="ca6ab5c9">
            Anmäldes att följande interpellationer framställts
          </note>
          <note n="0e2d71fd">
            den 28 april
          </note>
          <note n="45fae373">
            1994/95:126 av Beatrice Ask (m) till statsrådet Ylva
          </note>
          <note n="482f077c">
            Johansson om Stadsdelsnämnder i Stockholm
          </note>
          <note n="14b8d381">
            1994/95:127 av Beatrice Ask (m) till statsrådet Ylva
          </note>
          <note n="f3d8d593">
            Johansson om Komplettering av betyg
          </note>
          <note n="30eac59f">
            den 2 maj
          </note>
          <note n="52d33e18">
            1994/95:128 av Gudrun Lindvall (mp) till jordbruksministern om
            Ejderjakt
          </note>
          <note n="17acffa4">
            1994/95:129 av Eva Johansson (s) till statsrådet Leif
          </note>
          <note n="067fe94f">
            Blomberg om Förvarstagande i utlänningslagen
          </note>
          <note n="31c24758">
            1994/95:130 av Birgitta Wichne (m) till socialministern om Gruppbostäder
            för utvecklingsstörda
          </note>
          <note n="66b86494">
            1994/95:131 av Birgitta Wistrand (m) till kulturministern om
            Kulturhuvudstadsåret
          </note>
          <note n="952b8e64">
            1994/95:132 av Lennart Fridén (m) till socialministern om Forskningen
            om elallergi
          </note>
          <note n="d073aade">
            1994/95:133 av Nils Fredrik Aurelius (m) till statsrådet Jan
            Nygren om IT-utvecklingen
          </note>
          <note n="79e1d7bd">
            1994/95:134 av Johan Lönnroth (v) till finansministern om Politikerna
            och finansmarknaden
          </note>
          <note n="af779bc3">
            14 § Anmälan om frågor
          </note>
          <note n="6598e128">
            Anmäldes att följande frågor framställts
          </note>
          <note n="0e2d71fd">
            den 28 april
          </note>
          <note n="f9515420">
            1994/95:469 av Ulla Hoffmann (v) till utbildningsministern om
            Forskning om kvinnors hälsa
          </note>
          <note n="bd626b2f">
            1994/95:470 av Ulla Hoffmann (v) till utbildningsministern om
            Könsfördelningen i Medicinska forskningsrådets styrelse
          </note>
          <note n="30eac59f">
            den 2 maj
          </note>
          <note n="5aa65575">
            1994/95:471 av Lennart Fridén (m) till socialministern om Bidragsförskott
          </note>
          <note n="5de4574c">
            1994/95:472 av Stig Bertilsson (m) till civilministern om Spel-
            och lotterimarknaden
          </note>
          <note n="86dbf3af">
            1994/95:473 av Stig Bertilsson (m) till finansministern om AB
            Tipstjänsts ställning
          </note>
          <note n="96d90f2a">
            15 § Kammaren åtskildes kl. 15.10.
          </note>
          <note n="628d11b9">
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
