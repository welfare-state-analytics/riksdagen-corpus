<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--94</head>
          <docDate when="1994">1994</docDate>
        </div>
      </front>
      <body>
        <div>
          <note n="5dca6161">
            Det justerade protokollet beräknas utkomma om 3 veckor
          </note>
          <note n="2ff6acb8">
            ------------------------------------------------------------------------
          </note>
          <note n="2730c5d1">
            1 § Debatt med anledning av kompletteringspropositionen
          </note>
          <note n="015a3260">
            Välkomsthälsning
          </note>
          <note n="a7ed59d8" type="speaker">
            Anf. 1 TALMANNEN
          </note>
          <note n="ef8d2dba">
            Jag vill hälsa Tjeckiens talman Milan Uhde och en delegation
            tjeckiska parlamentariker som är på besök i den svenska riksdagen
            hjärtligt välkomna bland åhörarna till dagens debatt.
          </note>
          <note n="6c3cf0f2">
            Anf. 2 Finansminister GÖRAN
          </note>
          <note n="c66825f3">
            PERSSON (s)
          </note>
          <note n="121baafa">
            Fru talman! Jag vill på regeringens vägnar till riksdagen överlämna
            regeringens proposition
          </note>
          <note n="716cee74">
            1994/95:150 med förslag till slutlig reglering av statsbudgeten
            för budgetåret 1995/96, den s.k. kompletteringspropositionen.
          </note>
          <note n="2b1b5789">
            Fru talman! Den som är satt i skuld är icke fri. Så sade jag
            vid debatten när vi överlämnade budgetpropositionen till riksdagen.
            Det är ett uttalande och ett uttryck som gäller lika starkt i
            dag som i januari, kanske ännu mer understruket av dessa vårmånaders
            händelser. Vi märker hur en hårt skuldtyngd offentlig ekonomi
            utsätts för valutarörelser och ränterörelser, i stor utsträckning
            initierade av vår omvärld, som påverkar vår ekonomi på ett sätt
            som vi inte har kunnat förutse. Vi är i den meningen inte fria.
          </note>
          <note n="7dea4be1">
            Inriktningen är att återigen bli herrar i eget hus, att se till
            att vi får balans i de offentliga finanserna. Den inriktningen
            är av avgörande betydelse för denna riksdags möjlighet att långsiktigt
            påverka välfärdssamhällets utveckling.
          </note>
          <note n="cef7398b">
            Skuldsättningen handlar lika mycket om demokratins verkningskrets,
            nationellt oberoende som om hur vi skall formulera och utforma
            välfärdssamhället.
          </note>
          <note n="bc9208ef">
            Det är oerhört stora, svåra och viktiga frågor som vi har att
            hantera om vi återigen skall föra in Sverige på en stadig kurs
            där vi kan ta ansvar fullt ut för de åtaganden som vi har gentemot
            äldre, barn och alla dem som är beroende av välfärdssamhället.
            Vi får aldrig glömma bort detta perspektiv därför att vi det vi
            nu gör, som vi i stor utsträckning tvingas att göra, är av sådant
            slag att många av oss inte skulle vilja göra det.
          </note>
          <note n="f320d3eb">
            Men alternativet att inte göra det, att se låneberoendet bita
            sig fast, är att be om en situation där vi om några år tvingas
            göra sådant som är etter värre.
          </note>
          <note n="f3d23e3a">
            Bara den våldsamma kraft som ligger i det senaste årets skuldsättning
            kommer att representera nästa år ränteutgifter för det svenska
            folket som för varje skattebetalare, för bara ett års skulduppbyggnad,
            innebär att man skall betala i räntor för årets underskott kommande
            år 350 kr per månad, nästa år, året därefter osv. tills vi vänder
            skuldsättningen och börjar pressa tillbaka våra stora underskott.
            Ibland tappar man perspektivet för de här stora talen, men så
            kan man formulera årets underskottsdramatik. De 200
          </note>
          <note n="95e693f7">
            miljarderna ger när man lånar upp dem 20 miljarder i räntor som
            nästa år ger på varje svensk skattsedel 350
          </note>
          <note n="f0d2afe5">
            kr i merkrav varje månad utan att man får någonting för de pengarna,
            bara ränteutgifter som går till dem som ställt ut lånen.
          </note>
          <note n="5810dbb9">
            Så kan man inte fortsätta. Det begriper denna riksdag, det begriper
            regeringen och det svenska folket. Därför är vi nu inne i en period
            där vi bitvis får göra sådant som vi inte alls tycker om att göra
            men som vi faktiskt inser är nödvändigt att göra för att ta greppet
            om de offentliga finanserna.
          </note>
          <note n="5ef10462">
            Vi har presenterat ett program från regeringens sida som vi troget
            följer och där kompletteringspropositionen är ytterligare en byggsten.
            Det är en byggsten som innebär att vi nu kan redovisa också framgångar
            i saneringen av statsfinanserna. Med dagens programdel kan vi
            visa hur vi nu stabiliserar de offentliga skulderna 1996, två
            år tidigare än vad som gällde som mål i förra årets valrörelse,
            ett år tidigare än vad som gällde vid motsvarande diskussion om
            budgetpropositionen.
          </note>
          <note n="393ca1bc">
            Nu stabiliserar vi statsskulden 1996. Det har inte
          </note>
          <note n="bfbe2d88">
            Sveriges folk fått gratis. Det är utomordentligt stora ingrepp
            i form av skattehöjningar och besparingar som har lett fram till
            en sådan situation. Men det visar att de offentliga finanserna
            är på väg i rätt riktning och att ansträngningarna faktiskt lönar
            sig.
          </note>
          <note n="036a6f29">
            Vi ser också framför oss en situation där de offentliga finanserna
            är i ett sådant tillstånd att vi t.o.m.
          </note>
          <note n="96f0f16a">
            har inom räckhåll att redan 1998 kunna redovisa en budget där
            vi har en total balans mellan inkomster och utgifter. Det trodde
            ingen var möjligt för ett halvår sedan. Det trodde vi inte heller
            i januari. Vad som nu inträffar i ekonomin är att den underliggande
            tillväxten, styrkan i uppgången, är sådan att allt fler människor
            kommer i arbete, allt färre blir beroende av bidragsgivning, allt
            fler blir skattebetalare, allt snabbare går förbättringen av de
            offentliga finanserna. Det gäller att vårda den utvecklingen på
            ett sådant sätt att vi inte tar i så mycket att vi knäcker konjunkturuppgången
            men samtidigt passar på att utnyttja konjunkturuppgången för att
            nu ta hem den sanering av statsfinanserna som är nödvändig. Gör
            vi det inte nu kommer vi inte att klara det när konjunkturen vänder
            neråt. Och konjunkturen kommer att vända neråt, det vet vi. Jag
            vill se de arbetslösa, pensionärer och barnfamiljer i ögonen vid
            det tillfälle, då konjunkturen vänder och påfrestningarna återigen
            i hushållsekonomi och samhällsekonomi kommer att visa sig, och
            säga att vi har stabiliserat de offentliga finanserna.
          </note>
          <note n="be2dfa38">
            Den kärna som finns i välfärdssamhället av trygghet och solidaritet
            kan vi nu hävda därför att vi har ordning på de offentliga finanserna.
            Förväxla aldrig dagens debatt med att det enbart handlar om det
            nära perspektivet. Det handlar också om att förbereda den situation
            där vi har att möta nästa konjunkturnedgång.
          </note>
          <note n="eae7aaea">
            Den skall också klaras.
          </note>
          <note n="3d32c044">
            Det program som vi nu redovisar innehåller stora ingrepp i de
            offentliga finanserna. Det är en omfattande proposition. Bl.a.
            finns här engångsvisa finansieringar av insatser för att bekämpa
            arbetslösheten som uppgår till i storleksordningen 23 miljarder
            kronor.
          </note>
          <note n="3a334e12">
            Det får vi in genom att vi tar i anspråk reservationer som har
            gjorts. Det är alltså anslag som inte har använts som dras in
            för detta ändamål. Vi höjer utdelningskravet på statens bolag
            och på en del fonder som staten förfogar över. Vi tidigarelägger
            förslag om att göra nedskärningar i trygghetssystemen något år
            och får på så sätt en finansiering som gör att vi når de 23
          </note>
          <note n="5a3d5eea">
            miljarder kronor som gott och väl, med råge, överskrider de 17
            miljarder som krävs för att finansiera kampen mot arbetslösheten.
            Där ligger engångsvis en överfinansiering på 6 miljarder kronor.
            I paketet ligger också en avgörande skatteförändring, en tidigareläggning
            av momsuppbörd.
          </note>
          <note n="fc1e1fdb">
            Vi gör varaktiga förstärkningar av statens budget.
          </note>
          <note n="b2d2989d">
            Vi förstärker saldot och intäkterna, de pengar vi behöver ta
            in, med 15,7 miljarder kronor. Det är pengar som vi delvis använder
            till att ge tillbaka i form av en momssänkning men som också utnyttjas
            för att förstärka de offentliga finanserna. De 15,7 miljarder
            kronorna tas in genom att vi förändrar ersättningsreglerna i sjukförsäkringen,
            arbetslöshetsförsäkringen och föräldraförsäkringen. De tas in
            genom att vi gör förändringar i läkemedelsförsäkringen. De tas
            in genom åläggandet gentemot de statliga verksamheterna, att de
            inte får kompensation för arbetsgivaravgiftens höjning. Det blir
            en belastning på ytterligare närmare
          </note>
          <note n="16bd4bc3">
            1 miljard på statens egen verksamhet.
          </note>
          <note n="1d50273c">
            Pengarna tas in genom att vi förändrar regelverk i arbetsmarknadspolitiken,
            så att vi befrämjar rörlighet och minskar kostnaderna för en arbetsmarknadspolitik
            som måste ha minskade kostnader i en konjunkturuppgång, för att
            vi rätt skall kunna möta nästa konjunkturnedgång.
          </note>
          <note n="2193f2e3">
            Vi höjer en del skatter. Vi förändrar avdragsrätten för pensionsförsäkringar.
            De 10 % av pensionsspararna som sätter in allra mest pengar får
            se sina avdragsmöjligheter begränsade. De 90 % vanliga pensionsspararna
            har sitt avdragssystem intakt. Vi gör förändringar i företagens
            rätt till representationsavdrag. Vi lägger extra skatt på kärnkraftsel.
          </note>
          <note n="a0a8cec2">
            Vi höjer skatter med uppemot 4 miljarder kronor;
          </note>
          <note n="a6dc870d">
            pengar som också delvis tas i anspråk för att finansiera den
            medlemsavgift som vi alla varit med och förklarat oss villiga
            att finansiera gentemot den europeiska unionen. Visserligen röstade
            vi olika i folkomröstningen, men avgiften skall definitivt betalas.
            Med denna proposition och angränsande propositioner är den notan
            färdigbetald - 15,7 miljarder i varaktiga finansieringar.
          </note>
          <note n="0ba303fd">
            Ovanpå dessa mycket strama finanspolitiska insatser lägger vi
            nu också ett nytt perspektiv. Vi ser nu att vi har statsfinanserna
            under kontroll. Vi vet att vi har haft det en gång tidigare, efter
            80-talets stora sanering. Sedan gick det oss ur händerna igen.
            Nu säger vi att det inte får inträffa en gång till. När vi nu
            med så mycket möda och så många svåra beslut har tagit greppet,
            låt oss då se till så att inte greppet tappas.
          </note>
          <note n="eb682fc4">
            Därför är det viktigt att vi nu introducerar ett tak för de offentliga
            utgifterna. Fr.o.m. 1997 införs en sådan ordning att vi vet att
            vi kan ha en kontroll på utgiftsutvecklingen i hela den offentliga
            sektorn. Det är lätt att säga, men det är svårt att göra. Icke
            desto mindre är det ett arbete som måste genomföras, om vi nu
            skall vara trovärdiga i vår förmåga att hantera de förbättringar
            vi har uppnått. Holland har gjort det före oss. Danskarna har
            gjort det, norrmännen har gjort det. Vi skall göra det också.
          </note>
          <note n="21ec68be">
            I detta sammanhang skall det också ses som naturligt att vi nu
            genomför en stor omreglering av den kommunala ekonomin. Ett nytt
            inkomst- och utjämningssystem presenteras i propositionen. I och
            med propositionen genomförs också ett särskilt riktat stöd till
            Göteborgs kommun, med tanke på de svårigheter den kommunen har
            mött. Det framförs också en lösning av Haninge kommuns bekymmer.
            Det är en problembild som många av oss har sett växa fram under
            många år. Den löses nu i och med propositionen.
          </note>
          <note n="6225dc0a">
            I propositionen finns också ett krav på balanseringstvång i kommunerna.
            Det innebär, enkelt uttryckt, en beställning av ett lagarbete
            som syftar till att kommunerna inte skall glida ut på det sluttande
            plan som innebär att man i ekonomiskt kärva tider börjar låna
            till driften. Statens ekonomiska moras får inte lösas på ett sådant
            sätt att bördan skjuts över på kommuner och landsting och att,
            när den väl ligger där, lösningen på den nivån kommer att vara
            att man startar samma hemska lånekarusell som staten försatt sig
            i men nu är på väg att ta sig ur. Det får inte inträffa att det
            avlöses av motsvarande förfall kommunalt och regionalt. Därför
            införs balanseringstvång i kommunala och landstingskommunala budgetar.
          </note>
          <note n="4e6fe5f3">
            Som en säkerhetsåtgärd i händelse av att kommun inte kan infria
            åtagande mot det finansiella systemet införs också en möjlighet,
            enligt norsk alternativt finsk modell, att tvångsförvalta kommunala
            medel.
          </note>
          <note n="f8c8fa55">
            Allt detta ligger i propositionen, och mycket därtill. Det är
            huvudpunkterna. Parallellt med denna proposition presenteras en
            proposition som syftar till att förbättra sysselsättningen, som
            Anders Sundström kunde redovisa i föregående vecka. Regeringen
            arbetar nu med de två arbetsuppgifter som är av avgörande betydelse
            för landets utveckling: att ta greppet om statsfinanserna och
            samtidigt pressa tillbaka arbetslösheten.
          </note>
          <note n="0f8a6dc7">
            Vår statsminister deklarerade vid regeringens tillträde att regeringen
            skulle vara en samarbetsregering.
          </note>
          <note n="51de19ff">
            Denna proposition är utarbetad i nära samarbete med
          </note>
          <note n="501c2945">
            Centerpartiet, de angränsande propositionerna om regionalpolitiken
            och sysselsättningspolitiken likaså.
          </note>
          <note n="00291c8d">
            Det har varit konstruktivt och givande. Det ger stabilitet och
            styrka. Det ger klara besked till denna riksdag, till svenska
            folket och till omvärlden, att bakom dessa förslag står en bred
            majoritet med en mycket kraftfull folklig förankring. Det behövs
            när man skall fatta så här svåra beslut. De svåra besluten skall
            fattas, därför att vi långsiktigt skall klara att garantera det
            välfärdssamhälle som en så stor majoritet av svenska folket har
            lärt sig att uppskatta och värdera.
          </note>
          <note n="a236e445">
            (Applåder)
          </note>
          <note n="200a7f0e" type="speaker">
            Anf. 3 BO LUNDGREN (m)
          </note>
          <note n="477fc7b1">
            Fru talman! Fler än en halv miljon människor saknar arbete i
            dag. Många gör det sedan lång tid tillbaka. Det är en tragedi
            för dem som drabbas och en belastning för alla andra.
          </note>
          <note n="ad94f4b2">
            Räntorna i Sverige är orimligt höga. Det minskar hushållens konsumtionsutrymme
            och gör investeringar i nya jobb dyrare; det blir färre jobb.
            Kronan är svag. Det är risk för att inflationsbrasan tar fart
            igen.
          </note>
          <note n="a78d9c83">
            De optimistiska kalkyler som Göran Persson med sin sedvanliga
            blygsamhet presenterar i dag ändrar inte bilden. Regeringen bedömer
            att uppemot en halv miljon människor är arbetslösa fortfarande
            år 2000.
          </note>
          <note n="4ca190b9">
            De stora ingrepp Göran Persson för en stund sedan berömde sig
            för leder sammantaget till en marginell budgetförstärkning. Det
            motsvarar möjligen de extra räntekostnader som utvecklingen sedan
            januari medfört på grund av de högre räntorna. Förtroendet för
            politiken finns inte. Därför är räntan fortsatt hög och kronan
            fortsatt svag.
          </note>
          <note n="d818fb96">
            Dagens kris har sitt ursprung i en utveckling som inleddes i
            slutet av 1960-talet, med en snabb offentlig utgiftsexpansion,
            med kraftiga skattehöjningar som ändå inte räckte till för att
            fullt ut betala de växande offentliga utgifterna.
          </note>
          <note n="a47faf2b">
            Vi fick sedan början av 70-talet ett trendmässigt växande underskott
            i de offentliga finanserna. Det resulterade i en, jämfört med
            motsvarande länder, svag tillväxt. Sverige halkade efter. Enligt
            regeringens egna bedömningar fortsätter den här utvecklingen.
          </note>
          <note n="7662c363">
            Vår ekonomi utvecklas svagare än vad som sker i motsvarande länder.
          </note>
          <note n="8dbae6a4">
            Det som har inträffat i Sverige kan egentligen sammanfattas i
            det korta men mycket farliga konstaterandet att vi inte har fler
            jobb i de svenska företagen i dag än vad vi hade för 40 år sedan.
            Det beskriver ganska väl vad som har hänt.
          </note>
          <note n="018b9504">
            Under den förra mandatperioden inledde den borgerliga regeringen
            en omläggning av politiken som syftade till att återskapa tillväxtkraften
            genom bl.a.
          </note>
          <note n="148d96b2">
            bättre förutsättningar för nya jobb i företagen.
          </note>
          <note n="a33c9b08">
            När den socialdemokratiska regeringen tillträdde blev det i flera
            avseenden en återgång till just den politik som en gång ledde
            Sverige in i krisen. Visserligen visade man - delvis av det tvång
            som debatten i valrörelsen medförde - en insikt om att det krävdes
            åtgärder för att sanera de offentliga finanserna. Den förra mandatperiodens
            oppositionspolitik drog man ett streck över. Man accepterade vad
            som var nödvändigt och vad som hade gjorts, och man tvingades
            också medge att det krävdes åtgärder. Men omfattningen på dessa
            åtgärder blev otillräcklig och inriktningen felaktig.
          </note>
          <note n="6c90434d">
            Sedan socialdemokraterna kom till regeringsmakten har skatten
            på arbete höjts med ca 36 miljarder kronor. Det motsvarar kostnaden
            för i storleksordningen 150 000 heltidsarbeten. Skatten på investeringar
            i nya jobb har höjts med 12 miljarder kronor.
          </note>
          <note n="ed8d191d">
            I ett läge när hundratusentals nya jobb måste växa fram blir
            det som en följd av regeringens politik alltså dyrare att anställa
            och dyrare att investera.
          </note>
          <note n="d2917938">
            Genom dagens kompletteringsproposition förändras inte denna politik.
            Som vi redan har klarat ut blir det inga nämnvärda budgetförstärkningar
            jämfört med i januari, trots den ränteutveckling som vi har haft
            och trots det bristande förtroende som visades den politik som
            redan då redovisades. Obalansen sedan januari och sedan hösten
            i fjor i form av stora skattehöjningar och alltför begränsade
            besparingar kvarstår.
          </note>
          <note n="88c32e89">
            I kompletteringspropositionen föreslår Göran
          </note>
          <note n="8f80afa0">
            Persson - och han är t.o.m. stolt över det - ytterligare skattehöjningar
            som försvagar tillväxtkraften och försämrar expansionsmöjligheterna
            i näringslivet.
          </note>
          <note n="169dc999">
            Momsinbetalningarna tidigareläggs. Det skall ge 8
          </note>
          <note n="c06401be">
            miljarder kronor, alltså 8 miljarder kronor som skall tas från
            de företag som skall investera i de nya jobben. De skall i stor
            utsträckning själva finansiera detta, samtidigt som de blir av
            med 8 miljarder kronor. Och det berömmer sig Göran Persson av.
          </note>
          <note n="f098761c">
            Nya fastighetsskatter, koldioxidskatter och mycket annat - allt
            skall höjas. Det ger effekter som är negativa för möjligheten
            att få fram de nya jobben.
          </note>
          <note n="cc36fb68">
            När skatten på arbete behöver sänkas, då sänks i stället momsen
            på mat! Jag förstår de som reagerar för att besparingarna ger
            utrymme för en matmomssänkning i stället för en sänkning av skatter
            som ger människor som är arbetslösa jobb.
          </note>
          <note n="6b1c4278">
            När man läser kompletteringspropositionen, som vi har haft tillfälle
            att göra sedan i går kväll, hittar man ingenting om vilken strategi
            som regeringen anser sig föra för att åstadkomma fler jobb och
            högre tillväxt. Det är nog så bra med gnetande, men det står ingenting
            i kompletteringspropositionen om vad som krävs för att åstadkomma
            de nya jobben och högre tillväxt. Vilken är egentligen regeringens
            strategi för att företagen skall kunna anställa?
          </note>
          <note n="e33207c2">
            Det kan synas pessimistiskt att bedöma regeringens kompletteringsproposition
            på det här viset. Tyvärr är det realistiskt. Men det finns ändå
            anledning att konstatera att krisen i svensk ekonomi kan lösas.
            Det kräver dock en omläggning av politiken. Det krävs att det
            blir en tillräcklig omfattning av de åtgärder som kan finansiera
            statsfinanserna så att förtroende skapas, det förtroende som saknas
            i dag.
          </note>
          <note n="b46e8d31">
            Det krävs också en insikt om hur de nya jobben skall kunna växa
            fram, och då är det inte Göran Persson, Anders Sundström, Marita
            Ulvskog eller ens Carl
          </note>
          <note n="097e7876">
            Bildt eller någon annan i riksdagen som kan se till att jobben
            växer fram så att människor som är arbetslösa slipper att vara
            det i fortsättningen. Det är tusentals och åter tusentals människor
            runt om i Sverige, i t.ex.
          </note>
          <note n="a080aa7d">
            Landskrona - som Göran Persson tydligen besökte i går - och i
            Kiruna, som driver dagens företag och som kan tänkas starta morgondagens
            företag. Det är dessa människor som måste känna att det är intressant
            och stimulerande om det blir lönsamt att starta nya företag och
            expandera gamla. Då måste skatten på arbete sänkas. Överbeskattningen
            av det riskkapital som utgör grunden för varje nytt jobb måste
            slopas.
          </note>
          <note n="afa718cb">
            När det gäller skatten på arbete måste det vara särskild inriktning
            på den tjänstesektor där många av de nya jobben kan växa fram,
            om vi tillåter tjänstesektorn att expandera. Då måste vi hantera
            skatteproblematiken, eftersom skatterna är besvärliga just i tjänstesektorn.
            Där finns alternativen: gör det själv, gör det svart eller gör
            det inte alls. Vid alla dessa alternativ blir det inga jobb, i
            vart fall inga redovisade nya jobb.
          </note>
          <note n="8eca80d6">
            Det krävs en flexibel arbetsmarknad där lönebildningen inte stänger
            ute många unga och där arbetsrätten förändras så att fler vågar
            anställa för att vi faktiskt skall få nya jobb.
          </note>
          <note n="22933496">
            Det krävs en satsning på utbildning och förstärkt kompetens på
            alla nivåer.
          </note>
          <note n="760ddb89">
            Detta är några av de åtgärder som är nödvändiga för att få fart
            på ekonomin och för att få fram de nya jobben.
          </note>
          <note n="738f94e2">
            Fru talman! Det finns parlamentariska förutsättningar för den
            nödvändiga omläggningen av politiken.
          </note>
          <note n="dcf24f73">
            Ansvaret för att ta till vara denna möjlighet ligger hos regeringen.
          </note>
          <note n="f036be21">
            Anf. 4 PER-OLA ERIKSSON (c)
          </note>
          <note n="e7612e25">
            Fru talman! Centerpartiet tar ansvar i politiken. Vi är beredda
            att i samverkan med andra partier föra
          </note>
          <note n="757fe1a1">
            Sverige ut ur den ekonomiska krisen. Ledstjärnan i arbetet med
            att sanera statens finanser och lägga grunden till lägre räntor
            och en stark valutakurs är omsorgen om framtidens trygghet, sysselsättning,
            välfärd och demokrati.
          </note>
          <note n="d0f69049">
            Inför 1994 års val poängterade vi från Centern behovet av nationell
            samling för att nedbringa budgetunderskottet, stabilisera och
            minska statsskulden.
          </note>
          <note n="c1a60cc8">
            Vi betonade också att vi var beredda att använda vår position
            i det politiska mittfältet för att skapa en bred parlamentarisk
            förankring av politiken. Vi betonade också behovet av breda uppgörelser,
            dels för att skapa trovärdighet för att de åtgärder som föreslås
            förverkligas, dels för att skapa acceptans för svåra beslut hos
            hela det svenska folket.
          </note>
          <note n="edff7db6">
            En allt starkare folkopinion kräver politiskt ledarskap och långsiktiga
            lösningar. Sveriges ekonomiska problem löser vi inte genom ett
            ofruktbart gräl mellan höger och vänster. Det var därför som jag
            i finansdebatten den 8 mars förordade att vi söker efter det politiska
            handslaget och långsiktiga lösningar.
          </note>
          <note n="c8a00788">
            Sveriges ekonomiska situation motiverar att vi alla söker efter
            det som förenar i stället för att prioritera det som skiljer partierna
            och människorna åt.
          </note>
          <note n="d8b7fb2d">
            Den internationella turbulensen på valuta- och penningmarknaderna
            har ytterligare understrukit behovet av politisk stabilitet och
            samarbete. Vi måste agera med kraft under högkonjunkturen för
            att stå bättre rustade att möta nästa lågkonjunktur.
          </note>
          <note n="5eaedbf5">
            Om det inte kan formas en majoritet i den här riksdagen för ansvarsfull
            ekonomisk politik, riskerar
          </note>
          <note n="afd23f62">
            Sverige att ställas under internationellt förmyndarskap. Då är
            vi inte längre herrar i vårt eget hus, något som finansministern
            ansåg nödvändigt. Jag delar hans uppfattning på den punkten.
          </note>
          <note n="11a6ae1f">
            Vår kamp för en sundare samhällsekonomi och långsiktig balans
            i statens finanser är också en kamp för vårt lands demokrati.
          </note>
          <note n="aec2d5a7">
            Jag hoppas att ingen i denna kammare eller annorstädes är okunnig
            om vem det är som drabbas värst om statsfinanserna skulle tillåtas
            förfalla. Det är de arbetslösa, de sjuka, barn och äldre i behov
            av omsorg som har allra störst intresse av att statens finanser
            bringas i ordning.
          </note>
          <note n="0ec7ac02">
            Det har funnits och finns starka skäl för Centerpartiet, som
            hävdar vikten av en politik som ger alla människor grundtrygghet
            och utvecklingsmöjligheter, att ta ansvar för den ekonomiska politiken.
            Kortsiktigt kanske vi skulle kunna vinna partipolitiska poänger
            genom att ställa oss vid sidan och stämma in i klagokören över
            impopulära men nödvändiga åtgärder och förespegla människor att
            det finns enkla lösningar på svåra problem.
          </note>
          <note n="08da0098">
            Men, fru talman, nu är det inte tid för partier att vinna kortsiktiga
            partipolitiska poänger. Nu är det tid för oss alla, alla som är
            valda av Sveriges folk till riksdagsmandat i riksdagen, att ta
            gemensamma tag och ta ansvar för framtiden.
          </note>
          <note n="b4b780fa">
            Kompletteringspropositionen som finansministern har redogjort
            för har utformats i ett nära samarbete mellan Centern och regeringen
            efter en överenskommelse som vi träffade den 5 april, likaså de
            nyligen avlämnade propositionerna om arbetsmarknadspolitiken och
            regionalpolitiken. Jag vill därför bekräfta att det finns en parlamentarisk
            majoritet för förslagen i dessa propositioner. Det innebär inte
            på något sätt att vi stängt dörren till andra partier.
          </note>
          <note n="85cb07b6">
            Fru talman! Vid motsvarande tid i fjol presenterades fyrpartiregeringens
            kompletteringsproposition.
          </note>
          <note n="74661c58">
            Den var inte i förväg parlamentariskt förankrad i riksdagen.
            Det ankom bl.a. på mig, som då var ordförande i finansutskottet,
            att söka stöd för förslagen i propositionen hos det sönderfallande
            Ny demokrati.
          </note>
          <note n="c0a34824">
            Jag kan försäkra er: Det var ingen eftersträvansvärd uppgift,
            men den lyckades.
          </note>
          <note n="dc8e879e">
            Det är med den erfarenheten och med landets bästa för ögonen
            som Centern nu medverkar till politisk stabilitet här i riksdagen.
            Trots mörka inslag finns det ljuspunkter i ekonomin. Budgetunderskottet
            för innevarande budgetår minskar jämfört med tidigare beräkningar.
            En klar förstärkning sker också under nästa budgetår. Budgetsaldot
            blir bättre, upplåningsbehovet blir mindre och beroendet av utländska
            bankirer blir därmed också mindre än vad som tidigare har antagits.
          </note>
          <note n="72949e04">
            Affärerna med omvärlden går bättre. Svenska företag tar nya marknadsandelar
            dag för dag. Bytesbalansen förbättras kraftigt. Enbart i år förväntas
            överskottet i bytesbalansen bli 42 miljarder kronor. Detta är
            inget som har åstadkommits i en handvändning, utan det är en följd
            av det som uträttades under den förra mandatperioden, under denna
            mandatperiod och genom uppgången i konjunkturen.
          </note>
          <note n="906e077c">
            Vid sidan av de stora förbättringar som nu sker i den reala ekonomin,
            vilka kan avläsas i statistiken för export och för industriinvesteringar
            och vinstutveckling tar vi nu väsentliga steg i saneringen av
            statens finanser. För Centerns del har det varit viktigt att hålla
            nere skattekvoten, skapa en rättvis fördelningspolitik och ge
            utveckling och livskraft i hela landet.
          </note>
          <note n="2908e4a9">
            Särskilda åtgärder behöver vidtas för att stärka och främja tillväxten
            i näringslivet och efterfrågan på arbetskraft. Allra viktigast
            är att statsfinanserna främjar lägre räntor och stärker tilltron
            till Sveriges ekonomi. Särskilda åtgärder vidtas för att gynna
            de små och medelstora företagens möjligheter till utveckling,
            bl.a. genom återinförd kvittningsrätt och riskkapitalavdrag. Centern
            är också pådrivande för yttre åtgärder som förbättrar småföretagens
            arbetsvillkor, för det är inom småföretagen som de nödvändiga
            nya jobben måste skapas. Kampen mot arbetslösheten måste gå vidare.
          </note>
          <note n="624cbcae">
            I finansplanen betonas vikten av en uthållig ekonomisk tillväxt.
            Kretsloppssamhället ger såväl miljövinster som möjlighet till
            nya företag och nya jobb.
          </note>
          <note n="11da1a3c">
            Sammantaget är detta en stark kompletteringsproposition. Jämfört
            med motsvarande proposition för ett år sedan är den minst lika
            stark - ja, jag vill sträcka mig så långt som till att säga att
            den är starkare. Men nu är möjligheten lika liten som då att genom
            något trollerinummer i ett slag undanröja problemen. Det krävs
            ett långsiktigt arbete för att åstadkomma den balans i statens
            finanser som en bred folklig opinion efterlyser.
          </note>
          <note n="8c58d3fb">
            Splittring mellan partier och regeringsinnehav med otillräcklig
            parlamentarisk förankring har länge varit ett huvudproblem i svensk
            politik. Den insikten hade vi från Centern för ett år sedan, när
            vi utformade det valprogram där vi pläderade för nationell samling
            som ett grundläggande ledmotiv.
          </note>
          <note n="faa2e885">
            Vi har nu mötts av en konstruktiv samarbetsvilja från regeringens
            sida. Jag vill här och nu framföra ett tack till Göran Persson
            och hans kolleger för den konstruktiva hållning som har gjort
            uppgörelsen möjlig.
          </note>
          <note n="e2b8bde9">
            Fru talman! Slutligen: Underskatta inte Centerns vilja och beslutsamhet
            när det gäller att ytterligare stärka grunden för framtidens ekonomi!
            Vi ser oss inte som en tuva som regeringen kan hoppa till och
            sedan snabbt överge för att gå till någon annan. Centern har viljan
            och förmågan att långsiktigt bidra till att trygga samhällsekonomin
            i vårt land. Nu liksom i fyrpartiregeringen är Centern med och
            skapar politisk stabilitet. Den partipolitiska splittringen har
            alltför länge tillåtits skada svensk samhällsekonomi.
          </note>
          <note n="92ef29b6">
            Vi är beredda att ta ett långsiktigt ansvar. I kristider skall
            man akta sig för att utesluta saker. Vi är tvärtom beredda att
            skärpa åtgärderna för att uppnå målet sunda statsfinanser. Vi
            i Centern visar nu genom vårt förhållningssätt och vårt samarbete
            med
          </note>
          <note n="012c7935">
            Socialdemokraterna inför denna kompletteringsproposition vad
            vi menar att en konstruktiv oppositionspolitik innebär utan att
            vi för den skull gör avkall på grundläggande politiska värderingar.
            Vi tar ansvar för vårt land och för vår gemensamma framtid.
          </note>
          <note n="a236e445">
            (Applåder)
          </note>
          <note n="74393dec" type="speaker">
            Anf. 5 ANNE WIBBLE (fp)
          </note>
          <note n="91ff7a85">
            Fru talman! Regeringens ekonomiska politik har hittills mötts
            med betydande misstro. Den ansedda tidningen i England, Financial
            Times, skrev i går att det är de missade chansernas politik. Jag
            tror tyvärr inte att dagens proposition - Centerpartiets medverkan
            till trots - ändrar den bilden, även om det naturligtvis finns
            en hel del förslag som är bra.
          </note>
          <note n="9770dd4f">
            Redan i höstas missade man riktigt rejält genom vänstersamarbetet,
            kraftigt höjda skatter och omfattande återställare. Sedan missade
            man en gång till i januari när besparingarna i finansplanen innehöll
            en massa luft och helt saknade strategi för tillväxt i företag
            och jobb. Sedan dess har regeringen fört en ojämn kamp mot långivare
            utan att kunna återta kommandot.
          </note>
          <note n="41298928">
            Sveriges ekonomi har åkt som en eka utan styrfart.
          </note>
          <note n="c085d9e8">
            Räntor och kronkurs har nått nya katastrofnivåer som ingen kunde
            drömma om för en månad sedan. Dagens kompletteringsproposition
            är i det perspektivet inte något övertygande eller imponerande
            dokument. Om man skall karakterisera det med ett enda ord, blir
            ordet svek.
          </note>
          <note n="f5dc9291">
            Fru talman! Sveket är mest uppenbart mot medborgarna. Jag har
            tre exempel som illustrerar detta:
          </note>
          <note n="83113f00">
            kommunerna, a-kassan och jobben - tre ganska viktiga områden.
          </note>
          <note n="7c8b99df">
            I fråga om kommunerna var ett bärande tema under hela förra mandatperioden
            att den dåvarande regeringen påstods med vett och vilja rasera
            välfärden genom att dra in pengar från kommunerna. Under själva
            valrörelsen utvecklade den ena socialdemokraten efter den andra
            mycket och vältaligt hur barn, gamla och sjuka drabbades och for
            illa. Besparingarna i kommunerna påstods dessutom avsiktligt leda
            till ökad arbetslöshet genom att personal avskedades just till
            arbetslöshet. I valrörelsens slutdebatt var just de kommunala
            besparingarna och deras negativa effekter på många enskilda människor
            ett bärande tema för
          </note>
          <note n="ec45a32f">
            Ingvar Carlsson.
          </note>
          <note n="6d9f7ddd">
            När man nu läser dagens proposition så låter det helt annorlunda.
            Det är faktiskt extremt uppseendeväckande. Kommunerna skall inte
            kompenseras för minskade skatteunderlag. Den kommunala konsumtionen
            fortsätter att minska. Personal sägs upp i allt snabbare takt.
            I den reviderade finansplanen står det faktiskt - hör och häpna
            - följande att läsa: "Sett i ett historiskt perspektiv, och även
            i förhållande till andra sektorer, är de senaste och de kommande
            årens neddragningar tämligen måttliga."
          </note>
          <note n="87d2a982">
            "Tämligen måttliga"! Det var det som det skreks om förra mandatperioden.
            Det är det som man på
          </note>
          <note n="778f5316">
            Kommunförbundet är oerhört bekymrad över, liksom på Landstingsförbundet.
            Trots att man nu har fråntagit kommuner och landsting ett väldigt
            viktigt instrument för förnyelsearbetet, nämligen användningen
            av privata alternativ, kallar man effekterna för "tämligen måttliga".
            Vilket enormt svek mot det som förespeglades medborgarna tidigare!
          </note>
          <note n="7bea7854">
            Svek nummer två, fru talman, gäller ersättningen i a-kassan.
            Vem minns inte hur tiotusentals människor protesterade mot sänkningen
            från 90-80 % med Socialdemokraternas och många fackliga organisationers
            aktiva medverkan. Det var ett slag utan like mot de allra svagaste,
            dem utan jobb, hette det.
          </note>
          <note n="bb2eaa73">
            Under valrörelsen hävdade man t.o.m. att ambitionen var att höja
            ersättningen till 90 % igen när ekonomin så tillät. Nu gör man
            precis tvärtom och sänker till 75 %.
          </note>
          <note n="067ebc82">
            Med rätta jäser det i de socialdemokratiska leden.
          </note>
          <note n="d002bf24">
            Dagens demonstrationer utanför riksdagshuset är faktiskt skörden
            av vad Socialdemokraterna själva har sått.
          </note>
          <note n="9b5da51c">
            Det kanske mest allvarliga sveket gäller ändå jobben - arbetslösheten.
            Före valet påstod Socialdemokraterna att deras politik skulle
            få ned den öppna arbetslösheten under 5 % mot slutet av detta
            år. I
          </note>
          <note n="5a127d8c">
            dagens proposition har man höjt bedömningen för den öppna arbetslösheten
            till 7 %. Under kommande år sjunker arbetslösheten bara mycket
            långsamt. Ännu vid sekelskiftet, alltså år 2000, ligger den bara
            obetydligt under 6 %. Den totala arbetslösheten ligger kvar nära
            10 % ännu år 2000.
          </note>
          <note n="53ad31d9">
            Regeringen påstår i propositionen att sysselsättningen utvecklas
            positivt, men det stämmer inte. Det stämmer inte med de senaste
            siffrorna från Statistiska centralbyrån. Man redovisar där en
            sysselsättningsökning från mars förra året till mars i år på blygsamma
            18 000 personer. 18 000 personer på ett helt år! Alla de jobben
            tillkom under första halvåret 1994.
          </note>
          <note n="5df0aabc">
            Sedan dess har ökningen helt avstannat och utvecklingen stagnerat.
          </note>
          <note n="f748357e">
            Om man läser bedömningarna för flera år framåt i propositionen
            kan man se att regeringen hoppas på
          </note>
          <note n="11512452">
            300 000 nya jobb under hela 90-talet. Detta är helt och hållet
            otillräckligt. Det betyder faktiskt att regeringen med vett och
            vilja lägger fram en politik som innebär att Sverige fastnar i
            massarbetslöshet.
          </note>
          <note n="4148a6b1">
            Det vill naturligtvis inte regeringen - det vill jag inte påstå
            - utan man säger att man har ambitionen att nå bättre. Men det
            som skall ge tillväxt i ett sådant alternativ är att hushållen
            skall köpa mera. De skall konsumera mer. De skall dra ned sitt
            sparande från dagens nivå på ungefär 8 % till 2 % och köpa för
            skillnaden.
          </note>
          <note n="7ebf0b46">
            Det är väldigt illavarslande att tillväxtmotorn är den privata
            konsumtionen. Det innebär att man kan befara ytterligare förslag
            av samma typ som förslaget om skattehöjning för pensionssparande,
            som ju motiveras med att det minskar sparandet och ökar konsumtionen.
          </note>
          <note n="d828f787">
            En sådan politik, med den typen av plötsliga osäkerhetsökande
            inslag, skapar sannerligen inga nya jobb. De enda som blir glada
            över sådana förslag är faktiskt spekulanterna på penning- och
            valutamarknaden. De frodas mer ju större osäkerheten är.
          </note>
          <note n="93abdd69">
            Sveket mot medborgarna riskerar att förstärka ett politikerförakt
            och känslor av vanmakt och hopplöshet. I förlängningen kan det
            leda till ett hot mot demokratin.
          </note>
          <note n="98f820bb">
            Fru talman! Finansplanen är också ett svek mot de långivare som
            nog hade hoppats att regeringen skulle ta sitt förnuft till fånga
            och försöka återupprätta Sveriges anseende. Så blev det nu inte.
            De erbjuds blygsamma 3,6 miljarder kronor i förstärkningar på
            budgeten - huvudsakligen genom skattehöjningar, som
          </note>
          <note n="a0d4cd94">
            Göran Persson själv sade. Räknar man bort luften, som uppgår
            till ungefär 3 miljarder av förslagen, är hela förstärkningen
            på mindre än 1 miljard.
          </note>
          <note n="4f486ab0">
            Det som verkligen skämmer budgetförslaget är naturligtvis sänkningen
            av matmomsen med 8 miljarder kronor, och så de 7 miljarder kronorna
            för RAS
          </note>
          <note n="e5aa1f9c">
            som nu innefattar ytterligare stödpengar till byggande.
          </note>
          <note n="8c51d38e">
            Tillväxtpolitiken lyser fortfarande totalt med sin frånvaro.
          </note>
          <note n="63ce649f">
            Jag tror att en väldigt allvarlig punkt att vara kritisk mot
            i propositionen utöver sveket och den föraktfulla inställningen
            till tidigare givna vallöften är att man bygger alla bedömningar
            på rena glädjekalkyler.
          </note>
          <note n="0003e9c5">
            Göran Persson sade i sin inledning att konjunkturen kommer att
            vända nedåt. Jag noterade detta särskilt, därför att denna insikt
            helt saknas i propositionen. Där bygger man på att tillväxten
            fortsätter år ut och år in med höga fina tal. Något som heter
            lågkonjunktur finns över huvud taget inte. T.o.m. om man räknar
            in de sista åren på 90-talet, alltså 1999 och år
          </note>
          <note n="3e89b73d">
            2000, är den genomsnittliga tillväxten fr.o.m. förra året så
            hög som 2,3 %.
          </note>
          <note n="c8fc1ce1">
            Sådana glädjekalkyler är ett svek mot medborgarna i Sverige.
            De är ett svek mot långivarna eftersom det innebär att de prognoser
            över skuldkvotens stabilisering och nedgång och budgetunderskottets
            utveckling som Göran Persson skryter så mycket med tyvärr inte
            är trovärdiga. De bygger på glädjekalkyler i fråga om tillväxt.
          </note>
          <note n="56eb764c">
            Man får erkänna att regeringen i viss mån har litet otur i sin
            presentation. Så sent som i går kom siffror som visar på en sjunkande
            framtidstro hos hushållen.
          </note>
          <note n="e89139cc">
            De understryker tyvärr påståendet att det finns glädjekalkyler
            i regeringens siffror. Andelen optimister har på ett enda år halverats.
            Andelen pessimister vad gäller Sveriges ekonomi har tredubblats
            under det senaste året. Det är naturligtvis inte svårt att förstå
            varför, med rekordsvag krona, skyhöga räntor och fortsatt massarbetslöshet.
            Men det är ett mycket illavarslande bevis.
          </note>
          <note n="3dabe658">
            Fru talman! Det kardinalfel som regeringen gör är att helt strunta
            i företagarklimat och tillväxt. Så sent som i går sade Göran Persson
            i Landskrona att det är meningslöst att diskutera tillväxtpolitik
            så länge det är obalans i statsfinanserna. Detta synsätt är förödande
            både för statens finanser och för jobben.
          </note>
          <note n="450f328c">
            Aftonbladet kallar det i dag för en våghalsig strategi. Jag vill
            rent ut sagt kalla det dumt. Det går inte att klara en bra utveckling
            för medborgarna i Sverige om man inte har en positiv strategi
            för att skapa framtidstro och för att främja expansionslust hos
            enskilda företagare så att man får fram de jobb som faktiskt är
            nyckeln till en god utveckling.
          </note>
          <note n="a7d3eb5f">
            Göran Persson riskerar med denna proposition att spä på den misstro
            mot Sverige som allt flera företag just nu möter runt om i världen.
            Det fina varumärke som "Made in Sweden" faktiskt var tidigare
            håller nu på att förstöras av regeringen.
          </note>
          <note n="886f83a1" type="speaker">
            Anf. 6 GUDRUN SCHYMAN (v)
          </note>
          <note n="f08cc386">
            Fru talman! Jag skall instämma med Anne Wibble på en punkt. Det
            gäller karakteristiken av propositionen, nämligen ordet "svek".
            Jag tycker också att det finns mycket av svek i dessa förslag.
            Jag ser också att denna politik i sin förlängning innebär en försvagning
            och en urholkning av demokratin av det enkla skälet att väldigt
            många väljare känner sig svikna och börjar ifrågasätta värdet
            av att gå och rösta över huvud taget.
          </note>
          <note n="bdb03c1c">
            Det var väldigt många som i höstas röstade för att vi inte skulle
            ha en borgerlig regering och för en ny regering byggd på en vänstermajoritet.
            Den nya regeringen skulle föra en ny och annorlunda politik i
            jämförelse med den som bl.a. Anne Wibble mycket ihärdigt förespråkade.
          </note>
          <note n="19dd6247">
            Nu verkar det inte bli på det sättet. Nu verkar det som om den
            socialdemokratiska regeringen tillsammans med Centerpartiet kommer
            att ägna sig åt att genomföra stora delar av just den borgerliga
            regeringens ekonomiska politik.
          </note>
          <note n="7df66f8e">
            Det är klart att väldigt många människor känner sig mycket svikna
            och frågar sig med all rätt: Vad spelar det för roll vad jag tycker?
            Vad spelar det för roll om jag går och röstar och lägger min röst
            på någonting som i alla fall inte blir av sedan?
          </note>
          <note n="659fb231">
            För någon halvtimme sedan var jag ute ur huset och pratade med
            de människor som hade samlats utanför riksdagshuset. Det var uppenbart
            att de var både arga och besvikna - av just det här skälet. Jag
            kan inte förstå varför inte någon av regeringens förespråkare
            eller Per-Ola Eriksson gick ut och pratade med dem som har kommit
            hit och som ville ha svar på sina frågor. Jag hoppas kunna få
            några svar här. Men det är ett svek, och det innebär i förlängningen
            ett hot mot demokratin.
          </note>
          <note n="1da855d0">
            Jag vill citera följande rader på sidan 5 i den här propositionen:
            "Uppslutningen bakom politiken är dock helt avhängig av att fördelningen
            av bördorna är, och upplevs som, rättvis. - - - Var och en skall
            efter förmåga deltaga i den gemensamma strävan".
          </note>
          <note n="ad29600f">
            Det hade väl varit mycket trevligt om det hade varit så att många
            hade kunnat uppfatta det här som rättvist och om det hade framgått
            med all önskvärd tydlighet att alla efter förmåga är med och deltar.
            Men så är det inte.
          </note>
          <note n="79830323">
            Jag kan inte förstå var rättvisan finns i sänkningen av nivån
            i a-kassan till 75 %. Jag skulle väldigt gärna vilja ha en sådan
            här pedagogisk och vällustig förklaring av Göran Persson om hur
            det kommer sig att det är rättvist att låt oss säga en kommunalarbetare
            -
          </note>
          <note n="3f1b3c7c">
            kvinna eller man - som tjänar 12 000 kr i månaden med detta förslag
            vid arbetslöshet får en sänkning av inkomsten med 400 kr netto.
            Däremot får en person -
          </note>
          <note n="4618d524">
            kanske med en akademisk examen och ett någorlunda välbetalt jobb
            - som tjänar 30 000 kr i månaden en sänkning med noll kronor om
            han eller hon blir arbetslös. Vad är det som är rättvist med det?
            En kommunalarbetare, offentligt anställd som tjänar 12 000
          </note>
          <note n="6a73d375">
            kr i månaden och som blir sjuk får 400 kr mindre efter skatt
            i portmonnän enligt de nya förslagen. Den tidigare nämnda akademikern
            - kvinna eller man - får ingen förändring av sin inkomst. Jag
            kan inte förstå rättvisan i detta.
          </note>
          <note n="6405718d">
            Siffrorna pekar nu i den riktningen att det kommer in mera pengar
            till statskassan än vad man hade tänkt sig. Vi har ett överskott
            i en del balanser. Sysselsättningen ökar på en del håll. Men arbetslösheten
            står kvar och stampar på samma höga nivå. Vari ligger rättvisan
            när man i det läget försämrar för de arbetslösa och skär ned ersättningen
            och i övrigt bedriver en ekonomisk politik som innebär arbetslöshet
            i stora områden?
          </note>
          <note n="68f160f6">
            Kvinnojobben, Göran Persson, försvinner. På samma sida i propositionen
            som jag tidigare läste ur står också om det rättvisa arbetet.
            "Detta arbete är inte minst viktigt från jämställdhetssynpunkt."
            Det hade det varit. Men vad händer nu? Jo, kvinnojobben ute i
            kommunerna - inom barnomsorgen, äldreomsorgen, skolan, fritidsverksamheten
            och baskulturverksamheten - försvinner. Det är i mycket hög grad
            våra jobb,
          </note>
          <note n="f32cd1ce">
            Göran Persson.
          </note>
          <note n="98ebc463">
            Det är vi kvinnor som arbetar där i mycket stor utsträckning.
            Om vi inte jobbar där utan t.ex. står här eller jobbar någon annanstans
            är vi i behov av att veta att våra ungar har det bra. För att
            jag skall kunna sköta mitt jobb behöver jag t.ex. veta att min
            gamla mamma får den vård hon behöver nu när hon ligger inne på
            sjukhus och att hon får hemhjälp när hon kommer hem. Jag behöver
            ha den tryggheten för att kunna sköta mitt jobb. Det är viktigt
            för oss kvinnor om vi skall kunna kombinera familjeansvar och
            förvärsarbete - och det vill vi. Det är väl det som jämställdhet
            innebär.
          </note>
          <note n="79736c74">
            Den här politiken är ett direkt brott mot jämställdhetssträvandena.
            Eftersom man säger sig ha ambitioner utöver att det skall finnas
            lika många kvinnor som män på alla ställen, vill jag ha en kommentar
            av Göran Persson. Hur har ni resonerat? Har jämställdhetsministern
            inte fått vara med alls? Eller har hon ingenting att säga till
            om? De frågorna skulle jag vilja ha ett svar på.
          </note>
          <note n="2efad8a7">
            Jag tycker också att det här är ett uttryck för ett mycket gammaldags
            tänkande. Nu handlar det tydligen om att solidaritet inte längre
            innebär det som de flesta av oss väver in i begreppet, nämligen
            att de som har skall hjälpa till, stödja, uppmuntra och se till
            att livet blir drägligt för dem som inte har. Nu är det precis
            tvärtom. De som inte har jobb eller höga löner skall hjälpa till
            så att de som har jobb och höga löner skall kunna leva precis
            som vanligt.
          </note>
          <note n="4f2aa9bc">
            I de delar av samhällsekonomin där det är dåligt skall man skära
            mer, och när det gäller de delar av samhällsekonomin där det går
            bra skall man inte göra någonting eller möjligen plussa på. Hur
            kommer det gemensamma ansvaret som man talar om till uttryck?
          </note>
          <note n="b5610de4">
            Ett gemensamt ansvar måste väl rimligen betyda att alla är med
            och hjälper till och att den som har mer bidrar mer än den som
            har mindre.
          </note>
          <note n="3102abd7">
            Varför skall inte de delar av samhällsekonomin som går bra, t.ex.
            exportföretagen, vara med? Varför skall inte de människor som
            har jobb med hög lön vara med? Det vore väl trevligt för dem att
            få bidra till allas vårt gemensamma arbete för att få det här
            landet på fötter. Jag kan inte begripa rättvisan och solidariteten
            i en politik där de som har det sämst skall bidra mest. Jag vet
            att Göran Persson har en viss pedagogisk talang. Jag vill gärna
            se att han utvecklar den.
          </note>
          <note n="7c261b1d">
            Jag skulle också vilja ha svar på frågan hur vi kan få bättre
            finanser i det här landet om vi gör på följande sätt. Det skall
            försämras på familjepolitikens område, och barnbidragen skall
            sänkas - ett paket som kostar tre miljarder. A-kassa och sjukförsäkringen
            skall försämras - ett paket som kostar fyra miljarder.
          </note>
          <note n="8387a6fc">
            Dessa sju miljarder skall användas till att sänka momsen generellt
            på maten. På vilket sätt bidrar det till att komma till rätta
            med statens underskott? På vilket sätt bidrar det till att skapa
            rättvisa och solidaritet? Någon har kallat det för gåsleversocialism.
            Oxfilén blir uppenbarligen billigare för den som har råd. Filmjölken
            och blodpuddingen kostar väl ungefär vad de kostar.
          </note>
          <note n="c323c084">
            Var är rättvisan och solidariteten, Göran Persson? Det undrar
            jag. Jag vet att det är väldigt många med mig som gör det.
          </note>
          <note n="d8bf80bd">
            Vi undrar också var nytänkandet finns. Det är uppenbart att även
            om det blir plus på en mängd konton, mera pengar rinner in och
            bytesbalansen går med överskott, står arbetslösheten kvar och
            stampar. Den nya tekniken innebär faktiskt att det går åt färre
            människor för att göra en hel del jobb. Hur skall vi då använda
            frukterna av den nya tekniken? Skall vi ha massarbetslöshet eller
            skall vi tänka om på arbetslivsområdet? Skall vi någon gång våga
            säga att vi kan fördela även arbetstiden mera rättvist?
          </note>
          <note n="27f22d91">
            Skall vi någon gång påbörja en förkortning av arbetstiden? Det
            är en framtidsreform, och snart kommer det att bli uppenbart för
            var och en att den är en nödvändighet. Skall vi någon gång sätta
            stopp för övertidsuttaget?
          </note>
          <note n="0487e29c">
            Skall vi någon gång koppla in på det spår som innebär miljöomställning,
            investeringar i ny teknik, ekologiskt byggande - det som är framtiden?
            Det finns inte en rad om framtidens lösningar i det här dokumentet,
            Göran Persson. Sedan kan man tala om att man skall bli herre i
            eget hus. Enligt min uppfattning finns det alldeles för många
            herrar i detta hus och framför allt i de andra hus där man styr
            och ställer och som regeringen bara rättar sig efter. Det är ingen
            frihet att göra precis som den finansiella marknadens aktörer
            vill. Politiken skall stå över - inte springa efter.
          </note>
          <note n="a236e445">
            (Applåder)
          </note>
          <note n="2e8460cb" type="speaker">
            Anf. 7 ROY OTTOSSON (mp)
          </note>
          <note n="729de496">
            Fru talman! Vi i de gröna protesterar mot förslagen som slår
            mot sjukvården, skolan och den sociala omsorgen! Att inte kompensera
            kommuner och landsting för höjda egenavgifter betyder att besparingar
            tvingas fram på just dessa områden. Vi protesterar också mot sänkningen
            av ersättningsnivån i bl.a. arbetslöshetsförsäkringen. Den är
            orättvis och drabbar i hög grad de som har det mycket svårt redan
            som det är. En sänkning av ersättningsnivån även för låginkomsttagare
            leder till att allt fler tvingas ta socialbidrag för att klara
            sig. Då blir det mindre pengar kvar i kommunerna till skola, vård
            och omsorg. Vi instämmer i protesterna mot dessa försämringar
            som just nu förs fram utanför riksdagshuset.
          </note>
          <note n="c3c7a163">
            Det är välfärdens kärna som nu drabbas av regeringens och Centerpartiets
            uppgörelse. Både Socialdemokraterna och Centerpartiet sviker sina
            vallöften att inte spara på vård, skola och omsorg. Ni sviker
            era löften att slå vakt om dem som är mest ekonomiskt utsatta.
          </note>
          <note n="aea4f5d1">
            De gröna sviker inte. Vi kräver att ersättningsnivån för låginkomsttagarna
            i socialförsäkringarna bibehålls. Halvera i stället ersättningen
            för den del av inkomsten som ligger över 12 000 kronor per månad.
          </note>
          <note n="c6a38c49">
            Då sparar vi mer på bidragen till dem som har hyfsat, och framför
            allt till dem som har höga inkomster. En fjärdedel av statens
            utgifter är ofinansierade. Då har vi inte råd att ge dem med bättre
            inkomster högre ersättningar och bidrag än dem som har låga inkomster.
          </note>
          <note n="7120032b">
            Med vårt förslag till besparingar i socialförsäkringarna sparar
            vi ca 2 miljarder kronor mer än regeringen och Centerpartiet.
            Med vårt förslag behöver vi inte som regeringen och Centerpartiet
            ta till en sänkt matmoms för att i någon mån kompensera hushållen.
          </note>
          <note n="909e541e">
            Med vårt förslag sparar vi nästan 10 miljarder kronor mer utan
            att slå mot låginkomsttagarna. Med vårt förslag kan vi kompensera
            kommunerna och därigenom slå vakt om välfärdens kärna: vården,
            omsorgen, och skolan.
          </note>
          <note n="4cd29ced">
            Fru talman! För att undvika eventuella missförstånd vill jag
            redan nu framhålla att vi inte har något emot sänkt matmoms i
            sig. Tvärtom föreslår vi det i vårt paket med skatteväxlingar
            att man skall sänka moms på mat om man samtidigt höjer miljö-
            och energiskatter. I det växlingspaketet ingår också sänkta arbetsgivaravgifter.
            Förslaget är neutralt i den meningen att det totalt sett varken
            innebär höjd skatt eller sänkt skatt. Däremot har det positiva
            effekter på sysselsättning och miljö, och därmed också på ekonomin
            som helhet.
          </note>
          <note n="73fdc75c">
            Det här är inte första gången som vi i De gröna i riksdagen,
            i motioner, i debatter och i diskussioner med regeringens företrädare
            för fram förslaget om brutet tak i socialförsäkringarna. Behåll
            ersättningsnivån 80 % för inkomster under 12 000 kr per månad,
            halvera ersättningsnivån för den del av inkomsten som överstiger
            12 000 kr. Redan i valrörelsen förra året krävde vi att staten
            i första hand skall spara på bidrag och ersättningar till dem
            som har råd och att låginkomsttagarna skall undantas. Vi får starkt
            stöd för förslaget från en rad fackliga organisationer, från delar
            av näringslivet och också ifrån många i andra partier.
          </note>
          <note n="ca4d8ddb">
            Motargumentet, för det finns såvitt jag vet bara ett, är att
            man då lämnar den s.k. inkomstprincipen, vilket antas undergräva
            medelklassens förståelse för bidrag till utsatta grupper. Jag
            säger förmodas, eftersom jag inte har sett till något sakligt
            argument att det skulle vara så. Tror ni verkligen att det skulle
            bli en skatterevolt i Sverige enligt kalifornisk modell om medel-
            och höginkomsttagarna fick någon hundralapp mindre i månaden från
            staten då de är sjuka eller arbetslösa? De skulle ändå få väsentligt
            mycket mer än de sjuka och arbetslösa låginkomsttagarna. Tror
            ni verkligen att det skulle upplevas som en stor och hemsk orättvisa?
            Vi tror inte det. Tvärtom tror vi att förståelsen skulle vara
            utomordentligt stor, i synnerhet som besparingarna bidrar till
            en budgetsanering som på sikt ger lägre räntor och starkare svensk
            valuta.
          </note>
          <note n="84405e86">
            Socialdemokraternas principiella motstånd till att spara mer
            på dem som i dag får störst ersättningar i socialförsäkringarna
            är svårt att begripa. Än svårare är det att förstå varför man
            tvingar fram besparingar som särskilt slår mot låginkomsttagare
            och som samtidigt urholkar välfärdens kärna. Varför, Göran Persson,
            denna halsstarriga principfasthet att slå vakt om dem som har
            det bra ställt på bekostnad av dem som har det sämst? Det kan
            väl ändå inte vara god socialdemokratisk politik? Och varför,
            Per-Ola Eriksson, ställer ni i Centerpartiet upp på besparingar
            som så tydligt strider mot den politik som ni annars påstår er
            företräda?
          </note>
          <note n="892a3e45">
            De här besparingsförslagen slår också hårt mot jämställdheten.
            57 % av alla kvinnor under 24 år med barn är i dag arbetslösa.
            De skall nu få sänkt ersättning oavsett hur låga inkomster de
            än har, och det har de ofta, om regeringens och Centerpartiets
            förslag går igenom. När nu vården, omsorgen och skolan drabbas
            av ytterligare neddragningar som en följd av regeringens och Centerpartiets
            gemensamma vårbudget blir det främst kvinnor som drabbas av arbetslösheten.
          </note>
          <note n="584f93ce">
            Det vet vi, det vet regeringen och det vet Centerpartiet. Varför
            sviker ni kvinnorna, och varför ger ni upp jämställdheten i ert
            missriktade sparnit?
          </note>
          <note n="b5f8f6ec">
            Fru talman! Sparnit behövs. Men det räcker inte med den nettobesparing
            på 3,6 miljarder som regeringen och Centerpartiet nu har snickrat
            ihop. Underskottet är ju ett par hundra miljarder, och statsskulden
            är på ca 1 400 miljarder. Under våren har vi också sett hur räntorna
            åter stiger och hur kronkursen ytterligare försvagats. Ändå tror
            regeringen och Centerpartiet på en tillväxt nästa år på ca 2,9
            %, vilket är
          </note>
          <note n="e332e8cd">
            OECD-genomsnittet, trots att vi i flera år legat ca en halv procentenhet
            under, och trots våra stora ekonomiska bekymmer. Risken är stor
            att denna förhoppning inte infrias. Det finns en uppenbar risk
            att Göran
          </note>
          <note n="4598c14a">
            Perssons vältalighet och domptörkraft inte räcker för att sänka
            räntor och stärka valutan. Vi behöver redan nu betydligt större
            budgetförstärkningar.
          </note>
          <note n="7925db66">
            Vi borde kunna spara på det militära försvaret. De beställningar
            av försvarsmateriel som skall beslutas här i riksdagen nu i vår
            bör kunna minskas med 10
          </note>
          <note n="5163916e">
            miljarder. Den besparingen borde vi ta vara på. Varför skall
            Sverige, i förhållande till sin storlek, ha ett jättelikt och
            dyrbart försvar? Visste ni att militären faktiskt får mer pengar
            nästa år om regeringens förslag går igenom? Vi i De gröna anser
            att det är en slösaktig och helt felaktig politik.
          </note>
          <note n="df65ce81">
            Spara kan vi också på dyra motorvägar och kostsamma broar. Visste
            ni att anslagen till vägar av den lyxiga och minst lönsamma typen
            har flerdubblats under senare år samtidigt som underhållet av
            vägarna och bidragen till enskilda vägar blivit sämre? Det betyder
            att vägar som är livsviktiga för industrier och för lokalsamhällen
            tillåts rämna, samtidigt som statusfyllda lyxprojekt prioriteras.
            Förra våren tvingades vissa skogsindustrier stänga veckotals,
            eftersom vägarna var så dåliga att de stängdes av. Snart får vi
            uppleva samma elände igen. Vi skulle kunna förbättra basstandarden
            på vägarna och samtidigt spara flera miljarder varje år bara vi
            slapp fler onödiga motorvägar och statusbroar. Dessa nya motorvägar
            och statusbroar är också allvarliga miljöhot som i sig undergräver
            samhällsekonomin på längre sikt.
          </note>
          <note n="5725431a">
            Sammantaget kan vi i De gröna redan nu se rimliga budgetförstärkningar
            i storleksordningen 10, kanske uppåt 15 miljarder kronor utöver
            vad regeringen och Centerpartiet nu föreslår.
          </note>
          <note n="625aa0d0">
            Fru talman! Det är egentligen ganska betecknande att just Centerpartiet
            har gått in i en ekonomisk uppgörelse som nästan helt saknar miljöhänsyn.
            Det gäller den ekonomiska politikens allmänna inriktning, där
            inte ett ord finns om anpassning till miljökrav eller långsiktigt
            hållbar utveckling. Det är som om miljöproblemen och de stora
            ekonomiska förluster de medför inte fanns. Det gäller också i
            detaljerna, där det redan alltför snåla bidraget till kalkning
            av sjöar minskas och miljöforskningen stryps.
          </note>
          <note n="36ad44fa">
            Centern har fått igenom ett antal punkter, men det är i första
            hand sådant som gynnar deras traditionella intressen bland markägare
            och jordbrukare. Om morgonens nyhetsprogram i radio hade rätt
            har också uppgörelsen smitts under återkommande frukostmöten på
            just LRF:s högkvarter. Det är betecknande.
          </note>
          <note n="39d44725">
            Men det räcker nu inte med att bara gneta och spara. Vi måste
            också få bättre fart på företagandet. Vi måste få till stånd ökade
            investeringar i näringslivet, och vi måste inte minst få rimliga
            spelregler för penning- och valutamarknaden. Marknadens terror
            över politiken får inte accepteras. Det är dags för Göran
          </note>
          <note n="3cb82d7d">
            Persson att tillsätta en parlamentarisk utredning för att ta
            fram förslag till hur vi får rimliga spelregler för penning- och
            valutamarknaden.
          </note>
          <note n="a236e445">
            (Applåder)
          </note>
          <note n="ccf9d021" type="speaker">
            Anf. 8 MATS ODELL (kds)
          </note>
          <note n="9e83f915">
            Fru talman! Det är djupt tragiskt att regeringen denna vår har
            försuttit möjligheten till en bred, förtroendeskapande och i ordets
            mening nationell samling för Sverige. Jag beklagar detta djupt.
            Jag kan förstå de partistrategiska överväganden som har lett fram
            till den politiska uppgörelse vars resultat vi har på riksdagens
            bord i dag. Det är bra att regeringen lägger fram en proposition
            som är förankrad över blockgränsen. Men tyvärr är detta en pyrrusseger.
            Det är en seger för partistrateger och ett monument över ett historiskt
            tillfälle att ta Sverige ur krisen.
          </note>
          <note n="c75fd8e9">
            I stället väljer regeringen igen att skjuta upp det nödvändiga.
            Den fortsätter att kupera svansen kota för kota. Det är något
            som gör onödigt ont, och det är knappast förtroendeskapande vare
            sig hos den behandlade eller hos omgivningen. Dagens paket har
            faktiskt både ett för magert innehåll och dito avsändare för att
            skapa det förtroende som skulle kunna få ner arbetslösheten och
            räntorna rejält.
          </note>
          <note n="a4160f76">
            Nu har Ingvar Carlsson och Göran Persson, i en något ödmjukare
            framtoning än tidigare, börjat sin vandring bort från återställarpolitikens
            återvändsgränder. Det är bra.
          </note>
          <note n="7501b0ad">
            Fru talman! Jag vill uttrycka mig rakt på sak. I
          </note>
          <note n="bfdc2d01">
            Sverige får vi dras med en sjunkande krona och ett ränteläge
            som kräver fler och fler besparingar och uppoffringar helt enkelt
            därför att personkemin mellan Ingvar Carlsson och Carl Bildt inte
            lär fungerar.
          </note>
          <note n="5918382d">
            Det lär ju även vara personkemin som har styrt ödet fram till
            dagens proposition. Visst är personkemin en realitet i politiken.
            Men i ett tidevarv, fru talman, där vi har sett Nelson Mandela
            och F. W. de Klerk ta varandra i handen och staka ut en gemensam
            framtid och där Israels premiärminister Rabin och
          </note>
          <note n="5c68481a">
            PLO-ledaren Arafat finner att de har ett gemensamt öde framstår
            det som en ynkedom att inte Sverige i detta krisläge kan få se
            ett allvarligt menat handslag mellan socialdemokraterna och de
            tidigare regeringspartierna.
          </note>
          <note n="5dc487a2">
            Det är denna breda samling för nationens väl som alla väntar
            på. Det svenska politiska systemet har nu en relativt kort tid
            på sig att politiskt och strukturellt finna vägen ut ur moraset.
            Den kompletteringsproposition som i dag lagts på riksdagens bord
            är vägd och befunnen för lätt. Prognoserna bygger på en optimism
            som är mycket svår att spåra utanför regeringskansliets värld.
          </note>
          <note n="23b729f5">
            Om inte förtroendet för svensk ekonomi kraftfullt återställs
            denna vår är det stor risk att statsskulden inte slutar att växa,
            som regeringen tror och hoppas på.
          </note>
          <note n="d2dba914">
            Fru talman! Jag hade uppriktigt hoppats att dessa hedervärda
            och kraftfulla nappatag med statens utgifter någon gång skulle
            bära frukt. Men det är nog en relativt djärv hypotes regeringen
            litar till när den nu bygger sina beräkningar på att dagens högkonjunktur
            skall bli kanske historiens längsta och sträcka sig bortom sekelskiftet.
          </note>
          <note n="33fa99e7">
            Fru talman! Nu fordras det en politisk överenskommelse med en
            bred förankring i riksdagen för att möta den bristande tilltron
            till politikens förmåga att ta Sverige ur krisen. Det behövs ett
            program och en uppgörelse som åtminstone under åren fram till
            1998
          </note>
          <note n="2773501b">
            års val får stå i centrum för de politiska ansträngningarna och
            där partitaktiken helt läggs åt sidan. En sådan förtroendechock
            åstadkoms, förutom naturligtvis av att den stöds av ett brett
            politiskt spektrum, genom sitt innehåll. Det kan vara vitamininjektioner
            för nyföretagande, ansträngningar och utbildning, att man slimmar
            statens och kommunernas utgifter samt ett skattetryck som belastar
            oss som tar del av de offentliga tjänsterna i dag och som inte
            trycker våra barns späda axlar.
          </note>
          <note n="20570e5b">
            Om en sådan uppgörelse inte kommer till stånd omedelbart blir
            de åtgärder som senare fordras mångdubbelt mer omfattande och
            smärtsamma. Att detta främst går ut över de svagaste grupperna
            i samhället har vi redan kunnat konstatera i dagens proposition.
          </note>
          <note n="4a765724">
            Framtiden har inga lobbyister, sade Göran Persson i en tidigare
            framtidsdebatt. Det stämmer.
          </note>
          <note n="c520f363">
            Fru talman! Jag önskar att vi alla kan se våra barn och eventuella
            barnbarn - deras ansikten, deras framtidsdrömmar och förutsättningar
            - framför oss när vi diskuterar landets ekonomi. Det är faktiskt
            detta det handlar om.
          </note>
          <note n="56b61369">
            Jag är medveten om att regeringen har inbjudit riksdagens partier
            till partiledaröverläggningar om det s.k. konvergensprogrammet
            den 5 maj. Vi kristdemokrater kommer att konstruktivt delta i
            arbetet för att få fram ett program som uppfyller de uppställda
            kriterierna. Det sker inte för EU:s skull utan för Sveriges skull.
            Den dag som Sverige uppfyller dessa kriterier har vi också fått
            ordning på Sveriges ekonomi. Då klarar vi jobben och då klarar
            vi välfärden.
          </note>
          <note n="e8e45344">
            Det enda rimliga i detta svåra läget för nationen är att socialdemokraterna
            bjuder in de tidigare regeringspartierna till överläggningar som
            tar sikte på en fast samverkansform av den typ som med framgång
            prövades i Danmark under 80-talet. Låt nu samtalen om konvergensprogrammet
            bli en start för ett sådant brett samarbete! En överenskommelse
            som inkluderar både socialdemokraterna och den förra regeringen
            skulle tillsammans med ett konkret program bli den förtroendeinjektion
            som krävs för att värna välfärden och skapa förutsättningar för
            nya jobb.
          </note>
          <note n="50b93acc">
            I detta läget anländer dagens proposition, detta röd-gröna paket.
            Det är visserligen skarpt, men det har klart otillräckliga ambitioner,
            Göran Persson. Det gäller särskilt om minskad arbetslöshet genom
            ökad tillväxt i landets små och medelstora företag är den strategi
            som på lång sikt skall sanera statens finanser.
          </note>
          <note n="56aef943">
            Regeringen litar fortfarande mest på den internationella konjunkturuppgången
            och AMS s.k. åtgärdsvolym. Men de tillväxtskapande inslagen för
            nya jobb i näringslivet är fortfarande alltför få. Här saknar
            regeringen tydligen fortfarande en fungerande ideologisk kompass
            och en långsiktigt hållbar strategi.
          </note>
          <note n="279b2c33">
            Detta måste ni nu våga ta tag i, Göran Persson. Annars kommer
            ni bara att få fortsätta med raden av smärtsamma sparpaket.
          </note>
          <note n="947a6ee8">
            Ni förslår nu att kommuner och landsting, vård och omsorg, de
            arbetslösa, de gravt handikappade och världens fattigaste genom
            ytterligare indragningar av biståndet skall bekosta sänkningen
            av momsen på mat. Detta är icke rimligt. Jag tror att en socialdemokratisk
            valsedel av de allra flesta på valdagen uppfattades som ett ganska
            betryggande försäkringsbrev mot en sådan utveckling. Så blev det
            alltså inte. Liksom i budgetpropositionen är det en mycket förvånande
            fördelningspolitik som Socialdemokraterna och Centerpartiet lägger
            fram här. Man känner inte igen sig, i synnerhet inte om man ställer
            förslagen i kontrast mot vad ni sade och gjorde i opposition.
          </note>
          <note n="a65991b3">
            En bredare uppgörelse, ett bredare urval av både spar- och jobbstimulerande
            åtgärder hade kunnat ge en bättre och för nationen mer samlande
            saneringsprofil. Om man nu skall sänka momsen är det, som vi kristdemokrater
            har föreslagit, tjänstemomsen man bör välja. Det skulle öka hushållens
            köpkraft och skapa nya jobb i den till döds beskattade tjänstesektorn
          </note>
          <note n="c3202782">
            Fru talman! Det som lyckades i Danmark, och som nu också verkar
            kunna lyckas i Finland, borde också kunna lyckas här. Låt oss
            tillsammans göra vad som måste göras, men bollen ligger trots
            allt hos regeringen. Vi kristdemokrater är beredda att i nationens
            intresse vara med och ta ansvar för Sverige.
          </note>
          <note n="be66c701">
            Anf. 9 Finansminister GÖRAN
          </note>
          <note n="c66825f3">
            PERSSON (s)
          </note>
          <note n="181dbab9">
            Fru talman! Jag skymtar en bitterhet hos vissa av debattdeltagarna,
            ett slags känsla av att ha blivit lämnad vid sidan om som gör
            att attackerna är fullständigt sanslösa. Jag vill då bara erinra
            er som nyss stått här i talarstolen om att ni har motionsrätt.
            Ni kommer att få redovisa alternativen, och vi kommer så småningom
            att här i kammaren få diskutera alla dessa fantastiska utfall
            där ni både kräver mer av besparingar och mindre av besparingar
            och beskyller för högerpolitik och för vänsterpolitik. Det är
            fullständigt osammanhängande.
          </note>
          <note n="defd9127">
            Vi har lagt en proposition som är en konsekvent del av ett program
            för att sanera de offentliga finanser som har varit totalt körda
            i botten.
          </note>
          <note n="dcfd1bdf">
            Det som kanske förvånar mig mest, fru talman, är det jag hör
            när jag lyssnar till förra finansministern, som talar om svek
            och som inte med ett ord redovisar det som rimligen borde vara
            det liberala alternativet, men som inte antyder hur hon tänker
            lägga om den politik som förde oss in i moraset. Det är så bittert
            att det blir fräckt när hon dessutom börjar beskylla mig för att
            stå för glädjekalkyler - en finansminister som själv redovisade
            kalkyler över statsfinansernas utveckling som byggde på en långsiktig
            4-procentig tillväxt och på räntor lägre än Tysklands. Då skulle
            hon möjligen få ihop det hela. Hon talar om sanslösa räntenivåer
            - en person som manövrerade in Sverige i ett ekonomisk-politiskt
            läge där vi nådde 500 % ränta.
          </note>
          <note n="b1d8435e">
            Skam går på torra land - det finns ju ett sådant uttryck.
          </note>
          <note n="02aefeea">
            Jag hade inte önskat den här typen av debatt, utan jag skulle
            gärna ha sett att också Folkpartiet hade kastat litet av bitterheten
            över bord och anslutit sig i ett konstruktivt samtal om hur vi
            nu skall ta ansvar för vårt fina land. Heder åt Centern för att
            ha orkat göra det!
          </note>
          <note n="8d1588a4">
            Jag blir inte mindre förvånad när jag hör Gudrun
          </note>
          <note n="9dcb6be5">
            Schyman. Vänsterpartiet har ju varit med länge och tagit beslut
            som säkert arbetslösa, sjuka och andra upplevt som oerhört utmanande.
            Där har Vänsterpartiet varit med och orkat ta beslut. I dag säger
            Gudrun
          </note>
          <note n="e6200411">
            Schyman: Nu strömmar ju pengarna in igen. Därmed antyder hon
            att man kan börja lätta på plånboken.
          </note>
          <note n="df3afd40">
            200 miljarder kronor, Gudrun Schyman, är underskottet för 1994/95.
            20 miljarder i nya räntor resulterar det i nästa år. Driv inte
            den gamla klassiska populistiska linjen att det finns hur mycket
            pengar som helst att fördela! Fall inte tillbaka i de gamla hjulspåren,
            utan vårda det som Vänsterpartiet har nått under höstens överläggningar!
          </note>
          <note n="e1ae2744">
            Den fördelningspolitiska profilen är nästa stora angreppspunkt.
            Gudrun Schyman vet, och det framgår också av propositionen, att
            de åtgärder som vi har lagt ut under detta långa program är så
            formulerade att de faktiskt lägger 30 % av bördorna på de 10 %
            av hushållen som tjänar mest och 5 % av bördorna på de
          </note>
          <note n="f8a030a7">
            10 % av hushållen som tjänar minst. Det framgår av dagens proposition,
            och det har framgått av budgetpropositionen. Detta är resultatet
            av att vi faktiskt också har tagit pengar från dem som har råd
            att bidra litet mera.
          </note>
          <note n="aeafd332">
            Har Gudrun Schyman glömt värnskatten? Har
          </note>
          <note n="352d8eda">
            Gudrun Schyman glömt kapitalskattehöjningarna?
          </note>
          <note n="193c5fba">
            Har Gudrun Schyman glömt att vi stoppade borttagandet av förmögenhetsskatten?
            Det gäller ju allt det som är nödvändigt att göra för att faktiskt
            kunna begära av människor i mindre ekonomiska omständigheter att
            de också är med och bidrar.
          </note>
          <note n="c4265f33">
            Man talar om fördelningspolitik och om offentliga finanser och
            säger: Det är för barnens skull som vi motsätter oss regeringens
            förslag. Men, Gudrun
          </note>
          <note n="e1a29394">
            Schyman, det är ju dessa barn som skall betala de stora underskott
            som vi har dragit på oss. Det är en generationsfråga av enorma
            mått. De 20 miljarderna i räntor skall inte betalas bara nästa
            år utan också året därefter, året därefter och året därefter för
            ett enda års underskott. Den fördelningspolitiska dimensionen
            mellan generationer är också något som måste vägleda politiken.
          </note>
          <note n="b6c340a3">
            Det är populärt att motsätta sig besparingar och att göra en
            statisk beskrivning exakt av hur det slår i dag.
          </note>
          <note n="8fd060c7">
            Men vi skall ju möta människor också i nästa lågkonjunktur, och
            vi skall möta människor om ett decennium. Då måste det faktiskt
            vara en sådan utformning att det vi gör i dag innebär att vår
            generation tar sin del av bördan och gör det på ett sådant sätt
            att de starkaste bär den tyngsta delen. Det är så, och detta är
            någonting som vi icke har gjort avsteg från.
          </note>
          <note n="299c4d01">
            Också ni i Vänsterpartiet får, liksom alla andra riksdagspartier,
            i fortsättningen vara med i utskotten och ta ansvar. Glid inte
            tillbaka, Gudrun Schyman, till den argumentation där det fanns
            hur mycket pengar som helst att lova ut och till det som genom
            en slapp högerpolitik så småningom försatte landet i statsfinansiellt
            förfall!
          </note>
          <note n="51a57c9c">
            Bo Lundgren gör sig också skyldig till en attack på propositionen
            som det är svårt att lämna oemotsagd. Han talar om att vi nu skall
            dra in moms tidigare från företagen - pengar som de skulle ha
            kunnat använda till att investera i nya jobb. Men tala samtidigt
            om, Bo Lundgren, att förslaget finns efter en direkt beställning
            av den tidigare regeringen och den tidigare regeringens skatteminister!
            Och tala om, Bo Lundgren, att den skatteministern hette Bo Lundgren!
          </note>
          <note n="176eceea">
            Det får väl vara någon måtta på hur man kan dra en argumentation.
            Det måste finnas någon typ av ansvar för det man står för och
            det man gör.
          </note>
          <note n="bcf870ab">
            Vi skiljer oss i vårt förslag från Bo Lundgren på en punkt: Vi
            har tillsammans med Centerpartiet diskuterat fram rimligare villkor
            för de små företagen jämfört med Bo Lundgrens utredningsdirektiv.
          </note>
          <note n="aae2097b">
            Jag tycker nog också att Bo Lundgren skall vara försiktig när
            han angriper propositionen som gnetande. Jag såg att hans partiledare
            i dag betraktat 3,6
          </note>
          <note n="34f63a3f">
            miljarder kronor som felräkningspengar. Det är just den attityden
            som har försatt oss i bekymmer.
          </note>
          <note n="66960468">
            Vi i Sverige får gneta i de offentliga finanserna, och vi måste
            gneta. Vi kommer att få spara krona för krona och ta ner underskotten,
            och vi har nu greppet om dessa offentliga finanser. Men vi kommer
            att tappa det i det ögonblick man börjar att föraktfullt uttala
            sig om sparpolitik och statsfinansiellt ansvar som någonting som
            är gnetande. Fall inte i den gropen igen, därför att det var den
            ni grävde under er regeringstid.
          </note>
          <note n="51a9f7a3">
            Bo Lundgren talar om att det är de små och medelstora företagen
            som politiken måste ge tillväxtkraft. Men det finns 50 000 personer
            som kommer ihåg att de under hans experiment som skatteminister
            fick gå till tingsrätten och lämna in sin konkursansökan. Spåren
            förskräcker. Vi har prövat det där.
          </note>
          <note n="457c5a09">
            Uthållig tillväxt går det att uppnå enbart om vi klarar att sanera
            statsfinanserna. Det är där koncentrationen och kraften sätts
            in.
          </note>
          <note n="9ba8ea51">
            Jag tar gärna emot Mats Odells utsträckta hand i den meningen
            att vi nu diskuterar konvergensprogrammet. Låt oss göra det mellan
            samtliga riksdagens partier, på statsministerns inbjudan. Det
            är en god politik, och det är en god idé.
          </note>
          <note n="cc8ddcc2">
            Men låt oss då också ha klart för oss att det kommer att krävas
            att man orkar fatta den typ av svåra beslut som vi föreslår. All
            vacker retorik i världen, allt borttrollande av tidigare insatser
            är ingen meningsfull åtgärd om man vill ta ansvar. Det är faktiskt
            regeringens uppgift att ta ansvar och riksdagens uppgift att vara
            med och dela ansvaret samt att handla och inte fastna i något
            slags tröstlöst gräl om detaljer och enskildheter. Läget är farligt.
            Vi måste faktiskt se till att vi gemensamt tar ansvar för vårt
            fina land.
          </note>
          <note n="00b11de8" type="speaker">
            Anf. 10 BO LUNDGREN (m)
          </note>
          <note n="092d642a">
            Fru talman! I minst ett avseende delar jag Göran
          </note>
          <note n="1d4b783c">
            Perssons ambition, att klara ut problemen för Sverige.
          </note>
          <note n="fa395b67">
            Sedan tycker jag att Göran Persson skulle sluta med försöken
            att säga att alla problem i Sverige uppkom och skapades under
            perioden 1991-1994, när Anne
          </note>
          <note n="d469a534">
            Wibble och jag delade Finansdepartementet.
          </note>
          <note n="11db26f6">
            För att undvika en upprepning, låt mig citera det som sägs på
            s. 20 i Göran Perssons kompletteringsproposition om vad som orsakade
            krisen:
          </note>
          <note n="e292e588">
            "Överhettningen i den svenska ekonomin under slutet av 1980-talet
            ledde till en urholkning av näringslivets konkurrenskraft. Efter
            den snabba kreditexpansionen under andra hälften av 1980-talet
            sjönk fastighetspriserna och stora kreditförluster drabbade banker
            och finansinstitut. Hushållssparandet ökade dramatiskt och investeringarna
            föll till en historiskt låg nivå;
          </note>
          <note n="700c88ad">
            något som inte är förenligt med en stabilt hög tillväxt."
          </note>
          <note n="1f84c5ba">
            80-talet, när Göran Persson satt i regeringen och var delansvarig
            för det som inträffade, det som vi fick ta över, inte minst när
            jag själv fick hantera den bankkris som blev följden av ert 80-tal.
          </note>
          <note n="432527b7">
            Jag känner ingen bitterhet, men jag känner faktiskt ibland förtvivlan
            över att man förefaller så låst av det gamla att man inte ser
            problemen. Det gäller faktiskt att se till att människor som i
            dag är arbetslösa får jobb, för deras egen värdighets skull, för
            deras ekonomis skull och för Sveriges ekonomis skull. Helheten.
          </note>
          <note n="14d56e78">
            Då säger regeringen i kompletteringspropositionen att ungefär
            en halv miljon människor fortfarande kommer att vara arbetslösa
            år 2000. Det är en kapitulation som inte är acceptabel, inte för
            mig i alla fall.
          </note>
          <note n="c74f69e4">
            Använd nästa inlägg, Göran Persson, till att förklara vad som
            är regeringens strategi när det gäller att skapa förutsättningar
            för de hundratusentals nya jobb ute i företagen som vi behöver!
          </note>
          <note n="129fa4c4">
            Det kan inte vara att dra in likviditeten från företagen. Det
            är 8 miljarder som de måste låna upp i så fall. Det är inte så
            lätt att göra i dagsläget. Vill man ta fram det i eget kapital,
            vilket är det bästa, har Göran
          </note>
          <note n="6b035fa8">
            Persson återinfört den dubbla skatten som försvårar också den
            saken.
          </note>
          <note n="16ab601c">
            Sedan tror jag att Göran Persson, som väl känner till förhållandena,
            vet att utredningar och breda utredningsdirektiv som gäller skattebetalning
            och uppbörd i största allmänhet inte behöver innebära att man
            fullföljer dem. Jag lät till och med ett par av den föregående
            regeringens utredningar fortsätta att arbeta när jag hade blivit
            skatteminister, i full förvissning om att de förslagen inte borde
            genomföras. Men jag tycker alltid att det är bra att ha ett gott
            beslutsunderlag, oavsett om man fullföljer besluten eller inte.
            Det hade aldrig varit fråga om att lägga fram förslag om förkortad
            kredittid för de mindre eller de större företagen på det sätt
            Göran Persson gör.
          </note>
          <note n="bd72bce3">
            Det talas i den här debatten också mycket om breda lösningar,
            och det är inget fel. Jag skulle själv kunna tänka mig att sitta
            uppe hos Göran Persson och resonera om en riktig politik. Men
            en bred uppgörelse eller en smal uppgörelse om någonting som inte
            räcker till, om någonting som är fel gör inte saken bättre.
          </note>
          <note n="175a4860">
            Det väsentliga är innehållet i en politik, inte hur många som
            delar politiken, om den råkar vara felaktig och inte räcker till.
            Det är uppenbart att inte heller uppgörelsen mellan Centern och
            Socialdemokraterna har fått det förtroende som tyder på att det
            är ett riktigt innehåll i paketet.
          </note>
          <note n="e1507506">
            Det som är bekymmersamt är också att när vi får reaktioner med
            hög ränta och svag krona, som vi har, ser vi statsministern och
            ibland finansministern gå ut och tala om att det är marknadens
            fel. Marknaden är faktiskt alla de människor som sparar för sin
            pensionering. Det är LO:s fonder som vill ha liten risk och bra
            avkastning och som inte litar på Göran Persson.
          </note>
          <note n="a1bdd213">
            Det är det som är problemet. Man litar inte på Göran
          </note>
          <note n="a915606b">
            Perssons politik. Faran med att skylla på marknaden är att man
            kan tro att regeringen inte tänker ändra politik ens i framtiden
            för att åstadkomma de nya jobben och den tillfredsställande budgetsaneringen.
          </note>
          <note n="9ed857a2">
            Det är ett problem.
          </note>
          <note n="3b0b65cf">
            För vår del har vi ambitionen att skapa högre tillväxt i Sverige
            än i jämförbara länder, inte lägre, att se till att vi får så
            många nya jobb att risken för långtidsarbetslöshet elimineras.
            Då krävs det tillräckliga och trovärdiga besparingar som gör att
            vi kan stabilisera statsskulden och sedan minska den på ett trovärdigt
            sätt. Det är det enda som får ner räntorna. Då räcker inte kompletteringspropositionen.
          </note>
          <note n="7f96f5d6">
            Det gäller att sänka skatten på arbete, inte att höja den, och
            att särskilt göra det för tjänstesektorn och på investeringar.
            Det gäller att åstadkomma en rejäl satsning på utbildning för
            att alla, unga och gamla, de med arbete och de utan arbete i Sverige
            i dag skall få bättre möjligheter till jobb i framtiden, välbetalda
            jobb, så välbetalda som är möjligt.
          </note>
          <note n="d652432d">
            Vi måste fullfölja avregleringar och återställa de återställare
            som försämrade arbetsmarknadens sätt att fungera. I kompletteringspropositionen
            skriver faktiskt regeringen själv att arbetsmarknadens funktionssätt
            är vitalt för ekonomins framgång och för saneringen av statsfinanserna.
            Då kan man inte försämra dess funktionssätt.
          </note>
          <note n="12c9ccf3">
            Som jag sade i mitt första inlägg går det att komma ur krisen,
            men det kräver en omläggning av politiken. Det finns parlamentariska
            förutsättningar för en sådan omläggning av politiken. Bollen ligger
            hos
          </note>
          <note n="88c6416c">
            Göran Persson och regeringen.
          </note>
          <note n="552fdfbb">
            Anf. 11 PER-OLA ERIKSSON (c)
          </note>
          <note n="8d7d12bc">
            Herr talman! Jag har med stort intresse lyssnat på de olika debattinläggen,
            inklusive Bo Lundgrens båda anföranden. Även om det finns en del
            politisk retorik och partipolitiska inslag utifrån rent moderata
            egoistiska intressen, slår Bo Lundgren trots allt an en ganska
            lågmäld ton jämfört med vad vi ibland brukar höra från moderat
            håll. Frågan är, herr talman, om det bara är en medfödd egenskap
            hos Bo Lundgren eller om det finns någon annan orsak till detta
            tonläge.
          </note>
          <note n="e79cd22d">
            Roy Ottosson hade inte hunnit läsa särskilt mycket i kompletteringspropositionen.
            Han har missat hela avsnittet om miljön som en viktig del i den
            ekonomiska politiken. Där talas det om en uthållig ekonomisk tillväxt
            och om ett skattesystem som styr miljön, det talas om kretsloppssamhällets
            möjligheter för nya jobb, för nya företag och för nya investeringar.
            Men tids nog kanske Roy Ottosson hinner fram till de sidorna.
            Jag tror mig veta att Roy Ottosson innerst inne hyser sympati
            för avgörande inslag i det här gemensamma dokumentet.
          </note>
          <note n="aa564053">
            Det väsentliga i uppgörelsen mellan regeringen och Centerpartiet
            är att vi sänker utgiftstrycket, framför allt inför kommande lågkonjunkturer.
            Vi måste hindra den utveckling som lett till att vi de tre fyra
            senaste lågkonjunkturerna upplevt ständigt stigande statsskuld
            och att vi blott med nöd och näppe kunnat balansera budgeten när
            högkonjunkturen har kulminerat och vi gått in i nästa lågkonjunktur.
          </note>
          <note n="318a36c9">
            För att få en långsiktig balans i statsfinanserna krävs besparingar
            och strukturella förändringar. Det är kännbart, särskilt kännbart
            och smärtsamt för de människor som får se sänkta socialersättningsnivåer,
            höjda läkemedelskostnader, m.m. Det är också kännbart för kommunerna.
            Men det är en nödvändig del i omställningen av ekonomin.
          </note>
          <note n="546fd636">
            Denna politik behöver kompletteras med fördelningspolitiskt anpassade
            skattesänkningar, och det sker genom sänkningen av matmomsen,
            som ger mest till dem som har de trängsta ekonomiska marginalerna.
            En del i denna kammare som har sången om sänkta skatter på repertoaren
            kanske inte alltid inser detta. För dem handlar det som regel
            om att sänka skatten i toppen, för dem som har de bästa ekonomiska
            villkoren. Men nu handlar det om en skattesänkning som även kommer
            låg- och mellaninkomsttagare likaväl som barnfamiljer till del.
          </note>
          <note n="a54b8c70">
            Sänkningen av matmomsen påverkar KPI och är en långsiktigt viktig
            åtgärd, men den ger också något åt barnfamiljerna, t.ex. till
            tvåbarnsfamiljen, som får en skattesänkning på ca 300 kr per månad.
            Vilken skattesänkning i toppen, för dem som har de bästa villkoren,
            får den effekten?
          </note>
          <note n="18380072">
            Jag noterade med viss förvåning att Gudrun
          </note>
          <note n="347dd2f5">
            Schyman ifrågasatte sänkningen av matmomsen. Är det inte bra
            för dem som har smala ekonomiska marginaler att de får köpa oxfilé
            någon gång? Eller menar hon att det bara är de som skall leva
            på den kost som
          </note>
          <note n="207dcee1">
            Gudrun Schyman talade om, blodpuddingen och filmjölken? Herr
            talman! Detta var ett av de mest förvånansvärda anföranden som
            jag hört komma från
          </note>
          <note n="6a993b17">
            Gudrun Schymans håll under den tid som jag har haft möjlighet
            att följa hennes inlägg i den här kammaren.
          </note>
          <note n="5d070d2e">
            Jag måste ställa frågan till moderater, folkpartister och vänsterpartister
            vilka alternativ de har. Vill man att vi skall sänka ersättningsnivåerna
            i socialförsäkringarna? Vilka skatter skall vi sänka? Eller skall
            det betalas högre skatter? Vi har en matmoms om 21 %.
          </note>
          <note n="d68c8568">
            Är alternativet att höja den? Vi vet ju att vi måste göra strukturrationaliseringar
            i vårt momssystem.
          </note>
          <note n="fbb4e1ca">
            Till sist, herr talman, har vi från Centerns sida flera gånger,
            med början under valrörelsen 1994, pläderat för en nationell samling.
            Den frågan tillhörde inte dem som tilldrog sig det största politiska
            intresset, men krisen är inte löst, och det krävs nu att vi tar
            gemensamma tag. Men den nationella samlingen får inte bara omfatta
            Centerpartiet och Socialdemokraterna, utan den måste omfatta alla
            i riksdagen ingående partier, alla de 349 ledamöterna, och för
            den krävs också att vi förmår se litet längre än till de närmaste
            dagarna. Vi måste också se till de långsiktiga effekterna.
          </note>
          <note n="1f8923cc">
            Jag tror inte att vi skall räkna med glädjefnatt från marknaden
            på grund av enstaka åtgärder. Det blev det inte ens när Bo Lundgren
            var i farten som statsråd.
          </note>
          <note n="e7e1c587">
            Men för den nationella samlingen krävs också att fackliga organisationer,
            industriförbund, SAF, LRF
          </note>
          <note n="c62d2d16">
            och andra typer av organisationer deltar i arbetet med att ta
            Sverige ur den ekonomiska krisen. Vårt land är för bra för att
            vi skall låta det förfalla i ekonomins träskmark.
          </note>
          <note n="8e31cfee" type="speaker">
            Anf. 12 ANNE WIBBLE (fp)
          </note>
          <note n="7561331a">
            Herr talman! Om Göran Persson vill lyssna skall jag kommentera
            det som han sade. Men jag kanske då avbryter ett viktigt samtal,
            det som han just nu för, om nya, stiliga förslag.
          </note>
          <note n="f5af1613">
            Jag är för Sveriges skull ledsen över att propositionen är otillräcklig,
            men jag är ganska glad över att jag inte är ansvarig för den.
            Den är otillfredsställande, och det skulle kännas konstigt att
            vara medansvarig för någonting som är dåligt. Däremot är den mycket
            besvärande och bekymmersam för Sveriges medborgare.
          </note>
          <note n="d5a9d7a2">
            Jag kan förstå att Göran Persson säger att han inte hade önskat
            denna typ av debatt. Det måste naturligtvis ändå vara litet obehagligt
            för ledande socialdemokrater att påminnas om skillnaden mellan
            vad de sagt under valrörelsen och tidigare i år och det som de
            nu genomför. Sveken i fråga om kommunpolitiken, akassan och jobben
            känns naturligtvis besvärande, och jag förstår mycket väl att
            Göran Persson helst skulle vilja föra en helt annan sorts debatt.
            Det kanske rent av är så att han skäms en aning, och det är inte
            alldeles opåkallat.
          </note>
          <note n="39015485">
            Jag skulle faktiskt vilja nämna ytterligare ett svek, nämligen
            mot kvinnorna. Jag har nämnt utvecklingen i kommunerna, som verkligen
            inger betydande oro och som gör det ännu mer angeläget att ha
            en positiv politik för att möjliggöra för många kvinnor att gå
            till andra jobb. Det finns ett ganska litet anslag i budgeten
            som handlar om stöd till kvinnligt nyföretagande.
          </note>
          <note n="ca1909fa">
            I detta ganska blygsamma stöd till kvinnors möjligheter att starta
            företag skall man nu skära bort en fjärdedel. Man kan jämföra
            detta med att 2 miljarder, dvs.
          </note>
          <note n="22438524">
            2 000 miljoner kronor, skall satsas på ett byggprogram som i
            allt väsentligt bidrar till manliga jobb. Jag måste säga att det
            är ganska uppenbart att detta svek mot kvinnorna måste tillföras
            till listan över socialdemokratiska svek.
          </note>
          <note n="f704317e">
            Folkpartiets förslag kommer att redovisas i sinom tid, innan
            motionstiden går ut. I dag är det regeringens förslag som är föremål
            för diskussion, och de ger tyvärr anledning till denna kritiska
            inställning.
          </note>
          <note n="45629851">
            Göran Persson nämnde jobben, och det vore skam annars, men det
            som han sade var anmärkningsvärt och extremt. Han sade nämligen
            att det är Anders
          </note>
          <note n="bd6ebdfb">
            Sundström som skall klara jobben. Tala om glädjekalkyl! De siffror
            som redovisas i Göran Perssons proposition är en glädjekalkyl
            över den ekonomiska utvecklingen, men att till detta lägga att
            det är Anders
          </note>
          <note n="039863a4">
            Sundström som skall klara jobben var väl ändå att ta i.
          </note>
          <note n="75e51ddf">
            Jobben klarar man inte genom en AMS-politik. Det enda som kan
            klara jobben är en vettig och framåtriktad politik för företagande
            och för en hel mängd enskilda människors nysatningar på massor
            av olika sorters idéer.
          </note>
          <note n="3e8f535f">
            Socialdemokraterna ägnade före valet väldigt mycket tid åt att
            beskriva att arbetslösheten var en viktig orsak till obalansen
            i statens finanser. Det är helt riktigt. Alla kurvor som man kan
            rita upp ser precis likadana ut. Kurvan över underskottet i statens
            finanser är nästan identisk med kurvan över underskottet i sysselsättning.
          </note>
          <note n="e84d29d8">
            Men det verkar nu som om regeringen på något sätt vill försöka
            ordna till underskottet i statens finanser utan att klara underskottet
            i jobb. Det är det som ligger bakom de siffror, tabeller, diagram
            osv. som finns i dagens proposition. Man vill liksom bryta sambandet
            och försöka ordna till statsfinanserna men struntar i hur det
            går för jobben. Jag tror för min del att detta knappast är möjligt,
            men även om det vore möjligt anser jag det vara fullständigt socialt
            oacceptabelt. Det är ganska skamligt att till råga på allt en
            socialdemokratisk regering lägger fram sådana förslag.
          </note>
          <note n="eb33ad7f">
            Låt mig anföra ett enda exempel utöver dem som har nämnts tidigare.
            När man nu borde inrikta alla krafter på att främja expansion
            hos företagare och företagande för att få fram nya jobb, föreslår
            regeringen att man skall dra in 8 miljarder från de företag som
            skall skapa de nya jobben. De skall betala in moms nästan innan
            de har hunnit få betalt från sina kunder. De skall under ett års
            tid betala in 13 månaders momsbetalningar. Det är ju lurendrejeri.
            Det är precis samma sak som under 80-talet när man drog in det
            som kallades för övervinster. Göran Persson måste vara oerhört
            ensam om att tro att detta skulle förbättra framtidstro och expansionslust.
          </note>
          <note n="8e78a25c">
            Jag tror tyvärr att propositionen ligger långt ifrån verkligheten,
            oavsett om det gäller tillväxtbedömningar, hushållens framtidstro,
            ränteutvecklingen eller en nödvändig optimism hos människorna
            inför det som komma skall. Inte i något av dessa avseenden ligger
            kompletteringspropositionens antaganden eller bedömningar i linje
            med verkligheten. Det är väldigt bekymmersamt att det som kännetecknar
            Sverige i dag är en förlorad framtidstro, och det förhållandet
            att regeringen i sin planering inte ens gör ett försök att ändra
            på detta gör mig ganska bekymrad.
          </note>
          <note n="ded0e994" type="speaker">
            Anf. 13 GUDRUN SCHYMAN (v)
          </note>
          <note n="28436f60">
            Herr talman! Jag vill säga till Göran Persson att
          </note>
          <note n="debad17d">
            Vänsterpartiet inte förfaller till någon populism, tvärtom. Vi
            intar en mycket konstruktiv hållning och har all anledning att
            värna både statens finanser och välfärdens kärna. Det går faktiskt
            att göra samtidigt,
          </note>
          <note n="f32cd1ce">
            Göran Persson.
          </note>
          <note n="97b3fad5">
            Vi är mycket väl medvetna om det finansiella läget. Vi har tillsammans
            med regeringen sett till att sätta i sjön ett paket om 113 miljarder
            kronor. Nu säger man från regeringens sida att det behövs ytterligare
            5 miljarder. I anständighetens namn bör Göran
          </note>
          <note n="67fd0ca6">
            Persson redovisa varför de behövs och att de åtgärder som man
            föreslår också innebär att man får in dem samt att de åtgärder
            man föreslår inte förvärrar det som är huvudproblemet i Sverige
            i dag, nämligen den höga arbetslösheten. Jag utgår ifrån att vi
            fortfarande,
          </note>
          <note n="1e8102e0">
            Göran Persson, är överens om att detta är huvudproblemet i svensk
            ekonomi - den höga arbetslösheten och det faktum att trots att
            vissa siffror och pilar pekar uppåt står arbetslösheten still.
            Då kommer man med förslag som först och främst innebär att man
            ökar arbetslösheten genom försämringar, neddragningar, i kommunerna
            och dessutom försämrar för dem som nu skall gå ut i öppen arbetslöshet,
            varav merparten är kvinnor. Den kombinationen kan man inte tycka
            är särskilt lyckad.
          </note>
          <note n="aaa1f08e">
            Ett minimikrav på den politik som regeringen för måste ändå vara
            att det inte blir värre. Har man inte några goda idéer att komma
            med, får man åtminstone se till att inte göra saker och ting värre.
            De förslag som nu lagts fram innebär att det blir värre. Det blir
            en ökad arbetslöshet, framför allt inom vården, omsorgen, skolan
            och kulturen i kommunerna. De som har låga löner och nu går ut
            i arbetslöshet kommer att få en ersättningsnivå som det inte är
            möjligt att leva på. De blir bidragsberoende och får gå till kommunens
            socialbyrå, som inte har några pengar kvar av det skälet att man
            har satt ett utgiftstak. För det första har man inte kompenserat
            kommunerna för ett minskat skatteunderlag. För det andra sätter
            man ett utgiftstak.
          </note>
          <note n="d51977c0">
            Vad innebär då detta i praktiken, i levande livet, för oss människor
            av kött och blod? Jo, naturligtvis att det blir ännu sämre ersättningsnivåer.
            Eller är det inte det som ligger i begreppet utgiftstak, Göran
            Persson? Blir det nu ännu högre arbetslöshet, så blir arbetslöshetsersättningen
            ännu lägre. Blir det ännu fler sjuka, så blir nivån i sjukförsäkringen
            ännu sämre.
          </note>
          <note n="9dafa9d6">
            Blir det ännu fler på socialbyrån i kommunen, så blir socialbidragsnormerna
            ännu sämre. Är inte det innebörden i begreppet utgiftstak, som
            ni nu lanserar och som dessutom är ett påbud från den ekonomi
            man för inom EU? Är inte det vad det betyder? Annars har vi ju
            alltid ett utgiftstak. Vi sätter upp en budget och ett utgiftstak
            i den. Nu skall vi ha någonting nytt, och då är det väl detta
            man menar.
          </note>
          <note n="89616542">
            Denna politik, säger Göran Persson, är brett förankrad hos folkflertalet.
            Jo, jag tackar jag. Jag skulle vilja se den breda förankringen
            för att sänka nivån i akassan till 75 %. Ring bort till LO, om
            ni inte har klart för er vad den breda meningen är om just detta
            förslag. Hur kommer det att inverka på avtalsrörelsen som pågår
            just nu? Ja, det ser vi redan. Vad innebär det att man inte vill
            göra någonting åt övertidsuttaget?
          </note>
          <note n="f5927ecf">
            Det ser vi redan. Vad innebär den osäkerhet och den oro som blir
            på arbetsmarknaden för rikets finanser?
          </note>
          <note n="18f4497e">
            Det är inte så svårt att räkna ut. Allt detta hänger ihop, och
            det vet Göran Persson, utgår jag ifrån. Så långt kan avståndet
            inte vara mellan Rosenbad och det som rör sig på arbetsmarknadsområdet.
            Allt detta hänger ihop.
          </note>
          <note n="d053e490">
            Det är klart att vi här i landet, precis som i en del andra länder,
            kan fixa till en budget med snygga saldon på bekostnad av en arbetslöshet
            på kanske 15-
          </note>
          <note n="57ad7f42">
            20 %. Jag tror säkert att det går. Men då, Göran Persson, skall
            vi tala om att vi har lämnat det som är innehållet i landet Sverige,
            nämligen vi människor som bor och lever här. Det är vår vardag
            det handlar om.
          </note>
          <note n="df75565e">
            Det är våra liv det handlar om. Politiken skulle vara ett redskap
            för att se till att vi får ett bra liv och bra livsvillkor, ett
            bra innehåll i våra liv - att vi får vara med och bestämma. Det
            är det som är meningen med politiken, när vi säger att det är
            politiken som skall styra. Så gör man inte i dag. Jag beklagar
            det.
          </note>
          <note n="7bed02cd">
            Jag är inte bitter, Göran Persson. Men för mig är detta inte
            ett självändamål. Jag står inte här av partiegoistiska skäl. Mitt
            mål är att så många människor som möjligt här i landet skall få
            ha ett så bra liv som möjligt. Ett bra liv är för mig att kunna
            ha ett arbete att gå till, en lön att leva på, känna att det finns
            en trygghet i samhället, en samhörighet och en solidaritet, där
            vi vet att alla deltar. Det handlar om ett samhällskontrakt -
            och det behöver förnyas - där faktiskt alla deltar. Vi måste se
            kopplingen mellan dagens debatt och den debatt som skall vara
            i morgon, när vi skall tala om våldet och ungdomarna. Gå och ut
            och titta i områdena där man stänger igen fritidsgårdarna!
          </note>
          <note n="949ee4d1">
            Vi kommer att få än mer av detta om denna politik går igenom.
          </note>
          <note n="824c86c8">
            Vi skall motionera. Jag vill uppmana alla som inte har motionsrätt
            men som kan protestera: Nu får vi se till att tala klarspråk fram
            till dess att beslut skall fattas här. Vi har tid. Vi kommer att
            göra allt för att se till att dessa förslag inte blir verklighet.
          </note>
          <note n="a236e445">
            (Applåder)
          </note>
          <note n="c7204056" type="speaker">
            Anf. 14 ROY OTTOSSON (mp)
          </note>
          <note n="afad6320">
            Herr talman! Nej, Per-Ola Eriksson, det är alldeles riktigt att
            jag inte har hunnit läsa hela denna lunta. Jag har bara haft den
            några timmar. Däremot har jag läst de inledande avsnitten, inriktningen
            på den ekonomiska politiken. Där hittade jag ingenting om miljön.
          </note>
          <note n="dbb20041">
            Jag har också läst budgettabellerna och sett neddragningarna
            på miljöområdet. Det ligger till grund för min kritik av Centerpartiet.
            Jag tycker att man borde ha kunnat uppnått något betydligt bättre
            i uppgörelsen med regeringen, om man nu sätter miljön främst.
          </note>
          <note n="57761db5">
            Det finns mycket i uppgörelsen som vi kan tycka är bra. Återinförandet
            av kvittningsrätt är utmärkt för nya företag, småföretag. Det
            är utmärkt att fastighetsskatten på skog togs bort. Det hade drivit
            fram ökade avverkningar och sämre naturvård.
          </note>
          <note n="785dd5e2">
            Däremot tycker vi att det är konstigt att Centern går med på
            att sänka ersättningsnivån i socialförsäkringarna från 80 till
            75 %. Det var också en av huvudpoängerna i mitt inledningsanförande.
            Centern som parti brukar ju hävda idén om grundtrygghet. Vi har,
            med viss envishet, fört fram ett annat förslag, som innebär att
            man får behålla 80-procentsnivån upp till
          </note>
          <note n="a81eeffd">
            12 000 kr. Därutöver får man bara halv ersättning.
          </note>
          <note n="e48f35e3">
            Det är något slags kompromiss mellan nuvarande system och ett
            rent grundtrygghetssystem. På det sättet skulle vi kunna bibehålla
            konsumtionskraften hos dem som verkligen konsumerar. Det skulle
            vara bra för den inhemska marknadens återhämtning. Vi skulle på
            det sättet också få större rättvisa i besparingarna, eftersom
            låginkomsttagarna i praktiken skulle komma att undantas. Detta
            är sådant som både
          </note>
          <note n="4551134e">
            Socialdemokraterna och Centerpartiet i princip brukar hålla med
            om. Men av någon för mig alltmer outgrundlig anledning håller
            man fast vid principen om ersättning i direkt proportion till
            normal inkomst, och det gynnar höginkomsttagarna.
          </note>
          <note n="2fed317f">
            När statens utgifter till en fjärdedel inte är finansierade har
            staten inte råd med ett system som ger ersättning i direkt proportion
            till inkomsten när man är arbetslös, sjuk eller hemma med barn.
            Det har vi inte råd med. Däremot är det väldigt viktigt att staten
            ser till att det finns ett grundläggande skyddsnät, en grundtrygghet
            för alla, att ingen behöver falla ut helt, så att vi inte får
            ett tvåtredjedelssamhälle eller någonting ditåt.
          </note>
          <note n="13984553">
            Därför är kritiken från vår sida hård när det gäller besparingen,
            att sänka från 80 % till 75 %. Vi tycker att detta är fel.
          </note>
          <note n="22d681b3">
            Vi tycker också att det är fel att ge sig på välfärdens kärna
            som ju ändå är sjukvården, omsorgen och skolan, dvs. det som kommuner
            och landsting sysslar med. Det gör man ju när man inte kompenserar
            kommunerna för det som de förlorar genom höjda egenavgifter.
          </note>
          <note n="f2284381">
            För det närmaste budgetåret handlar det om 9
          </note>
          <note n="1b85e51c">
            miljarder kronor. Om jag förstår det hela rätt kommer den här
            typen av åtstramningar för kommunerna att fortsätta.
          </note>
          <note n="6088cdf0">
            Vi tycker att man hellre borde spara mer på det militära försvaret.
            Man skulle kunna spara mera på bidragen till företag som har visat
            sig vara mycket ineffektiva och kostsamma. Vi har tidigare här
            sagt att man skulle kunna spara mera på de statusprojekt i form
            av broar och motorvägar som ger väldigt låg lönsamhet - om de
            nu ger någon lönsamhet alls, samhällsekonomiskt sett. Det är att
            slösa bort pengar.
          </note>
          <note n="86dc0668">
            Vi måste slå vakt om välfärdens kärna när vi sanerar budgeten.
            Vi från de gröna anser också att arbetslösheten ytterligare måste
            ner. Vi anser att det inte är acceptabelt med en fortsatt öppen
            arbetslöshet kring
          </note>
          <note n="920be8cf">
            6 %.
          </note>
          <note n="7d5eb5f5">
            I första hand måste nya jobb skapas genom ett växande näringsliv.
            Och vilka är då framtidsbranscherna? Ja, det är tjänstesektorn
            och miljörelaterade branscher, som växer mycket snabbt internationellt
            sett och där Sverige släpar efter. Det är branscher som skulle
            gynnas av en skatteväxling där beskattningen av arbetskraften
            sänks och där beskattningen i stället höjs på utsläpp av koldioxid,
            dvs. en höjd koldioxidskatt och sänkta arbetsgivaravgifter. Det
            är ett bra sätt, bättre än att sänka tjänstemomsen, om man långsiktigt
            vill stimulera en utveckling mot ökade arbetstillfällen och ett
            livaktigt näringsliv.
          </note>
          <note n="0bc5edff">
            En annan positiv effekt skulle man naturligtvis få om användningen
            av råvaror och energitillgångar effektiviserades. Det leder till
            bättre hushållning på längre sikt, samtidigt som ekonomin för
            våra barn och barnbarn blir bättre.
          </note>
          <note n="0cbac4e7">
            När det gäller arbetstillfällena finns det en annan möjlighet
            att på kortare sikt få fram fler arbetstillfällen. Det handlar
            om att sänka normalarbetstiden. Ett första steg - en sänkning
            till 37 timmar - bör kunna tas nästa år, och ännu en sänkning
            till 35 timmar om ytterligare några år. Detta kommer ändå att
            bli aktuellt i en del branscher genom avtal. Då är det bättre
            från rättvisesynpunkt och samhällsekonomiskt bättre att vi här
            går före och sänker normalarbetstiden.
          </note>
          <note n="dd2506b4" type="speaker">
            Anf. 15 MATS ODELL (kds)
          </note>
          <note n="0c8d2f40">
            Herr talman! I sitt andra inlägg förde Per-Ola
          </note>
          <note n="215a297f">
            Eriksson oss tillbaka till tiden för ett år sedan då den förra
            regeringen lade fram sin kompletteringsproposition. Det är nyttigt
            att påminna sig om detta. Per-Ola
          </note>
          <note n="eba26bfa">
            Eriksson berättade om hur han som ordförande i finansutskottet
            hade ett mycket tufft jobb att försöka att få ihop en majoritet
            tillsammans med Ny demokrati.
          </note>
          <note n="f64520c6">
            Varför var det nödvändigt för Per-Ola Eriksson att försöka samla
            Ny demokratis skaror för att få majoritet omkring en stram finanspolitik?
            Jo, helt enkelt därför att den gången höll Göran Persson inte
            den typ av anförande som han höll här i dag i kammaren.
          </note>
          <note n="616e9d56">
            Hade Göran Persson utvecklat sin kraftfulla pedagogik om att
            den som är satt i skuld icke är fri, om han då hade stått här
            och utvecklat varför det var så viktigt att göra de nedskärningar
            som han själv nu föreslår, då hade inte Per-Ola Eriksson behövt
            att ägna sig åt att samla ihop Ny demokratis skaror. Då hade vi
            på ett mycket tidigare stadium kommit till rätta med många av
            landets problem.
          </note>
          <note n="b748fb0c">
            Regeringen kunde den gången inte lägga fram tillräckligt kraftfulla
            förslag, eftersom det inte fanns majoritet för dem i riksdagen.
            Däremot var det nog närmast så att Göran Persson mera lät som
            Gudrun
          </note>
          <note n="3d3262ea">
            Schyman låter här i dag jämfört med hur han låter i dag. Jag
            tror att det finns anledning att påminna sig om detta.
          </note>
          <note n="765674da">
            Gudrun Schyman har förresten ingen anledning att ta åt sig äran
            av att ha varit med och sparat 118 miljarder. 18 av dessa 118
            miljarder beslutades under den förra mandatperioden. Då var Gudrun
            Schyman, såvitt bekant, minst sagt emot de åtgärder som drevs
            igenom med hjälp av Ny demokrati.
          </note>
          <note n="8255225b">
            Jag tror inte heller att Göran Persson med de senaste veckornas
            erfarenheter i ryggen lika kategoriskt som vid våra tidigare debatter
            motsäger mig när jag säger att de socialdemokratiska väljarna
            på valdagen faktiskt var oförberedda på de åtgärder som var nödvändiga
            för att få den svenska statens skuta på rätt köl.
          </note>
          <note n="bee38f84">
            Jag tror också att det är fler som håller med dig om att det
            s.k. öppna mandatet var en trojansk häst som smugglades genom
            valrörelsen utan att egentligen skådas i munnen. Jämför detta
            med den rakryggade strategi som man hade i den finska valrörelsen
            med den breda politiska samlingen för Finlands sak! Den finska
            fördomsfriheten och kraften i kampen för att rädda fosterlandet
            manar verkligen till eftertanke och efterföljd.
          </note>
          <note n="6bee24ee">
            Om man nu genomför tuffa besparingar för arbetslösa, sjuka och
            arbetsskadade borde inkomstförstärkningarna i första hand gå till
            budgetsaldot, vilket många har sagt före mig. Men om man nu skall
            sänka momsen och vill stärka hemmamarknaden borde man i stället
            göra någonting åt tjänstemomsen innan man sänker matmomsen.
          </note>
          <note n="0c850892">
            Skattekilarna när det gäller arbete är ju enormt stora. Som exempel
            kan nämnas en sjuksköterska i ett normalt inkomstläge som behöver
            få badrummet renoverat. Om hon skall anlita en hantverkare som
            har jobb en dag i hennes badrum, då gör skatten och skattekilarna
            att hon måste arbeta två och en halv dag för att hantverkaren
            efter skatt skall få samma inkomst som hon har. Det är ju här
            som de stora bromsande effekterna finns för att få i gång arbetet
            inom tjänstesektorn.
          </note>
          <note n="cb483932">
            Utöver detta måste regeringen också ha politiskt mot att ta tag
            i det som får fart på utvecklingen och nyanställningarna i näringslivet.
            En mycket viktig orsak till vårt svåra läge är ju att Sverige
            sedan 1970
          </note>
          <note n="3d07a09e">
            har halkat efter. Då var vi det tredje rikaste landet inom OECD-området.
            I dag har vi halkat ner till 20:e plats. Om ingenting dramatiskt
            inträffar kommer vi att fortsätta att halka ner till botten av
            den liga som vi ledde för 25 år sedan. Detta huvudproblem i svensk
            ekonomi ägnas nu - det skall jag gärna säga - i kompletteringspropositionen
            litet mera uppmärksamhet än i tidigare aktstycken. Det är möjligt
            att vi har
          </note>
          <note n="cd7c5625">
            Centerpartiet att tacka för detta. Men jag hoppas att det mycket
            snart också sätter tydligare spår i de konkreta förslagen, att
            regeringen också skaffar sig en hållbar strategi för att åstadkomma
            jobb i näringslivet.
          </note>
          <note n="fd2a7a45">
            Det är bra att det nu har införts riskkapitalavdrag, kvittningsrätt
            osv., men för att få de stora volymerna krävs det nog en modernisering
            av arbetsrätten.
          </note>
          <note n="35d367c8">
            Det behövs en anpassning inte minst till vad dagens unga människor
            tycker om sitt jobb och sina relationer till arbetsgivaren. En
            modernare arbetsrätt kostar inte någonting i ytterligare nedskärningar
            -
          </note>
          <note n="a82f5ac2">
            möjligtvis kostar det litet politisk pedagogik. Jag tror faktiskt
            att Göran Persson och Ingvar Carlsson lättare skulle klara uppgiften
            att lansera en ny arbetsrätt än att återkomma med ytterligare
            nya sparpaket, för det är nämligen alternativet för att man skall
            komma till rätta med det som bromsar utvecklingen för nya jobb.
          </note>
          <note n="6b2311c5">
            Det finns slutligen, herr talman, väldigt många vanliga människor
            som ger uttryck för ett krismedvetande, vilket jag tycker är större
            än det vi märker i de politiska korridorerna. Många människor
            vill t.o.m.
          </note>
          <note n="1918aa85">
            göra privata frivilliga insamlingar för att komma till rätta
            med budgetunderskottet. Låt oss ta tag i detta krismedvetande
            och gemensamt ta ansvar för Sverige i det här läget.
          </note>
          <note n="fc64e5d9">
            Anf. 16 Finansminister GÖRAN
          </note>
          <note n="c66825f3">
            PERSSON (s)
          </note>
          <note n="e8156256">
            Herr talman! Låt mig börja med en reflexion kring
          </note>
          <note n="b0e4f6e2">
            Gudrun Schymans inlägg. Hon sade att det väl alltid går att fixa
            till ett saldo. Men det handlar om det liv som vi skall leva.
            Det är bara så, Gudrun Schyman och Vänsterpartiet, att klarar
            vi inte att nu i en uppåtgående konjunktur ta tag i statsfinanserna
            och orkar vi inte ta de svåra besluten, så kommer den typ av välfärdssamhälle
            som socialdemokratin byggt i Sverige att i grunden hotas.
          </note>
          <note n="cd83351f">
            Vi gör inte dessa svåra och smärtsamma ingrepp därför att vi
            vill skada. Vi gör det därför att vi vill rädda kärnan och i en
            framtid bygga på denna kärna.
          </note>
          <note n="c776abaa">
            För det krävs faktiskt kraft och stort mod. Orkar inte
          </note>
          <note n="6da97262">
            Vänsterpartiet vara med nu på slutet, när de verkligt svåra besluten
            skall fattas, så är det Vänsterpartiets val, inte vårt.
          </note>
          <note n="dc01102f">
            Påståendet att EU skulle ha föreslagit ett utgiftstak är fullständigt
            gripet i luften. Utgiftstaket har konstruerats i vår regering
            efter en diskussion om hur vi skall hantera de offentliga utgifterna
            när vi väl har fått grepp om de stora underskotten. Vi ser nu
            att vi får grepp om underskotten och att vi stabiliserar statsskulden
            1996. Det är ingen som har ifrågasatt detta i debatten, vilket
            är ganska märkligt. Den våldsamma ilskan och de stora orden har
            inte på något sätt från någon talare riktat in sig på att regeringen
            har gjort en felaktig bedömning när vi säger att vi stabiliserar
            statsskulden 1996. Det är ju den första och avgörande frågan.
          </note>
          <note n="15ac5274">
            Men när vi kommer dit skall vi se till att vi inte halkar ner
            igen. Då måste vi faktiskt se till att de budgetar vi beslutar
            om - det är inte fråga om att fixa några saldon hit och dit -
            är av sådant slag att de utgifter vi där lägger fast också följs.
          </note>
          <note n="a0d3e025">
            Skrämmande låg överensstämmelse mellan budgeterade utgifter i
            den svenska offentliga ekonomin och de utfall vi sedan har kunnat
            se är ett problem som vi måste hantera. Detta är bakgrunden. Dra
            inte in ett
          </note>
          <note n="82f22f28">
            EU-resonemang i detta. Det är bara att förvirra debatten.
          </note>
          <note n="d64ec142">
            Till Anne Wibble: Anne Wibble gör inlägg i debatten som i tonen
            är så uppskruvade att hon nog inte riktigt minns vad hon själv
            har gjort. Det var lurendrejeri vi ägnade oss åt genom att tidigarelägga
            en momsuppbörd. Men Anne Wibble lade ju som finansminister fram
            en tidigareläggning av preliminärskatteuppbörden för företagen
            och tog in 13 månaders skatt på en 12-månadersperiod. Detta försökte
            jag att debattera här i kammaren, men vid det tillfället avfärdades
            jag som någon som inte begrep särskilt mycket.
          </note>
          <note n="b9c900de">
            När vi nu gör samma sak efter ett utredningsdirektiv från Bo
            Lundgren, då skruvas tonläget upp och det benämns som lurendrejeri.
            Har inte Folkpartiet mer att komma med i detta allvarliga läge?
            Var finns den liberala politiken?
          </note>
          <note n="a58582e7">
            Till Bo Lundgren, som sveper över med att säga att det var ett
            brett utredningsdirektiv, vill jag säga:
          </note>
          <note n="882b49c5">
            Det var det inte alls. Det var ett mycket precist utredningsdirektiv
            från Bo Lundgren, riktat till Finansdepartementets rättschef som
            har tagit fram exakt vad
          </note>
          <note n="b4a3b0ee">
            Bo Lundgren har beställt, vilket vi nu genomför men med undantaget
            att vi faktiskt lindrar för de små företagen.
          </note>
          <note n="3b97afc0">
            Till Mats Odell, som hade en poäng när han jämförde P-O Erikssons
            vedermödor förra året med dagens situation: Det var ju faktiskt
            så, som P-O Eriksson sade, att dåvarande finansministern gick
            till riksdagen utan att ha sin proposition förankrad. Vad vi har
            gjort, när vi har tagit hem nästan 120 miljarder kronor i statsfinansiell
            förbättring, är att vi vid varje tillfälle har sett till att vi
            i förväg har haft propositionerna förankrade. Anne Wibble ledde
            ju ett regeringsarbete som var så i sönderfall att man inte hade
            tid med det. Förankringsarbetet i riksdagen blev naturligtvis
            mot den bakgrunden mycket svårt. Det hade ju varit lättare om
            regeringen vid det tillfället hade sökt direktkontakt exempelvis
            med socialdemokratin, men det skedde bara vid två tillfällen.
            Det var när de stora krispaketen syddes ihop. Dessutom samarbetade
            vi om pensioner och i EU-frågan. Det var framgångsrika saker för
            Sverige. Det var en bra metod, och den tänker vi fortsätta att
            utveckla.
          </note>
          <note n="08f8c10e">
            Slutligen, herr talman, ligger nu framför oss konvergensprogrammet.
            Det skall vara Sveriges samlade budskap till Europa om hur vi
            tänker utveckla vår ekonomiska politik under de närmaste åren
            för att klara låg skuldsättning, låga underskott, låg inflation
            och låg ränta - sunda ekonomisk-politiska mål. Vi bjuder in till
            bred samverkan kring detta, och vi gör det på basis av ett utfall
            i en kompletteringsproposition som visar att Sverige nu är på
            väg att få grepp om statsfinanserna. Det gäller nu att vårda de
            framgångar som har nåtts och att se till att vi intensifierar
            kampen mot arbetslösheten.
          </note>
          <note n="a21ef797">
            Överläggningen var härmed avslutad.
          </note>
          <note n="6669735e">
            2 § Justering av protokoll
          </note>
          <note n="eb393d4b">
            Justerades protokollet för den 19 april.
          </note>
          <note n="3e166bfa">
            3 § Meddelande om svar på interpellationer
          </note>
          <note n="bb9ec74b">
            Till kammaren hade inkommit följande skrivelser:
          </note>
          <note n="98bdf4c5">
            Interpellation 1994/95:96
          </note>
          <note n="a60aa253">
            Till riksdagen
          </note>
          <note n="59356fd6">
            Beträffande interpellation 1994/95:96 av Alice
          </note>
          <note n="e05d17cb">
            Åström om intentionerna i djurskyddslagen får jag meddela att
            jag inte kan besvara denna inom föreskrivna fyra veckor. Skälet
            härtill är utlandsresa.
          </note>
          <note n="2cf7438e">
            Jag kommer att besvara interpellationen den 8 maj
          </note>
          <note n="673abf17">
            1995.
          </note>
          <note n="95923a5b">
            Stockholm den 11 april 1995
          </note>
          <note n="b9fcd720">
            Margareta Winberg
          </note>
          <note n="1696aca2">
            Interpellation 1994/95:112
          </note>
          <note n="a60aa253">
            Till riksdagen
          </note>
          <note n="537cb366">
            Beträffande interpellation 1994/95:112 av Roy
          </note>
          <note n="3fb19ec1">
            Ottosson om produktions- och miljömålen i skogsbruket har jag
            tyvärr på grund av tidsbrist inte tillfälle att besvara denna
            inom föreskrivna fyra veckor. Skälet härtill är utlandsresa.
          </note>
          <note n="2cf7438e">
            Jag kommer att besvara interpellationen den 8 maj
          </note>
          <note n="673abf17">
            1995.
          </note>
          <note n="90525623">
            Stockholm den 19 april 1995
          </note>
          <note n="68d45abb">
            Sten Heckscher
          </note>
          <note n="22cd61b7">
            4 § Svar på fråga 1994/95:450 om kvinnor och arbetsmarknaden
          </note>
          <note n="41a18135">
            Anf. 17 Arbetsmarknadsminister ANDERS
          </note>
          <note n="9ce283c3">
            SUNDSTRÖM (s)
          </note>
          <note n="81693816">
            Herr talman! Gudrun Lindvall har frågat mig vilka arbetsmarknadsåtgärder
            jag är beredd att vidta för att komma till rätta med arbetslösheten
            bland kvinnor med små barn.
          </note>
          <note n="96a7479e">
            En effektiv arbetsmarknad är inte könssegregerad.
          </note>
          <note n="64d8be03">
            Kvinnornas möjligheter att förvärvsarbeta är en grundläggande
            förutsättning för att skapa jämställdhet mellan könen. Den omfattande
            arbetslösheten är ett hot mot välfärden och jämställdheten. De
            kraftfulla insatser som nu genomförs för att bekämpa arbetslösheten
            är därför av fundamental betydelse för kvinnorna.
          </note>
          <note n="a4e087a1">
            Det finns i dag generösa regler i föräldraledighetslagen som
            ger rätt till ledighet för vård av sjukt barn.
          </note>
          <note n="1f049fe9">
            Dessa regler gäller för både pappor och mammor.
          </note>
          <note n="927c3038">
            Jag tycker att det är mycket viktigt att även männen tar sin
            del av ansvaret för barn och familj. Detta har de möjlighet till
            genom den lagstiftning som finns.
          </note>
          <note n="5f5e928c">
            Regeringen föreslår i en proposition som förelagts riksdagen
            att dessa regler förs över till en ny föräldraledighetslag, som
            föreslås träda i kraft den 1 juli
          </note>
          <note n="673abf17">
            1995.
          </note>
          <note n="35119db3">
            För att uppmuntra arbetsgivare att dels rekrytera kvinnor med
            små barn, dels uppmuntra pappor att utnyttja sin rätt till att
            stanna hemma hos sina barn krävs alltså i första hand inte regelförändringar.
            Det är i stället opinions- och informationsinsatser som är nödvändiga
            för att åstadkomma förändringar i människors attityder.
          </note>
          <note n="e265985c">
            Det gäller för kvinnor - och män - att bryta ett traditionsbundet
            könsperspektiv vid yrkesvalet. Men det gäller också att få företag
            att inse vilken kompetens kvinnor faktiskt kan erbjuda dem. Det
            är viktigt att samhällets arbete med att påverka människors attityder
            i dessa frågor ständigt fortsätter.
          </note>
          <note n="802aea55" type="speaker">
            Anf. 18 GUDRUN LINDVALL (mp)
          </note>
          <note n="b4bb533d">
            Herr talman! Arbetsmarknadsministern! Jag får tacka för svaret,
            men jag är naturligtvis inte nöjd.
          </note>
          <note n="75f35283">
            Bakgrunden till frågan är att Statistiska centralbyrån har tittat
            litet grand på kvinnor med barn och kunnat konstatera att 57 %
            av de kvinnor som är yngre än 24 år och har små barn är arbetslösa.
            Om man tittar generellt på kvinnor med barn under sju år ser man
            att 27 % är arbetslösa. Det finns en jämförelsesiffra för papporna
            som är på 15 %.
          </note>
          <note n="fae3a398">
            Man kan också visa att kvinnor med små barn missgynnas i den
            konjunktur vi har nu. Arbetsgivare anställer inte, för man anser
            att dessa kvinnor inte har möjlighet till det övertidsuttag man
            kräver i dag. Man anser också att de oftare är hemma med sjuka
            barn än vad andra är. Det innebär att vi har fått en segregerad
            arbetsmarknad när det gäller dessa kvinnor.
          </note>
          <note n="b8a12b5f">
            Därför menar jag, Anders Sundström, att regeringen i detta läge
            måste hitta speciella åtgärder för att komma till rätta med problemet.
            Annars riskerar vi att få en generation unga kvinnor som trots
            att de har skaffat en god utbildning - ofta en utbildning som
            inte alls är vad man avser med traditionellt kvinnlig - inte kommer
            in på arbetsmarknaden därför att de har små barn. Det är inte
            heller lättare att komma in senare, eftersom de då inte har arbetslivserfarenhet.
            Dessa kvinnor söker många jobb och vill alltså komma in.
          </note>
          <note n="49f5f9d4">
            Jag undrar om en så stor andel män skulle kunna vara arbetslös
            utan att speciella åtgärder skulle sättas in.
          </note>
          <note n="2a0ee9a6">
            Kan det verkligen vara så att regeringen inte är villig att vidta
            speciella åtgärder för denna grupp kvinnor, som totalt ställs
            utanför arbetsmarknaden?
          </note>
          <note n="a6a566ad">
            Anf. 19 Arbetsmarknadsminister ANDERS
          </note>
          <note n="9ce283c3">
            SUNDSTRÖM (s)
          </note>
          <note n="e605128f">
            Herr talman! Jag är litet osäker på de siffror som
          </note>
          <note n="ccf071b6">
            Gudrun Lindvall redovisar i sin fråga. Jag har tagit fram statistik
            då det gäller den relativa arbetslösheten.
          </note>
          <note n="abfbdc2b">
            För de unga kvinnorna, 16-24 år, var arbetslösheten
          </note>
          <note n="78fb40c5">
            13,7 % första kvartalet 1995 . För män i samma ålder är arbetslösheten
            18,4 %. Det är alltså en högre arbetslöshet bland de riktigt unga
            männen.
          </note>
          <note n="7d674542">
            Om man tittar på dem som är mellan 25 och 34 år ser man att arbetslösheten
            bland kvinnor är 8,2 % och att den är 11 % bland män. Även där
            är det något högre arbetslöshet bland männen.
          </note>
          <note n="ca261995">
            Arbetslösheten för unga kvinnor med barn under sju år är 22,9
            % och för de unga männen 27,3 %.
          </note>
          <note n="431c5cbe">
            Jag vill säga att de siffror som redovisades var hårt vinklade.
            Det finns ingenting som entydigt säger att de unga kvinnorna i
            dag har det besvärligare att komma ut på arbetsmarknaden än de
            unga männen.
          </note>
          <note n="2868de53">
            Jag vill ändå återknyta till det svar jag har givit.
          </note>
          <note n="09c26c48">
            Det finns fortfarande väldigt mycket att göra för att se till
            att vi får en effektivare arbetsmarknad som inte är könssegregerad,
            för den är könssegregerad i dag. Men jag kan inte se just det
            problem som Gudrun Lindvall tar upp i den statistik som redovisas
            till Arbetsmarknadsdepartementet.
          </note>
          <note n="7424bf12" type="speaker">
            Anf. 20 GUDRUN LINDVALL (mp)
          </note>
          <note n="5e4a529f">
            Herr talman! Jag kan förstå att det inte syns. Det är en rapport
            som är under tryckning. Jag har talat med den utredare på Statistiska
            centralbyrån som har gjort rapporten. Hon har gjort en specialkörning
            och kommit fram till dessa siffror. Jag hoppas att arbetsmarknadsministern
            kan försäkra sig om att de är helt entydiga när rapporten kommer
            ut från Statistiska centralbyrån.
          </note>
          <note n="01afc409">
            Siffrorna är riktiga. 57 % av alla kvinnor som är yngre än 24
            år och har små barn är arbetslösa.
          </note>
          <note n="b98172ac">
            Vi har alldeles nyss haft en debatt om den politik som förs.
            Vi skär ned inom kommunerna, där det finns många jobb som unga
            kvinnor av tradition har haft. Det gör att vi ökar problemen.
            Allt fler unga kvinnor har svårt att komma ut även i de traditionella
            yrken som de tidigare har valt genom att vi för en politik där
            anslagen till vård och omsorg, t.ex. de kommunala anslagen, skärs
            ned. Det gör att problemet kommer att accelerera.
          </note>
          <note n="0fe6a0a0">
            Jag skulle verkligen önska att arbetsmarknadsministern tog rapporten
            på allvar. Den "backlash" som vi kvinnor som drev jämställdhetspolitiken
            på 60-talet talar om kommer snabbt nu. Det är ytterst oroande.
          </note>
          <note n="94b0396c">
            Anf. 21 Arbetsmarknadsminister ANDERS
          </note>
          <note n="9ce283c3">
            SUNDSTRÖM (s)
          </note>
          <note n="36e606ee">
            Herr talman! Jag kan bara återigen redovisa siffrorna. Bland
            de unga kvinnorna med barn under sju år
          </note>
          <note n="dbd4ac85">
            - alltså små barn - var arbetslösheten första kvartalet
          </note>
          <note n="7d11b582">
            22,9 %. Bland de unga männen i samma åldersgrupp var arbetslösheten
            27,3 %. Det är förfärligt höga arbetslöshetstal som vi måste göra
            allt för att få ned.
          </note>
          <note n="d39434c7">
            Det finns en könssegregering på arbetsmarknaden, och den skall
            vi försöka att få bort. Det är framför allt opinions- och informationsinsatser
            som krävs. Däremot kan jag inte se just det problem som Gudrun
          </note>
          <note n="b4ff84e2">
            Lindvall beskriver.
          </note>
          <note n="f4ae275d" type="speaker">
            Anf. 22 GUDRUN LINDVALL (mp)
          </note>
          <note n="dc1444de">
            Herr talman! Jag blir ännu mer betryckt av denna debatt. Tidningarna
            relaterar en undersökning som sker på Statistiska centralbyrån,
            jag ställer en fråga och arbetsmarknadsministern kan inte ens
            inom Statistiska centralbyrån hitta den kvinna som gjort undersökningen
            utan hänvisar till siffror som inte tillhör denna körning. Då
            blir jag betryckt.
          </note>
          <note n="0c886e04">
            Tro mig, Anders Sundström. Siffran är framtagen i en specialkörning,
            och den visar att 57 % av de kvinnor som är under 24 år och har
            små barn är arbetslösa.
          </note>
          <note n="e23341cf">
            Många av de arbetsförmedlare som har intervjuats i anledning
            av att rapporten har kommit journalisterna till del kan vidimera
            att det är mycket svårt att få ut unga mammor på arbetsmarknaden.
            Arbetsgivaren anger faktiskt ofta att man inte är intresserad
            av unga kvinnor med små barn därför att de är hemma för mycket
            med barnen och därför att de inte är villiga att arbeta övertid.
          </note>
          <note n="53655639">
            Om arbetsmarknadsministern inte vill tro mig på mitt ord får
            jag väl ställa en interpellation och till den bifoga rapporten.
            Den finns, och Statistiska centralbyråns tjänstemän ljuger inte
            i detta fall. Körningarna existerar.
          </note>
          <note n="0b8d1c36">
            Anf. 23 Arbetsmarknadsminister ANDERS
          </note>
          <note n="9ce283c3">
            SUNDSTRÖM (s)
          </note>
          <note n="82b86da4">
            Herr talman! Jag har aldrig trott att de ljuger. Jag bara konstaterar
            att arbetslösheten är väldigt hög både bland kvinnor och män med
            unga barn och att arbetslösheten bland ungdomar är väldigt hög.
            Det är en viktig fråga, och det är angeläget att åtgärda problemet.
          </note>
          <note n="4d64fcd9">
            Däremot ser jag inte för dagen anledning att föreslå särskilda
            arbetsmarknadspolitiska åtgärder för unga kvinnor med barn. Det
            behövs åtgärder för ungdomar generellt. Ungdomsarbetslösheten
            är väldigt hög såväl bland unga män som bland unga kvinnor.
          </note>
          <note n="aa7c5a6f" type="speaker">
            Anf. 24 GUDRUN LINDVALL (mp)
          </note>
          <note n="2d0de0f5">
            Herr talman! Vi kommer inte längre i debatten.
          </note>
          <note n="20bf7363">
            Jag förmodar att vi i Miljöpartiet kommer att se över hur det
            är i olika kommuner. Vi menar att just kvinnors situation på arbetsmarknaden
            måste specialstuderas. Det är lätt att sådant här sker i en lågkonjunktur.
          </note>
          <note n="e490e519">
            Vi kan också se att man ofta använder jämställdhetslagen till
            att få ut unga män i det som tidigare har varit traditionella
            kvinnojobb.
          </note>
          <note n="597da21e">
            De unga kvinnornas arbetssituation är just nu ytterst besvärlig.
            Jag hoppas att jag kan få ett bättre svar när arbetsmarknadsministern
            är mer påläst.
          </note>
          <note n="a21ef797">
            Överläggningen var härmed avslutad.
          </note>
          <note n="0328ba37">
            5 § Svar på fråga 1994/95:449 om barnkultur
          </note>
          <note n="99173e3d">
            Anf. 25 Kulturminister MARGOT
          </note>
          <note n="44d4835c">
            WALLSTRÖM (s)
          </note>
          <note n="67952df7">
            Herr talman! Ulla-Britt Hagström har frågat mig vad ett samarbete
            mellan kulturministern och skolministern innebär för förstärkt
            barnkultur.
          </note>
          <note n="6d176cfc">
            Det är angeläget att alla barn och ungdomar får möjlighet till
            kulturupplevelser och får känna glädjen i det egna skapandet genom
            t.ex. musik, teater, dans, konst, litteratur och film.
          </note>
          <note n="90252654">
            De mest verkningsfulla insatserna för barn och ungdomar sker
            på det lokala planet. Genom att ge utrymme åt kulturverksamhet
            i de miljöer där barn och ungdomar dagligen vistas kan denna på
            ett naturligt sätta anpassas till deras intressen och behov.
          </note>
          <note n="dc3675a8">
            Barns och ungdomars kulturella situation beror därför i hög grad
            på de lokala initiativ som tas inom barnomsorgen, skolan och det
            ideella föreningslivet. Det är utan tvekan så att skolan och utbildningssystemet
            har en nyckelfunktion.
          </note>
          <note n="718d7d8d">
            Under några år på 80-talet bedrevs ett utvecklingsprojekt rörande
            kultur och skola på initiativ av den dåvarande skol- och kulturministern
            Bengt Göransson. Särskilda medel avsattes för kulturprojekt i
            grundskolan, särskolan och gymnasieskolan. Syftet var att dels
            öka och fördjupa kulturinslagen i skolans verksamhet, dels etablera
            och förstärka kontakterna mellan skolan och kulturlivet utanför
            skolan.
          </note>
          <note n="4f31c9c5">
            Verksamheten fick stort genomslag i hela landet, och flera tusen
            projekt genomfördes.
          </note>
          <note n="3e312b8f">
            Sedan dess har många förändringar skett som medfört delvis nya
            förutsättningar för arbetet med kultur i skolan. Nya läroplaner
            har antagits, och styrsystemet för skolan har förändrats. Arbetet
            i skolan organiseras på ett annat sätt än tidigare, bl.a. har
            samordningen mellan olika skolor i kommunerna minskat.
          </note>
          <note n="4a83c595">
            Den ekonomiska situationen har också påverkat möjligheten för
            stat, landsting och kommun att göra offensiva insatser inom detta
            område.
          </note>
          <note n="af681a98">
            Man kan emellertid konstatera att många elever, lärare, kulturskapare,
            bibliotekarier och eldsjälar arbetar vidare med att utveckla både
            kulturverksamheten i skolan och skolans hela kulturmiljö. Det
            finns anledning för regeringen att stödja och stimulera en sådan
            utveckling.
          </note>
          <note n="21e9e26c">
            Regeringen har i årets budgetproposition under
          </note>
          <note n="cf3c8013">
            Kulturdepartementets huvudtitel föreslagit att 15
          </note>
          <note n="38ac602e">
            miljoner kronor skall avsättas för särskilda insatser för barn-
            och ungdomskultur. Det är naturligt att dessa medel till stor
            del inriktas på kulturen i skolan.
          </note>
          <note n="61a7b8b1">
            Därför har en arbetsgrupp bildats inom regeringskansliet mellan
            Kultur- och Utbildningsdepartementen. Gruppen arbetar med ett
            program för åtgärder både av mer långsiktig, varaktig art och
            insatser som avser manifestationer av projektkaraktär. Jag räknar
            med att ett första resultat av gruppens arbete skall kunna presenteras
            före sommaren.
          </note>
          <note n="69f7fa0d">
            Anf. 26 ULLA-BRITT HAGSTRÖM (kds)
          </note>
          <note n="addd51b4">
            Herr talman! Tack för svaret, kulturminister Margot Wallström.
          </note>
          <note n="59eceb21">
            Jag lyssnade på en intressant debatt på festivalen i
          </note>
          <note n="076c327b">
            Malmö om barnteater. Jag beslutade mig för att följa upp frågan
            om barnkulturen och i detta sammanhang barnteatern. Kulturministern
            gjorde ett gott intryck på mig. Jag fastnade för löftet om att
            initiera ett samarbete med skolministern om kultur för barn.
          </note>
          <note n="5d29aece">
            Den nya läroplanen LpO 94, Lpf 94 säger att skolan är en social
            och kulturell mötesplats, som både har en möjlighet och ett ansvar
            att förstärka. Läroplanen uppvärderar också praktiskt arbete och
            estetiska ämnen.
          </note>
          <note n="6429c614">
            Vid den här debatten i Malmö, med en unik samling av kulturpersoner,
            framgick tydligt att barns tillgång till teaterupplevelser är
            mycket ojämn mellan kommunerna. Det finns kommuner med antagna
            barnkulturplaner, men det finns också kommuner som inte har sådana
            planer eller visar på mål i skolplanerna.
          </note>
          <note n="8995f224">
            Som lärare har jag själv upplevt en utveckling från att teaterbesök
            tidigare mest har skett av slentrian till att man nu har förarbete
            och efterarbete på ett helt annat sätt. Det har skett en utveckling
            i skolan. Numera förbereds teaterupplevelsen noggrant, och diskussioner
            följer. Som lärare får man respons på barns kulturupplevelser
            när vuxna människor i dag får förmedla egen glädje och skaparkraft.
            Ibland kan det också ges möjlighet till samtal som ger feedback
            till konstnärerna själva. Det har således skett en bra utveckling.
          </note>
          <note n="6b90f884">
            Klyftorna mellan barnen ökar emellertid. Skolan har också att
            möta och utmana den ökande utbredningen av skräpkulturen. Barn
            måste få uppleva vad god kultur innebär. Varje kommun beslutar
            om de ekonomiska möjligheterna för barns teaterupplevelser. Därför
            är det viktigt att både kommunerna och riksdagen har konkreta
            mål. Jag vill fråga kulturminister Margot Wallström om våra konkreta
            mål för barns kultur.
          </note>
          <note n="5ca23132" type="speaker">
            Anf. 27 MARGOT WALLSTRÖM (s)
          </note>
          <note n="ef62461d">
            Herr talman! Jag tror att vi kan se att det finns konkreta mål
            på det lokala planet och säkert även när det gäller landstingen.
            Jag har försökt att vara tydlig redan från början. Jag tycker
            att kultur för barn och ungdomar är en av de allra viktigaste
            frågor som
          </note>
          <note n="81b8ccf6">
            Kulturdepartementet har att arbeta med.
          </note>
          <note n="a85a5803">
            Just nu arbetar vi med att mejsla fram ett mycket konkret program.
            Dessutom har vi gett Kulturutredningen i uppdrag att fundera litet
            mera långsiktigt på hur det här ansvaret skall se ut för att ge
            alla barn och ungdomar rika kulturupplevelser.
          </note>
          <note n="58de14de">
            När det gäller de pengar som vi nu har anslagit i budgeten måste
            vi tillsammans med skolan peka på de vuxnas ansvar. Det kan också
            vara så att vi i utbildningen av lärare, förskolelärare, barnskötare
            m.m.
          </note>
          <note n="99163d92">
            faktiskt behöver få in frågan om kultur som pedagogik. Det gäller
            att väcka en glädje och ett ansvar hos de vuxna för att förmedla
            kulturupplevelser.
          </note>
          <note n="f16c710f">
            Vi måste också fundera över hur vi organisatoriskt, när skolan
            ser så annorlunda ut, skall sköta en förmedling av pengarna ut
            till skolorna, så att det verkligen leder till teaterföreställningar,
            musikupplevelser m.m.
          </note>
          <note n="135e56b7">
            Jag tror också att det nu i mycket högre grad än i den förra
            kampanjen om kultur i skolan handlar om barns och ungdomars delaktighet
            i kulturaktiviteterna.
          </note>
          <note n="23229187">
            Jag tror att de ställer mycket högre krav på detta i dag. De
            konkreta målen måste vi arbeta fram på varje nivå. Jag menar att
            det viktigaste är vad man gör lokalt.
          </note>
          <note n="74339a56">
            Anf. 28 ULLA-BRITT HAGSTRÖM (kds)
          </note>
          <note n="f20013c1">
            Herr talman! Vi talar nu om det ekonomiska. Astrid Lindgren lär
            ha uttryckt det på följande sätt: "Jo, vi måste spara, det vet
            jag. Men rör i all barmhärtighets namn inte pengarna till barnkulturen!
            Annars kommer vi i tidens fullbordan att vakna med ett ångestskrik
            och med en förtvivlan se vad slags människor vår riktade sparsamhet
            har gjort av dagens barn och ungdomar, de där som står i tur att
            överta vårt samhälle."
          </note>
          <note n="53213ece">
            Därför tycker jag att det är mycket bra att Margot
          </note>
          <note n="00fade3d">
            Wallström framhåller att det har bildats en grupp inom regeringskansliet
            där Kultur- och Utbildningsdepartementen skall jobba tillsammans.
            I och med att barnkulturen har decentraliserats och resurserna
            i princip finns inom varje rektorsområde, har Margot
          </note>
          <note n="6c360529">
            Wallströms möjligheter blivit begränsade. Skolministerns direkta
            arbete är också begränsat.
          </note>
          <note n="bc204669">
            Projektet Kultur i skolan visade på mycket positivt genom statliga
            pengar. Ett projekt med öronmärkta pengar är en väg. Det kan vara
            en morot för kommunerna att möta det med egna resurser.
          </note>
          <note n="a21ef797">
            Överläggningen var härmed avslutad.
          </note>
          <note n="eda34fd0">
            6 § Svar på fråga 1994/95:452 om arkeologisk undersökningsverksamhet
          </note>
          <note n="0fe84aa6">
            Anf. 29 Kulturminister MARGOT
          </note>
          <note n="44d4835c">
            WALLSTRÖM (s)
          </note>
          <note n="f1d27b77">
            Herr talman! Sigrid Bolkéus har frågat mig vad jag avser att
            göra för att påskynda Riksantikvarieämbetets direktiv angående
            arkeologisk uppdragsverksamhet.
          </note>
          <note n="3ac8dfa3">
            Riksantikvarieämbetet har uppvaktat mig i frågan om anbud och
            upphandling vid arkeologisk uppdragsverksamhet och har också på
            min anmodan informerat kulturutskottets ordförande om förhållandena.
          </note>
          <note n="08af515e">
            Frågan om användningen av anbud och upphandling inom uppdragsarkeologin
            är inte formellt reglerad i kulturminneslagen. Uppfattningar har
            förts fram på senare tid att lagen om offentlig upphandling bör
            tillämpas. Rättsläget är oklart. Enligt min mening vore det olämpligt
            om myndigheterna av formella skäl tvangs tillämpa upphandlingsförfaranden
            som kan stå i motsats till syftena i kulturminneslagen.
          </note>
          <note n="476f45cb">
            Bakom diskussionen om anbud och upphandling finns dock frågan
            om det skall vara möjligt för privata företag att arbeta inom
            uppdragsarkeologin eller inte.
          </note>
          <note n="819802bc">
            I dag finns det privata företaget Arkeologikonsult AB
          </note>
          <note n="79a195b6">
            som är verksamt inom Mellansverige. Företaget svarar nu för den
            näst största undersökningsvolymen efter Riksantikvarieämbetets
            uppdragsverksamhet.
          </note>
          <note n="3bcab4a0">
            Företaget har i dag närmare 80 anställda.
          </note>
          <note n="90a09817">
            Enligt min mening förutsätter företagets medverkan i uppdragsarkeologin
            att länsstyrelsen kan handla upp dess tjänster i former som är
            väl anpassade till kulturminneslagens syften. Frågan om lämpligheten
            av privat uppdragsarkeologi har hittills inte prövats av regering
            eller riksdag. Riksantikvarieämbetet har anmält att man inom kort
            avser att underställa frågan om privat uppdragsverksamhet regeringens
            prövning.
          </note>
          <note n="a605fbef" type="speaker">
            Anf. 30 SIGRID BOLKÉUS (s)
          </note>
          <note n="486fb773">
            Herr talman! Jag tackar kulturministern för svaret.
          </note>
          <note n="4e7871c9">
            Jag ser med tillfredsställelse att det pågår en dialog mellan
            Riksantikvarieämbetet och regeringen och att kulturutskottets
            ordförande Åke Gustavsson hålls informerad.
          </note>
          <note n="a7960bc9">
            I fjol biföll riksdagen min motion om arkeologisk undersökningsverksamhet.
            Jag hade förväntat mig att
          </note>
          <note n="2943ce21">
            Riksantikvarieämbetet skulle komma med direktiv till exempelvis
            länsstyrelser och museer om hur de skall förhålla sig.
          </note>
          <note n="d32eb23b">
            Kulturministern säger att rättsläget är oklart. Situationen är
            mycket oklar. Det är möjligt att röra sig i vilken riktning man
            än önskar.
          </note>
          <note n="517b02d4">
            Jag tycker att det är ett bekymmer att konkurrensen om de arkeologiska
            uppdragen inte sker på samma villkor. Med hjälp av offentlighetsprincipen
            kan privata företag gå in i diarier, få tillgång till kostnadskalkyler
            och erbjuda billigare tjänster.
          </note>
          <note n="3f4d8370">
            När ekonomin är kärv är det frestande för uppdragsgivare att
            tänka kortsiktigt. Man tänker kanske inte på skyddet av våra fornlämningar,
            vilket kräver både kompetens och tålamod. Vårt kulturarv får inte
            bli ett spel mellan kommersiella företag så att t.ex.
          </note>
          <note n="70cc80bf">
            länsmuseerna slås ut. Det tror jag förvisso inte att någon önskar.
            Men jag är orolig för utvecklingen.
          </note>
          <note n="de565df9">
            Jag är som sagt glad för att regeringen har tagit tag i frågan.
            Jag förväntar mig ett resultat av överläggningarna mellan regeringen
            och Riksantikvarieämbetet.
          </note>
          <note n="ea8d0427">
            Anf. 31 Kulturminister MARGOT
          </note>
          <note n="44d4835c">
            WALLSTRÖM (s)
          </note>
          <note n="735a1cb8">
            Herr talman! Det här är en fråga som inte är så alldeles enkel.
            Jag vet att det diskuteras oerhört mycket runt om i landet hur
            det här skall gå till i fortsättningen. Riksdagsutskottet uttalade
            sig mot anbud och upphandling, inte mot den kommersiella verksamheten
            som sådan.
          </note>
          <note n="b5b8a104">
            Detta har enligt Riksantikvarieämbetet skapat en något oklar
            situationen. Vi har pratat om detta med
          </note>
          <note n="aaed78d3">
            Riksantikvarieämbetet för inte så länge sedan. Enligt vad de
            anmält till mig avser de att begära regeringens ställningstagande
            i det här avseendet.
          </note>
          <note n="dcf33d59">
            Den här frågan är ju i högsta grad politisk till sin karaktär.
            Därför bereder vi den för närvarande. Vi har en nära kontakt med
            Riksantikvarieämbetet. Vi hoppas att kunna komma med ytterligare
            klarläggande inom kort.
          </note>
          <note n="1df518b8" type="speaker">
            Anf. 32 SIGRID BOLKÉUS (s)
          </note>
          <note n="0ec9e49e">
            Herr talman! Situationen har ju varit oklar ett år.
          </note>
          <note n="efef0431">
            Nog tycker man att Riksantikvarieämbetet kanske hade kunnat tala
            om sina problem litet tidigare och frågat vad riksdagsbeslutet
            innebär. På det sättet hade man kunnat reda upp begreppen så att
            aktörerna ute i verksamheten hade fått besked betydligt tidigare.
            Det var ju för inte så länge sedan som Riksantikvarieämbetet tog
            kontakt med regeringen. Jag tycker att det var väl sent. Men bättre
            sent än aldrig.
          </note>
          <note n="a21ef797">
            Överläggningen var härmed avslutad.
          </note>
          <note n="d16fd0a8">
            7 § Bordläggning
          </note>
          <note n="037b4f23">
            Anmäldes och bordlades
          </note>
          <note n="0ed33f76">
            Propositioner
          </note>
          <note n="215ec6c3">
            1994/95:150 Förslag till slutlig reglering av statsbudgeten för
            budgetåret 1995/96, m.m.
          </note>
          <note n="e56a9c47">
            (kompletteringsproposition)
          </note>
          <note n="8a9a8526">
            1994/95:203 Finansiering av medlemskapet i Europeiska unionen
          </note>
          <note n="1da50cad">
            Skrivelse
          </note>
          <note n="97cec8fb">
            1994/95:220 Utvecklingen inom den kommunala sektorn
          </note>
          <note n="05c80a7d">
            Motioner med anledning av prop. 1994/95:119 Vissa åtgärder mot
            utsläpp av försurande ämnen och andra luftföroreningar
          </note>
          <note n="e0bebfff">
            1994/95:Jo31 av Bengt Silfverstrand m.fl. (s)
          </note>
          <note n="833eb3ff">
            1994/95:Jo32 av Lennart Daléus m.fl. (c)
          </note>
          <note n="b810366a">
            1994/95:Jo33 av Dan Ericsson m.fl. (kds)
          </note>
          <note n="d6f0287d">
            1994/95:Jo34 av Maggi Mikaelsson m.fl. (v)
          </note>
          <note n="a6beaddb">
            1994/95:Jo35 av Monica Green och Karin Olsson (s)
          </note>
          <note n="58d986ec">
            1994/95:Jo36 av Gudrun Lindvall m.fl. (mp)
          </note>
          <note n="861af07a">
            med anledning av prop. 1994/95:140 Aktiv konsumentpolitik
          </note>
          <note n="72a1277c">
            1994/95:L45 av Agne Hansson m.fl. (c)
          </note>
          <note n="c2eee73c">
            1994/95:L46 av Kerstin Heinemann och Bengt Harding Olson (fp)
          </note>
          <note n="5bd4e302">
            1994/95:L47 av Rolf Dahlberg m.fl. (m)
          </note>
          <note n="0600a223">
            1994/95:L48 av Inger Davidson m.fl. (kds)
          </note>
          <note n="8a420eee">
            1994/95:L49 av Yvonne Ruwaida och Birger Schlaug
          </note>
          <note n="7f387220">
            (mp)
          </note>
          <note n="3bebf7b4">
            med anledning av prop. 1994/95:144 Riktlinjer för registeringen
            av påföljder m.m.
          </note>
          <note n="c01b800b">
            1994/95:Ju17 av Gun Hellsvik m.fl. (m)
          </note>
          <note n="56a637e8">
            1994/95:Ju18 av Gudrun Schyman m.fl. (v)
          </note>
          <note n="5d096a79">
            med anledning av prop. 1994/95:170 Digitala ljudradiosändningar
          </note>
          <note n="d3e3abc0">
            1994/95:K21 av förste vice talman Anders Björck m.fl. (m)
          </note>
          <note n="9ac5566e">
            1994/95:K22 av Birgit Friggebo m.fl. (fp)
          </note>
          <note n="10d967e5">
            med anledning av skriv. 1994/95:183 Redogörelse för den svenska
            krigsmaterielexporten år 1994
          </note>
          <note n="104e435d">
            1994/95:U34 av Gudrun Schyman m.fl. (v)
          </note>
          <note n="b49298af">
            1994/95:U35 av Bodil Francke Ohlsson och Marianne Samuelsson
            (mp)
          </note>
          <note n="6b6a4788">
            med anledning av prop. 1994/95:186 Ändringar i fartygssäkerhetslagen
            (1988:49)
          </note>
          <note n="e76678d3">
            1994/95:T26 av Elisa Abascal Reyes (mp)
          </note>
          <note n="1fd2f32e">
            med anledning av prop. 1994/95:190 Skydd för gravfriden vid vraket
            efter passagerarfartyget Estonia
          </note>
          <note n="d1db51df">
            1994/95:Ju19 av Thomas Julin (mp)
          </note>
          <note n="a92e08bc">
            med anledning av prop. 1994/95:201 Avisering av folkbokföringsuppgifter
          </note>
          <note n="d25666bc">
            1994/95:Sk50 av Margitta Edgren och Bengt Harding Olson (fp)
          </note>
          <note n="40a284aa">
            med anledning av prop. 1994/95:212 Ökat föräldrainflytande över
            utvecklingsstörda barns skolgång - en försöksverksamhet
          </note>
          <note n="c7aa1a90">
            1994/95:Ub58 av Beatrice Ask m.fl. (m)
          </note>
          <note n="6780999e">
            1994/95:Ub59 av Sonja Fransson (s)
          </note>
          <note n="bd56b161">
            1994/95:Ub60 av Inger Davidson m.fl. (kds)
          </note>
          <note n="2dfd0d89">
            1994/95:Ub61 av Karin Olsson (s)
          </note>
          <note n="fa7ab9e8">
            Lagutskottets betänkanden
          </note>
          <note n="ff2b6d99">
            1994/95:LU25 Höjning av anläggningshavarnas ansvarsbelopp för
            atomskador
          </note>
          <note n="f5917efd">
            1994/95:LU27 Elektronisk dokumenthantering inom exekutionsväsendet
            m.m.
          </note>
          <note n="b7ce0088">
            Jordbruksutskottets betänkande
          </note>
          <note n="6e69abaf">
            1994/95:JoU16 Miljön - Vårt gemensamma ansvar
          </note>
          <note n="67987e92">
            Näringsutskottets betänkanden
          </note>
          <note n="3ffd89f9">
            1994/95:NU20 Vissa energipolitiska frågor
          </note>
          <note n="da57e558">
            1994/95:NU22 Vissa utrikeshandelsfrågor
          </note>
          <note n="09c20de2">
            8 § Anmälan om interpellationer
          </note>
          <note n="09bc515a">
            Anmäldes att följande interpellationer framställts
          </note>
          <note n="4811b8f9">
            den 25 april
          </note>
          <note n="642c320d">
            1994/95:116 av Dan Ericsson (kds) till utbildningsministern om
            kunskapsutbyte inom Östersjöområdet
          </note>
          <note n="7d18604b">
            1994/95:117 av Juan Fonseca (s) till statsrådet Leif
          </note>
          <note n="f9a0c45e">
            Blomberg om vissa ändringar i utlänningslagen
          </note>
          <note n="c7c6b03a">
            Interpellationerna redovisas i bilaga som fogas till riksdagens
            snabbprotokoll tisdagen den 2 maj.
          </note>
          <note n="5b07e795">
            9 § Anmälan om fråga
          </note>
          <note n="a46193b9">
            Anmäldes att följande fråga framställts
          </note>
          <note n="4811b8f9">
            den 25 april
          </note>
          <note n="ccd3fe10">
            1994/95:456 av Roy Ottosson (mp) till finansministern om naturvårdsavgift
            på skogsproduktion
          </note>
          <note n="91fdf379">
            Frågan redovisas i bilaga som fogas till riksdagens snabbprotokoll
            tisdagen den 2 maj.
          </note>
          <note n="70d5c861">
            10 § Kammaren åtskildes. kl. 16.11.
          </note>
          <note n="e407881c">
            Förhandlingarna leddes av talmannen från sammanträdets början
            t.o.m. 2 §
          </note>
          <note n="e5051ea6">
            anf. 10 (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
