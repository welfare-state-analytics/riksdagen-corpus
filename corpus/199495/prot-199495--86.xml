<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--86</head>
          <docDate when="1994">1994</docDate>
        </div>
      </front>
      <body>
        <div>
          <note n="cdf3d940">
            19.00 - 20.36
          </note>
          <note n="46391414">
            Det justerade protokollet beräknas utkomma om 3 veckor
          </note>
          <note n="98819901">
            ___________________________________________________________________
          </note>
          <note n="e3b9b672">
            1 § Aktuell debatt om Sveriges ekonomi
          </note>
          <note n="89287779">
            Anf. 1 CARL BILDT (m)
          </note>
          <note n="8d644838">
            Fru talman! Vi har begärt denna aktuella debatt i ett allvarligt
            läge för Sveriges ekonomi. Vi har begärt debatten därför att det
            är nödvändigt att få en regering som regerar och handlar i ett
            läge där det är uppenbart att man har förlorat kontrollen.
          </note>
          <note n="ca4bab3c">
            Vi har kontinuerligt haft en uppgång i den svenska ekonomin sedan
            våren 1993. Det finns olika anledningar till detta. Vi ser det
            i olika rapporter som vi får om läget inom näringslivet.
          </note>
          <note n="c1707aa4">
            Men det allvarliga är de mörka molnen som nu hopar sig när det
            gäller framtiden. Vi har sett räntan gå i taket, och vi har sett
            kronan gå i botten under de senaste veckorna på ett sätt som gör
            att det finns anledning att tala om en katastrofkurs för den svenska
            ekonomin. Med denna svaga krona kommer förr eller senare inflationen
            tillbaka. Med denna höga ränta kommer jobben, välfärden och framtiden
            förr eller senare att strypas.
          </note>
          <note n="d6669333">
            Låt oss vara på det klara med att det som lett till denna situation
            är det som har inträffat under de senaste månaderna i denna kammare.
            Det är skattechocken och det är vänsterkursen som har lett till
            räntechocken och kronkrisen. Det har lett till en situation, där
            vår svenska krona nu håller på att placeras i Europavalutornas
            C-lag när det är A-laget som vi måste kräva att Sverige långsiktigt
            tillhör.
          </note>
          <note n="62870499">
            Den ekonomiska saneringspolitik som regeringen presenterade i
            januari finns inte längre. Regeringen drog själv slutsatsen för
            någon vecka sedan att den inte går att presentera för våra samarbetsländer
            i den europeiska unionen.
          </note>
          <note n="5c52053f">
            Det som krävs är någonting nytt, rejält sparande, rejäl tillväxtpolitik,
            en rejäl kursändring och en förtroendechock för Sverige. Ingenting
            annat kommer att hjälpa. Allting annat riskerar att parkera oss
            med denna svaga svenska krona och dessa höga svenska räntor som
            stryper och som gör det så svårt att klara den ekonomiska framtiden.
          </note>
          <note n="6be151b3">
            Regeringen har sagt nej, nej, nej - ingenting, ingenting, ingenting.
            Nu tvingas den till handling. Det är bra, även om resultatet skall
            värderas efter dess meriter. Men det är sent, oerhört sent, och
            domens dag ligger skräckinjagande nära.
          </note>
          <note n="c7e437a0">
            Anf. 2 Finansminister GÖRAN
          </note>
          <note n="960f8515">
            PERSSON (s)
          </note>
          <note n="5a04d432">
            Fru talman! Låt mig först tacka för inbjudan till denna debatt.
            Den ger regeringen ett tillfälle att i förväg redovisa vad som
            skulle ha redovisats för riksdagen i samband med kompletteringspropositionen.
            Den ger också regeringen möjlighet att redovisa de samtal och
            det samförstånd som har växt fram mellan regeringen och Centerpartiet
            om hur vi skall hantera den ekonomiska politiken på kort och på
            lång sikt.
          </note>
          <note n="202668f7">
            Jag tänker inte använda mina tio minuter till att försöka ta
            upp den handske som Carl Bildt kastat. Det finns ingen anledning
            att i det stämningsläge som
          </note>
          <note n="3a12c296">
            Sverige nu befinner sig i starta ett partipolitiskt käbbel om
            vad som gällde för sex månader sedan eller för ett år sedan. En
            liten erinran dock: Underskatta inte det svenska folket och dess
            minne för vad som uträttats de under gångna åren! Välj därefter
            tonläge i debatten. Låt oss samlas kring ett försvar för vårt
            fina land. Det går att ta Sverige ur den här situationen. Vi kommer
            att klara detta.
          </note>
          <note n="eb8f9983">
            Vi har tidigare från regeringens sida inbjudit till bred samverkan
            i riksdagen. Vi har fått stöd för vår politik, mycket mycket bredare
            i denna kammare än vad som beskrivits i debatten. Vänsterpartiet
            har tagit ett konstruktivt ansvar, Miljöpartiet likaså, men också
            andra partier, om man ser på röstprotokollen. Det är bra, och
            så måste vi ha det också i fortsättningen.
          </note>
          <note n="d3560e5b">
            Jag kan i dag presentera vad vi tänker presentera i kompletteringspropositionen.
            Om detta har vi överlagt med Centerpartiet och uppnått en betydande
            samsyn.
          </note>
          <note n="9b9110dd">
            I kompletteringspropositionen kommer vi att redovisa engångsfinansieringar
            för arbetsmarknadspolitiken uppgående till 15 miljarder kronor,
            fullt ut finansierat.
          </note>
          <note n="2d1c7faa">
            Vi kommer att redovisa det tapp som finns i riksdagsförhandlingen
            av det som låg i budgetpropositionen.
          </note>
          <note n="567739b5">
            Vi kommer att redovisa utestående frågor kring
          </note>
          <note n="913ce160">
            EU-finansieringen.
          </note>
          <note n="3fbc50c0">
            Vi kommer att redovisa långsiktiga åtgärder för utgiftsneddragningar
            som finansierar det som jag nyss nämnde på i storleksordningen
            6 miljarder kronor.
          </note>
          <note n="0c8ee87c">
            Detta gör vi för att därmed fullfölja det vi tidigare har sagt
            att vi skall fullfölja. Vi levererar det vi har åtagit oss, och
            vi har en riksdagsmajoritet för det.
          </note>
          <note n="d723a230">
            Därutöver finns det andra resonemang i kompletteringspropositionen.
            Centern och socialdemokratin har enats om att när vi nu har fått
            ned de offentliga utgifterna är det viktigt att vi ålägger de
            offentliga utgifterna en disciplin. Det innebär ett tak för de
            offentliga utgifterna som för första gången kommer att användas
            i budgeten för 1997 men som redan nu i sin disciplinerande karaktär
            används i denna kompletteringsproposition för att täcka överskridanden.
            Från och med nu får det inte vara så, att de offentliga finanserna
            blir vad de blir, utan fattade beslut på utgiftssidan skall hållas.
            När de spräcks får vi göra omprioriteringar.
          </note>
          <note n="9c46002c">
            Men detta är lättare sagt än gjort, därför att offentliga utgiftstak
            rör inte bara staten. De rör också socialförsäkringarna, pensionerna,
            kommunerna och landstingen. För att detta skall vara verkningsfullt
            krävs en lång rad svåra beslut under det kommande året. Centern
            och Socialdemokraterna är överens om att utveckla ett sådant utgiftstak
            på samma sätt som skedde i Norge, Danmark, Storbritannien och
            Holland för att därmed långsiktigt klara att ta ned offentliga
            utgifter och trygga grunden för välfärden och sunda statsfinanser.
          </note>
          <note n="b832fac0">
            Vi presenterar en politik för kommunerna, en politik som innebär
            att vi introducerar ett nytt utjämningssystem. Utjämningssystemet
            skall följas och utvärderas.
          </note>
          <note n="271ffa54">
            Vi föreslår också att det återigen lagregleras att kommunerna
            skall ha balanseringskrav, eller enklare uttryckt: det skall inte
            bli tillåtet att låna till drift eller konsumtion i kommunal verksamhet.
            Lån skall upptas för investeringar. Detta lagregleras.
          </note>
          <note n="dbfe6909">
            Vi föreslår en lagreglering som innebär att det för de kommuner
            som inte klarar åtaganden mot ett finansiellt system eller mot
            sina medborgare skall finnas en möjlighet att ställas under statlig
            tvångsförvaltning. Denna lagstiftning hämtar sin förebild från
          </note>
          <note n="85ce6cb2">
            Norge.
          </note>
          <note n="f0689b91">
            Vi föreslår och ger besked om att det inte blir några kompensationer
            till kommunerna för egenavgifter i olika typer av socialförsäkringssystem.
            Det inverkar ordentligt på skattebaserna, och för detta utgår
            ingen kompensation.
          </note>
          <note n="fda2074b">
            Vi föreslår i kompletteringspropositionen att utgiftstrycket
            och skattetrycket minskas på ett sådant sätt att ekonomin blir
            robustare.
          </note>
          <note n="04bf445e">
            Utöver vad som tidigare har presenterats kommer vi att föreslå
            att ersättningsnivåerna i arbetslöshetsförsäkringen, sjukförsäkringen
            och arbetsskadeförsäkringen sänks till 75 %. Det utrymme som detta
            skapar kommer att användas för att sänka matmomsen från
          </note>
          <note n="6dece06e">
            21 % till 12 %, dvs. med 10 procentenheter. Därmed friställs
            en momssats som kan användas i skattepolitiken för att introducera
            en lägre momssats än 12 %.
          </note>
          <note n="66b20152">
            Detta underlättar avtalsrörelsen. Det bidrar till att sänka konsumentprisindex,
            och det gör de offentliga finanserna mer robusta inför nästa lågkonjunktur.
            Det ökar incitamenten vad gäller utbud av arbetskraft. Det gör
            att vi utifrån de utgångspunkter som jag har nämnt också kan peka
            på att vi nu sänker skattetrycket.
          </note>
          <note n="0d393d58">
            Vi kommer också att utnyttja tillfället att införa moms på dagspress.
            Vi kommer fullt ut att finansiera de 8 miljarder kronor som momssänkningen
            kostar med utgiftsneddragningar av det slag som vi har angett.
          </note>
          <note n="ef9c9841">
            Utöver dessa förslag i kompletteringspropositionen lägger vi
            också fram förslag om insatser som ytterligare skall bekämpa arbetslösheten.
            Det rör sig om en flexiblare arbetsmarknadspolitik och om möjligheter
            att stödja byggandet via skattesidan. Detta bereds under kommande
            vecka för att presenteras i kompletteringspropositionen.
          </note>
          <note n="4eb325ca">
            Därtill läggs att vi är överens om att det krävs insatser för
            att ytterligare stödja tillväxten. Riskkapitalavdrag och kvittningsrätt
            införs samt finansieras fullt ut. Det är sådant som rimligen medverkar
            till att fler små företag bildas och nya företag växer.
          </note>
          <note n="aa74fca7">
            Politiken är en helhet. Den presenteras nu någon vecka för tidigt.
            Allt är inte färdigberett. Men grunddragen och huvudinriktningen
            är vi överens om. Det är det svar som regeringen har att ge, men
            inte som en ensam regering utan som en regering med bred parlamentarisk
            bas inriktad på samarbete i Sveriges riksdag. Det är det svar
            som regeringen har att ge inför den utmaning som vi alla står
            inför där vi har att ta ansvar för vår gemensamma framtid och
            för statsfinansernas restaurering. Utan restaurerade statsfinanser
            blir det inte ett långsiktigt ansvarstagande för välfärdssamhället.
          </note>
          <note n="efb898a6">
            Den socialdemokratiska regeringens mandat utgår ifrån att vi
            har fått väljarnas förtroende och uppdrag att i samarbete med
            andra se till att vi inte enbart tar landet ur den ekonomiska
            krisen, utan också att vi långsiktigt garanterar grunden för det
            välfärdssamhälle som har gjort Sverige till ett av de finaste
            länderna i världen, ett av de länder där människor i frihet och
            gemenskap kan stödja och utveckla varandra.
          </note>
          <note n="fb0c3d0b">
            (Applåder)
          </note>
          <note n="c5e2c2f5">
            Anf. 3 CARL BILDT (m)
          </note>
          <note n="1b7b6ea3">
            Fru talman! Finansministern var inte så intresserad av att diskutera
            det som har varit, och det kan jag i någon utsträckning förstå.
            Jag håller med honom om att det som nu är det viktiga att diskutera
            är vad som skall komma. Vi måste se till att det sker den typen
            av politisk och ekonomisk-politisk kursomläggning i förhållande
            till det som vi har sett under de senaste månaderna som gör att
            vi kan återfå en krona som har det värde som den borde ha, att
            vi kan få ner de räntor som annars riskerar att strypa vår ekonomi.
            Det som är kronkrisens och räntechockens ursprung är vänsterkursen
            och skattechocken, och för detta bär Göran
          </note>
          <note n="1ff67914">
            Persson och hans regering ansvaret.
          </note>
          <note n="5c35c72f">
            Nu har man tvingats till handling efter veckor av tvekan, tövan,
            tvivel, tystnad och brist på ledning. Det är svårt att så här
            omgående värdera det något nebulösa som Göran Persson presenterade.
            Men jag skall plocka ut några punkter ur hans redogörelse.
          </note>
          <note n="82d411fa">
            Om jag uppfattade det rätt vill man sänka ersättningen i alla
            försäkringssystem till 75 %. Är det rätt?
          </note>
          <note n="73ab0e7e">
            Jag ser att Göran Persson nickar. Det är bra. Det är moderat
            politik. Det var det som vi föreslog i vår motion i januari. Det
            innebär också att man sänker nivån i a-kassan till 75 % på det
            sätt som vi har föreslagit tidigare.
          </note>
          <note n="4119addf">
            Det är värt att notera men det är synd att det skall krävas att
            räntorna går i taket och kronan går i botten innan man inser att
            en åtgärd som denna är nödvändig. Vad man sedan gör av dessa pengar
            på är litet svårt att utreda. Det är viktigt att sänka skatter,
            men om matmomsen är den mesta angelägna i en situation när vi
            måste få fart på företagandet, tillväxten och jobben är höggradigt
            diskutabelt.
          </note>
          <note n="f22a6e72">
            Nu har man lyckats att komma överens om att man skall återinföra
            den kvittningsrätt som den borgerliga regeringen införde - Olof
            Johansson var inte riktigt på det klara med det när jag frågade
            honom i bänken
          </note>
          <note n="75ff152e">
            - och som ni förkastade och förtalade i valrörelsen.
          </note>
          <note n="f4fc8abb">
            Om också detta är rätt uppfattat, är också det bra - för att
            ta två komponenter.
          </note>
          <note n="62595472">
            Men i övrigt är det svårt att få någon uppfattning.
          </note>
          <note n="37306150">
            Göran Perssons otydlighet när det gäller siffrorna var säkert
            avsiktlig. Det är svårt att se hur man kan få det här räknestycket
            att gå ihop till någonting som uppfyller de krav på ett rejält
            sparpaket som nu ställs. Även om Göran Perssons otydlighet försvårar
            en tolkning är det svårt att se att man har de tillväxtkomponenter
            vad gäller företagandet som är en nödvändighet för att näringslivet
            skall återfå framtidstron.
          </note>
          <note n="87bdc6c4">
            Det är inte bara så att vi har en statsfinansiell kris och en
            skuldkris. Vi har också en förtroendekris ute i näringslivet gentemot
            den förda politiken. Det manifesterar sig inte minst i det brev
            som 22 av de ledande företrädarna för svensk företagsamhet skrev
            i fredags till statsministern och finansministern. Det innehöll
            krav på konkreta åtgärder, åtgärder som är nödvändiga för att
            vi skall få investeringar och därmed jobb och möjlighet att lösa
            skuldkrisen. Det finns praktiskt taget ingenting i det som hittills
            har kommit fram i den nebulösa redogörelsen som svarar mot de
            krav och den desperation som uttrycktes i brevet.
          </note>
          <note n="686d9097">
            Vi får vänta till dess vi ser siffrorna efter nattens framtvingade
            övningar. Men det är svårt att se annat än att regeringen har
            valt den väg som har varit bekvämast för regeringen. Det är en
            lösning som med all sannolikhet är svagare än vad Sverige behöver.
            Den är smal och därmed bekväm, men möjligheterna att pröva någonting
            som hade varit bättre och bredare och därmed bättre för Sverige
            har regeringen avstått ifrån. Det kommer säkert att spekuleras
            åtskilligt om innebörden av detta. Jag håller med Göran Persson
            om att det inte är dagens ämne. Men det är dagens viktiga nyhet
            för dem som skall bedöma svensk ekonomi att regeringen har avstått
            från den möjlighet som kanske fanns att finna en bättre, en starkare
            och en bredare lösning. Men man har valt någonting som var smalare
            och smidigare för socialdemokratin och för regeringen, men inte
            nödvändigtvis för Sverige.
          </note>
          <note n="8f185114">
            Anf. 4 OLOF JOHANSSON (c)
          </note>
          <note n="424f95cb">
            Fru talman! Riksdagen är det här landets främsta politiska forum.
            Jag vill bara säga att vi har gjort vårt bästa för att se till
            att det fortsätter att vara så. Det blev sent i natt. Det kom
            litet plötsligt att den här debatten begärdes när det är 20 dagar
            kvar till dess att kompletteringspropositionen skall redovisas.
          </note>
          <note n="a4c4e6b7">
            Ändå har vi under kort tid lyckats att, som Göran
          </note>
          <note n="2ffe43ea">
            Persson sade, få en betydande samsyn kring väsentliga ting i
            den ekonomiska politiken. När folkrörelsepartier möts blir det
            faktiskt en ganska hygglig stämning. Det kan ibland hetta till,
            men vi talar ungefär samma språk.
          </note>
          <note n="b81afff9">
            Det råder inga tvivel om att Sverige står inför ett viktigt vägval,
            och då gäller det att bestämma sig. För hög ränta som stryper
            ekonomin och fortsatt plågad krona är ett problem som leder vidare,
            om man inte gör någonting åt det. Så småningom leder det till
            lägre löner och mindre trygghet i samhället, därför att man inte
            orkar och inte vågar att satsa t.ex. på att bekämpa arbetslösheten
            tillräckligt. Eller också väljer man att kavla upp ärmarna, att
            visa nationell självrespekt och att visa att det finns en grund
            för nationell samling i det här samhället.
          </note>
          <note n="89f4720a">
            Jag talade redan i valrörelsen om behovet av nationell samling.
            Varför? Jo, därför att så att länge vi inte kunnat bevisa - det
            tar tid - att vi bestämmer i vårt eget hus, riskerar vi alltid
            marknadens reaktioner.
          </note>
          <note n="4adb5dd6">
            Därför är det viktigt att tidtabellen kortas på bästa möjliga
            sätt för att minimera den tidsperiod då vi har denna osäkerhet.
            Det är precis vad vi försöker göra gemensamt.
          </note>
          <note n="ee47b44b">
            Jag noterar att det har blivit en förändring i stämningsläget
            som är ganska uttalad hos den svenska nationen. Vi har en mycket
            stark uppslutning här i riksdagen för att svenska medborgare skall
            ställa upp och begära just nationell samling. Vi skall ta den
            chansen. Då skall vi visa att vi är rättvisa, att alla är med
            och bär bördorna, men efter bärkraft. På den punkten har vi inte
            heller haft några problem att möta varandra i diskussionerna.
          </note>
          <note n="a8a3283a">
            Samtidigt vill jag betona - det är innebörden i nationell samling
            - att dörren är öppen. Det är slutligen här i riksdagen som besluten
            fattas. Det är klart att vi måste lyssna också på den andra partierna.
            Det är inte så att vi från Centerpartiet försöker monopolisera
            någon sorts förhandlingsrelation med regeringen, icke alls. Men
            det är viktigt att det finns en grund från början som kan bli
            bredare om ansvarstagande finns på fler håll i Sveriges riksdag.
            Det är vad vi hoppas på.
          </note>
          <note n="50544b9b">
            Låt mig till sist gratulera Ingvar Carlsson till att det i dag
            finns en sådan stämning. Vi skall arbeta vidare med den. Det handlar
            inte bara om kompletteringspropositionen, utan det handlar också
            om konvergensprogrammet, alltså hur vi skall förenhetliga kraven
            inom ramen för det europeiska samarbetet. Jag vill på den punkten
            bara säga att diskussionen fortsätter. För Centerns del vill jag
            markera att vi inte upplever oss själva som en tuva som man hoppar
            på. För vår del handlar det i stället om en försäkran om att vi
            menar allvar och att vi långsiktigt är beredda att ta ansvar,
            precis på samma sätt som vi gjort tidigare i svensk politik. Vi
            gjorde det under den förra regeringsperioden, och vi är beredda
            att göra det i dag för att skapa den stabilitet som krävs för
            att marknaden skall förstå att det finns en tillräckligt stark
            politisk vilja för att det inte skall bli fråga om en lekboll
            för marknadens aktörer.
          </note>
          <note n="1a5adaf8">
            Det här hoppas jag skall vara budskapet från denna debatt, som
            ju kom till utomordentligt lägligt ur den synpunkten. Det är det
            besked som vi är beredda att ge, och vi vill ge det gemensamt
            för att skapa trygghet inför framtiden för vårt folk.
          </note>
          <note n="fb0c3d0b">
            (Applåder)
          </note>
          <note n="3b25492f">
            Anf. 5 LARS LEIJONBORG (fp)
          </note>
          <note n="e1b6f843">
            Fru talman! Jag skrev om mitt anförande i morse där jag gratulerade
            Sverige till att regeringen nu tagit sig upp ur vänsterdiket och
            skall föra en politik i mittfältet. Sedan jag hört innehållet
            i nattens uppgörelse tänker jag dock inte använda det nya anförandet
            heller utan tala fritt ur hjärtat. Det som ligger närmast till
            hands för mig är att säga som Stefan Sauk i Lorry:
          </note>
          <note n="7feff78c">
            Jag är skeptisk.
          </note>
          <note n="9e6c5f70">
            När jag argumenterade för fyraårig mandatperiod, som jag var
            med och drev fram, brukade jag litet retoriskt säga att politikerna
            behöver fyra år. Vi behöver fyra år för att infria våra löften.
            Socialdemokraterna behöver fyra år för att bryta sina löften.
            När jag säger det tänker jag en del på det politiska systemets
            kris, demokratins kris. Låt oss glömma demonstrationen här utanför
            när vi sänkte a-kassan från 90 % till
          </note>
          <note n="a54d4834">
            80 % och Ingvar Carlsson talade kraftfullt mot det.
          </note>
          <note n="6f7d8539">
            Vad skall de tänka som var hitbussade från Norrbotten när ni
            sänker den till 75 %? Låt oss glömma kritiken mot kvittningsrätten.
            Men där jag tycker att man går över gränsen är det som under tre
            års tid debatterades under den förra mandatperioden, att vi hade
            tagit 7,5 miljarder från kommunerna. Det var en huvudfråga i all
            socialdemokratisk agitation ända fram till slutdebatten före valet,
            då också Ingvar Carlsson tog upp frågan. Många har frågat vad
            som skall hända med dessa 7,5 miljarder. I dag får vi svaret:
            Man tar
          </note>
          <note n="729f98e8">
            7,5 miljarder till. Det sägs att marknaden vill ha löftesbrott,
            och den måste bli bönhörd över hövan. Jag undrar vad socialdemokratiska
            partimedlemmar och valarbetare tänker i dag. Löftet om att egenavgiftshöjningar
            inte skall kompenseras fram till 1998 innebär, räknat i 1998 års
            penningvärde, ungefär 7,5 miljarder. Det motsvarar 24 000 anställda
            i kommuner och landsting. Jag minns inte att jag hörde det uttalandet
            i socialdemokratisk valpropaganda. Jag hörde tvärtom valgeneralen
            Bo Krogvig för ett par månader sedan i TV påminna om, när han
            försvarade en transfereringssänkning, det som var ett inslag mot
            det, nämligen att i valet mellan att sänka transfereringar och
            att skydda verksamheter väljer socialdemokraterna att sänka transfereringar.
            Men i dag har vi alltså fått höra att man tänker ta 7,5 miljarder
            kronor från skola, baromsorg och sjukvård.
          </note>
          <note n="861a2dfb">
            För mig är det här programmet en bekräftelse på att det här i
            hög grad är de missade möjligheternas regering. Ni hade chansen
            efter valet att redan då bilda en blocköverskridande regering.
            Men den regering som vi tänkte oss när vi talade om det var en
            regering som skulle vara inriktad på att skapa så bra villkor
            för företagsamheten, särskilt för småföretagen, här i landet att
            vi skulle få fart på tillväxten och därmed fart på jobben. Jag
            tycker inte att det program som man har diskuterat fram med Centern
            under natten uppfyller de krav som kan ställas på ett program
            som skall få fart på tillväxten i landet. Låt mig skjuta in att
            jag tycker att det är oansvarigt i detta statsfinansiella läge
            att använda 7-8 miljarder kronor till en sänkning av matmomsen.
            Det är definitivt inte den strategiska skattesänkning som är viktig
            för att få fart på Sverige och få fart på jobben.
          </note>
          <note n="431ed22f">
            Man har missat även andra möjligheter. Den förra regeringen lade
            en grund, t.ex. när det gällde att utveckla den offentliga sektorn,
            som var oerhört viktig.
          </note>
          <note n="4cf82a80">
            Där har regeringen genom sin återställningspolitik missat chansen
            att öka kvaliteten och produktiviteten i offentlig verksamhet.
          </note>
          <note n="e3cba4ec">
            Jag hoppas naturligtvis att det som har hänt i natt skall kunna
            ses som en början till ett mera radikalt omtänkande. Jag tycker
            inte att Centern har nått tillräckligt långt när det gäller att
            pressa upp regeringen ur det vänsterdike som den hamnat i. Men
            om man skall se något positivt i detta är det ändå ett erkännande
            av att den socialdemokratiska regeringen har kört in i väggen.
            Man har insett att regeringen är svag, att man måste lägga om
            kursen. I så fall är detta ett mycket gott tecken, men kursomläggningen
            måste bli betydligt radikalare än den som vi sett i dag på morgonen.
          </note>
          <note n="01d5bd13">
            Anf. 6 JOHAN LÖNNROTH (v)
          </note>
          <note n="aaef02f4">
            Fru talman! Jag tror att jag normalt betraktas om en ganska fridsam
            person. Jag har fått en del signaler och brev under den senare
            tiden där det ställs krav på mig att uttrycka den vrede som många
            människor, kanske framför allt de som röstade på oss, känner i
            dag.
          </note>
          <note n="6289fd0d">
            Jag vill inte heller gräva för mycket i historien i den här debatten.
            Det är viktigare att tala om sakfrågorna. Men när Carl Bildt säger
            att det är vänstersamarbetet, vänsterkursen, som fört landet in
            i eländet eller när Lars Leijonborg talar om att regeringen kört
            ner i vänsterdiket, blir jag faktiskt djupt upprörd. Så talar
            två ledande företrädare för den regering under vilken landets
            offentliga ekonomi kördes ner i botten.
          </note>
          <note n="775e32f8">
            Vi uppnådde underskott utan motstycke, arbetslösheten steg till
            historiskt höga nivåer. Vi fick för första gången i historisk
            tid massarbetslöshet i vårt land.
          </note>
          <note n="133ef4f9">
            Den nya majoriteten har faktiskt åstadkommit ganska mycket under
            hösten. Regeringen har presenterat ett budgetsaneringsprogram
            som omfattar ungefär 110 miljarder kronor. Vänsterpartiet har
            haft delvis andra förslag och en annan fördelningsprofil som vi
            tycker är mer rättvis. Men det är ändå detta som är en av de grundläggande
            orsakerna till att vi nu ser klara ljusningar. Konjunkturinstitutets
            senaste rapport visar att den offentliga ekonomin i Sverige nu
            förbättras starkt. Vi får i år ett stort överskott i affärerna
            med utlandet.
          </note>
          <note n="ab86c7b0">
            Räntorna föll faktiskt i höstas när vi samarbetade och gjorde
            upp med regeringen. Oron började på allvar när regeringen började
            bli osäker om vem man skulle samarbeta med - när tuvhoppningen
            startade.
          </note>
          <note n="0b8d2971">
            I dag är den stora faran att uppgången på hemmamarknaden bryts.
            Det behövs i dag inte fler sparpaket.
          </note>
          <note n="f220f39b">
            Det behövs åtgärder mot arbetslösheten.
          </note>
          <note n="386ca5c3">
            Jag skulle också vilja vända mig till de brevskrivare som Carl
            Bildt talade om - de 22 männen från näringslivet. En av dem -
            Svanholm, tillträdande
          </note>
          <note n="c96ab851">
            Industriförbundsordförande - talar om att vi måste ha opolitiska
            busar i regeringen. Man kan förstå att förståelsen för demokratins
            villkor inte är så stor. Jag läste en uppgift om att 26 män besätter
            ungefär hälften av styrelseposterna i de 25 största företagen.
            Det är så demokratin fungerar inom storfinansen. Jag förstår att
            de har svårt att begripa att svenska folket faktiskt har valt
            en vänstermajoritet.
          </note>
          <note n="31bf69c4">
            Jag skulle vilja fråga Svanholm och andra brevskrivare, om de
            tittar på TV eller hör debatten på radio, vad de tar för ansvar
            för detta land. Vad tar ni själva för ansvar? Vad är ni beredda
            att offra? Är ni beredda att stoppa utdelningshöjningarna för
            att få en ansvarsfull avtalsrörelse? Är Svanholm beredd att avstå
            från de stora exportkrediter som hans eget företag får?
          </note>
          <note n="f3175758">
            Nyanställ folk! Sluta ta ut övertid! Sluta sälja svenska kronor!
            Ta hem era stora tillgodohavanden av svenska kronor i utlandet!
            Ta ert ansvar för landets ekonomi!
          </note>
          <note n="eff66fdd">
            Jag skulle också vilja uppmana Göran Persson och
          </note>
          <note n="5bc80f46">
            Ingvar Carlsson att sluta huka för dessa brevskrivare.
          </note>
          <note n="1a5fcda7">
            Ställ krav på högerns kravkoncerner!
          </note>
          <note n="b6f167b6">
            Tillsätt gärna en kommission som granskar vad som har hänt de
            senaste veckorna. Vem är det som har spekulerat mot den svenska
            kronan? Vilken roll spelar de 22 brevskrivarna? Arbeta internationellt
            för spelregler på den internationella marknaden som kommer till
            rätta med kapitalspekulationen!
          </note>
          <note n="b36f6299">
            Till sist vill jag gratulera Olof Johansson till att ha kommit
            in i det politiska samarbetet med regeringen.
          </note>
          <note n="57cdcd9c">
            Sänkt matmoms är ett gammalt klassiskt vänsterkrav.
          </note>
          <note n="27dce466">
            Det känns naturligtvis positivt för oss. Samtidigt skall jag
            inte förneka att förslagen vad gäller kommunerna
          </note>
          <note n="e4e52c16">
            - skolan, vården och omsorgen, dvs. välfärdsstatens kärna - är
            en oerhört farlig väg att slå in på, vilket ni nu verkar vara
            inne på. Att sänka a-kassan till 75 %
          </note>
          <note n="4cd938d1">
            går inte med tanke på att en fjärdedel av svenska folket nu lever
            nära socialbidragsnormen. Det måste bli en rättvisare fördelningsprofil.
          </note>
          <note n="2e3dcc6b">
            Men vi vänsterpartister är beredda att fortsätta samtala för
            att försöka vrida utvecklingen i en mera rättvis riktning.
          </note>
          <note n="fb0c3d0b">
            (Applåder)
          </note>
          <note n="cc103ef7">
            Anf. 7 BIRGER SCHLAUG (mp)
          </note>
          <note n="57c37d3c">
            Fru talman! Det blir lätt vanligt käbbel en sådan här dag. Käbblet
            i dag står mest Moderaterna och
          </note>
          <note n="7e8537fe">
            Folkpartiet för. Jag skall ändå ge några kommentarer till det
            vi har hört Göran Persson och Olof Johansson tala om.
          </note>
          <note n="9233934f">
            För det första vill jag säga att jag tycker att det är bra i
            grunden. Jag är fullständigt övertygad om att vi kan hitta gemensamma
            nämnare för att samarbeta.
          </note>
          <note n="915bc5b9">
            En randkommentar som trots allt är ganska viktig är att kommunerna
            kommer att drabbas väldigt hårt.
          </note>
          <note n="f61a47be">
            Det kan man åtgärda genom att ge kommunerna rätten att beskatta
            juridiska personer. Annars kommer barnomsorg, skola och sjukvård
            att drabbas ganska hårt.
          </note>
          <note n="9a21769f">
            Men vi kan lösa det gemensamt.
          </note>
          <note n="893734f8">
            Jag tror också att det är viktigt att i sluttampen av uppgörelsen
            se till att koldioxidskatten och uranskatten höjs i stället för
            fastighetsskatten på skog, t.ex.
          </note>
          <note n="c03e79c9">
            Det är bra att matmomsen sänks. Vi känner igen flera delar av
            de förslag vi har lagt fram i motionerna.
          </note>
          <note n="b5e49834">
            Det är bra.
          </note>
          <note n="63aad2f6">
            De krokodiltårar som Carl Bildt och Leijonborg gråter verkar
            närmast patetiska.
          </note>
          <note n="fd46b77c">
            Fru talman! Ledamöter! Ni på läktaren, TV-tittare och radiolyssnare!
            Grunden till det vi diskuterar i dag är att marknaden återigen
            jonglerar med demokratin:
          </note>
          <note n="1821e794">
            valutakriser, kronfall, räntehöjningar och nu åter krav på att
            svenska folket skall lyda den s.k. marknaden.
          </note>
          <note n="b4a946b9">
            Vi lever i en stressekonomi. Alla ni som lyssnar i
          </note>
          <note n="83529222">
            Sverige i dag skall veta att de som är ansvariga för detta sitter
            i detta hus - i denna kammare.
          </note>
          <note n="fd25b3b3">
            För det första: En majoritet i detta hus har monterat ned alla
            spelregler för valuta- och penningpolitik.
          </note>
          <note n="d4efa779">
            Miljöpartiet de gröna har motsatt sig detta och länge krävt att
            Sverige tar initiativ så att vi kan tygla marknaden, införa spelregler
            och öka insynen i det spel som fåtalet bedriver men som drabbar
            oss alla.
          </note>
          <note n="1fac707b">
            Så sent som för några veckor sedan röstade Socialdemokraterna,
            Centern och även de andra gamla regeringspartierna ner detta krav
            från vår sida. Det är tragiskt.
          </note>
          <note n="848c2c44">
            För det andra: En majoritet i detta hus har år efter år byggt
            upp socialförsäkringssystem som inte är hållbara. Redan i slutet
            av 80-talet krävde Miljöpartiet i riksdagen förändringar och sparande.
            Vi kräver samma sak nu. Vi vill spara 6,6 miljarder kronor kommande
            budgetår genom att minska ersättningen i socialförsäkringssystemen
            för oss med högre inkomster. Det vill vi göra genom att införa
            ett s.k. brutet tak.
          </note>
          <note n="6839398b">
            Det går att spara rättvist.
          </note>
          <note n="cfa5dfc5">
            För det tredje: En majoritet i detta hus beslutar att staten
            med lånade pengar skall satsa 65 miljarder kronor på militär verksamhet
            när andra delar av samhället förblöder. CSN-kortet tog Vänstern,
            Moderaterna och Socialdemokraterna bort i går. På det sparar man
            vad det militära försvaret kostar i ungefär 24
          </note>
          <note n="e892bbee">
            timmar. Så kan vi inte fortsätta.
          </note>
          <note n="31f131d6">
            För det fjärde: En majoritet i detta hus beskattar arbete så
            hårt att vi inte längre har råd med arbetskraft, vilket leder
            till att arbetslösheten ökar. Miljöpartiet vill sänka skatten
            på arbete och i stället höja bolagsskatten till EU-nivå och beskatta
            energi, råvaror och utsläpp - det vi kallar för skatteväxling
            -
          </note>
          <note n="8e4e9fee">
            vilket leder till teknikutveckling, miljöinvesteringar och mängder
            med gröna framtidsjobb.
          </note>
          <note n="65fe04aa">
            Det går alltså att få fart på Sverige, att skapa arbete, men
            då är det viktigt att vi sänker skatt och avgifter på arbete och
            höjer på annat.
          </note>
          <note n="75751dd9">
            För det femte: En majoritet i detta hus håller fast vid något
            så förlegat som 40-timmarsveckan trots att det inte finns någon
            utredning någonstans som visar att det kommer att finnas lika
            mycket lönearbete i framtiden som det fanns i går. Att inte sänka
            arbetstiden nu, att inte dela på jobben nu, är detsamma som att
            acceptera hög arbetslöshet. Det är en arbetslöshet som kostar
            staten hundratalet miljarder kronor detta år, förutom att det
            kostar att så många människor, så många familjer och så många
            barn mår dåligt.
          </note>
          <note n="e00eb462">
            Jag tror att det finns stora möjligheter för samarbete, men ett
            sådant samarbete måste bygga på tre grundbultar.
          </note>
          <note n="37ca3419">
            För det första: Besparingar skall ske med socialt ansvar så att
            vi med höga inkomster får ta en större del av besparingarna. Vi
            måste faktiskt titta närmare också på de pensionärer som har full
            ATP. Där finns pengar att hämta. Det kan ske på ett rättvist sätt.
          </note>
          <note n="187edfd2">
            För det andra: Besparingar måste ske så att inte konsumtionen
            minskar. Därför är det egentligen olyckligt att sänka nivån i
            socialförsäkringssystemen lika mycket för alla, vilket regeringen
            och Centern nu verkar vara inne på. Det gäller att inte dra undan
            konsumtionsutrymmet för låginkomsttagarna. Gör man det hämmar
            man i själva verket ekonomin.
          </note>
          <note n="55e4c557">
            Därför är det bättre att införa ett brutet tak så att låginkomsttagare
            upp till en viss nivå får behålla sina
          </note>
          <note n="86aefd60">
            80 %. Den del av inkomsten som ligger över det brutna taket får
            man bara 40 % av. Då hämmar vi inte ekonomin och kan spara pengar.
          </note>
          <note n="3a41dbd1">
            För det tredje: Det är viktigt att den ekonomiska politiken medför
            steg för att förbättra miljön. Det kan ske genom skatteväxling,
            dvs. sänkta arbetsgivaravgifter och höjda skatter på energi och
            utsläpp, men det kan också ske genom att vi styr företagsstöd
            och investeringar i sådan riktning att miljömål gynnas. Ett exempel
            är den överenskommelse som regeringen och
          </note>
          <note n="b21f0a8e">
            Miljöpartiet gjorde i går, som innebär att stödet till solvärme
            ökar ytterligare och att ett rejält investeringsbidrag utgår för
            dem som vill satsa på miljövänliga biobränslen för uppvärmning.
            Med fler sådana överenskommelser kan vi se till att vi får ett
            brett rödgrönt samarbete, och det är bra för Sverige.
          </note>
          <note n="fb0c3d0b">
            (Applåder)
          </note>
          <note n="d2634f86">
            Anf. 8 ALF SVENSSON (kds)
          </note>
          <note n="abdd94d0">
            Fru talman! Jag delar helt den förhärskande inställningen att
            det inte är en dag för pajkastning. Det är värdefullt att de här
            resonemangen har kommit till stånd.
          </note>
          <note n="996acb2c">
            Vi politiker, från alla partier, har en benägenhet att i första
            hand tänka på våra egna partiers bästa.
          </note>
          <note n="d54ff5c9">
            Men jag tror att vi nu har kommit till en punkt i samhället -
            eller hur det nu skall uttryckas - där svenska folket, med all
            rätt, kräver att vi bryr oss om hela nationen och inte fastnar
            i partipolitisk träta.
          </note>
          <note n="c4b310c5">
            I och för sig vet vi alla att det är i de tuffa debatterna som
            det bästa kan vaskas fram. Men nu handlar det om att få upp svensk
            ekonomi på fast mark. Jag förstår därför Göran Persson mycket
            väl när han säger att det i dag inte är tid för krafsande i historien
            -
          </note>
          <note n="d72198ba">
            kanske uttryckte han sig inte riktigt så - och för att gå tillbaka
            och se hur det varit. Men samtidigt må han förstå att valrörelsen
            inte längre är bakom oss, utan nu sitter vi här och känner en
            viss förvåning när man från socialdemokratiskt håll i dag applåderar
            att arbetslöshetsersättningen sänks till 75 %. Lars Leijonborg
            nämnde detta. Inte heller jag kan låta bli att stryka under det.
          </note>
          <note n="e7ed8f74">
            Göran Persson, jag minns hur nuvarande finansministern tillsammans
            med statsministern nästan jagade livet ur kds när vi gjorde en
            - i jämförelse med vad ni skall göra - liten sänkning för kommunerna.
            Vård, omsorg och barnomsorg talas det om - jag läste i morse om
            Ingvar Carlssons och Göran Perssons uttalanden, men jag skall
            inte nu använda tiden till dem.
          </note>
          <note n="f908dc7b">
            Ni måste, precis som Göran Persson sade, ha viss förståelse för
            att minnet hos svenska folket inte är så dåligt. Det är inte heller
            så dåligt hos oss som nu är i opposition.
          </note>
          <note n="0b501105">
            Jag hoppas ärligt att det här räcker, att det här duger och att
            det här bär. Jag vill inte bli misstrodd på den punkten. Men samtidigt
            har Ingvar Carlsson naturligtvis helt rätt i, som han tidigare
            sagt, att vi har lagt fram - jag minns inte den exakta formuleringen
            -
          </note>
          <note n="98e86c37">
            ett jättestort besparingsprogram. Det är rätt. Vi har ju redan
            genom beslut som är tagna, eller som är färdiga att tas, åstadkommit
            att barnbidragen sänks, att pensionerna minskar, att kommunerna
            får det sämre osv.
          </note>
          <note n="940cd35c">
            Jag behöver inte räkna upp allt.
          </note>
          <note n="f4e9efe4">
            Det mest famösa och förödande är emellertid, och det är egentligen
            det som hela den här debatten handlar om, ifall de besparingar
            som görs äts upp av för höga räntor, dvs. om vi gör besparingar
            som bara kastas i sjön.
          </note>
          <note n="bcf08d5f">
            Återigen vill jag understryka: Jag hoppas att det här räcker,
            att räntan går ned och att signalen från denna dags debatt blir
            att Sverige håller på att kravla sig upp i det närmaste från en
            jumboplats i OECD, från kvicksanden upp på fast mark.
          </note>
          <note n="cab893ce">
            Det var väl litet dunkelhet i det som Göran Persson sade, men
            jag hoppas att det är desto klarare tänkt och att vi så småningom
            får en helt annan möjlighet att tränga igenom och analysera det
            som här har presenterats.
          </note>
          <note n="83ad326f">
            Samtidigt vet vi att det, även om vi fortsättningsvis lägger
            fram aldrig så rimliga sparpaket dock utan att få fart på företagsamheten,
            framför allt småföretagsamheten, blir mycket av en ljudande malm
            - jag läste i en tidning i morse att Göran Persson gillar den
            typen av bildspråk. Det vill vi inte ha, utan vi vill ha fart
            på företagsamheten och få folk i arbete. Jag kände mig inte riktigt
            säker på att så sker utifrån det som presenteras här. Då känner
            man en viss ängslan.
          </note>
          <note n="0194a795">
            Vi kristdemokrater skulle gärna se att någonting gjordes på tjänstemomsområdet
            och att man tog rejäla tag, om nu momsen skall tas ned, för att
            satsa på småföretagandet. Jag tror att det behövs.
          </note>
          <note n="4130b5a9">
            Fru talman! Jag undrar om inte en av de djupaste rötterna till
            Sveriges ekonomiska kris är att socialdemokratin vuxit sig så
            tätt samman med den offentliga sektorn. Man kan snudd på tala
            om siamesiska tvillingar. Socialdemokratin är nära nog den offentliga
            sektorn och tänker i de banorna. Vi i kds tror att det är oerhört
            viktigt att inte bara titta på budgetsaldot.
          </note>
          <note n="9b202f6c">
            I stället måste vi försöka fånga in, få fart på och sprida en
            optimism hos individen. Vi måste mobilisera oss själva och nyttja
            den kreativitet, den idealitet och det ansvarstagande som finns
            på jobbet, på fritiden och i familjen, så att vi litet grand kommer
            bort från tänkandet att staten skall göra allt. Detta är inte
            detsamma som att gå tillbaka till någon välgörenhetsinrättning,
            utan det är att nyttja de krafter som jag tror har drivit fram
            dagens debatt.
          </note>
          <note n="86685419">
            Anf. 9 Finansminister GÖRAN
          </note>
          <note n="960f8515">
            PERSSON (s)
          </note>
          <note n="05690e51">
            Fru talman! Låt mig börja med att instämma i Olof
          </note>
          <note n="1ae9cc0f">
            Johanssons principiella resonemang om vikten av att från de slutna
            rummen hos marknadens aktörer föra tillbaka diskussionen till
            folkrepresentationens rum, riksdagen. Det är oerhört viktigt att
            så sker. Denna process är intimt förknippad med vår förmåga och
            vår beredskap att visa att vi kan hantera de offentliga finanserna.
            Den som är satt i skuld är icke fri. Det vet alla enskilda som
            är djupt skuldsatta. Samma sak är det för en stat.
          </note>
          <note n="a62f44dc">
            Även om jag skulle kunna ta oerhört många debattpoäng på att
            rota i de gångna tre åren finns det ingen anledning att i dagens
            situation göra det. Nu är det samling och samförstånd som gäller.
            Vi har en god möjlighet att ta Sverige upp till en god ekonomisk
            utveckling.
          </note>
          <note n="fcc8e3cc">
            Jag kan avslöja för riksdagen att i den kompletteringsproposition
            som vi skall lägga fram är den underliggande utvecklingen i den
            reala ekonomin nu så stark att vi ser att vi kommer att kunna
            stabilisera statsskulden redan 1996.
          </note>
          <note n="b36a0b82">
            I valrörelsen sändes det fax till Ingvar Carlsson.
          </note>
          <note n="54f4b724">
            Ingvar Carlsson skulle intyga att han var beredd att stabilisera
            statsskulden till 1998. Men så stark är nu utvecklingen i den
            reala ekonomin att vi ser att vi kommer att göra det 1996, såvida
            inte internationell valutaoro och internationella räntekriser
            så starkt smittar den hårt skuldsatta svenska ekonomin att den
            starka konjunktur som vi så väl behöver kommer av sig och blir
            för kort. Det är därför som det är så viktigt att i det här läget
            samarbeta samt visa fasthet och gemensamma värderingar för att
            därmed skapa tilltro till det svenska politiska systemets förmåga
            att hantera statsfinanserna.
          </note>
          <note n="07774ad4">
            Jag tycker också att Olof Johansson pekade på en oerhört central
            punkt när vi nu skall ta Sverige ur den här krisen: Det kommer
            inte att gå om det inte finns ett bärande inslag av en rättvis
            fördelning. Där är
          </note>
          <note n="888a7988">
            Centern och socialdemokratin helt överens.
          </note>
          <note n="0a1800af">
            Folkflertalet i Sverige kommer aldrig att acceptera svåra och
            tunga pålagor om man inte också ser att de som är starka bär sin
            del av bördan.
          </note>
          <note n="0b4b56e9">
            Egentligen, Lars Leijonborg - som hade ett något trist inlägg
            - ligger väl just förklaringen till tillkortakommandet i att man,
            när Folkpartiet försökte sig på att sanera statsfinanserna, inte
            begrep den bärande dimensionen i den svenska politiken.
          </note>
          <note n="e839bcad">
            Det går inte att göra stora, tunga och svåra ingrepp i socialförsäkringar
            och a-kassor och det går inte att bedriva sparkampanjer mot den
            offentliga sektorn om man samtidigt tycker sig ha råd att exempelvis
            avskaffa förmögenhetsskatten. Det är den insikten varje regering
            måste ha för att klara att i Sverige samla ett stabilt folkflertal
            för en sanering av de offentliga finanserna.
          </note>
          <note n="5c1022a6">
            Johan Lönnroth, man skall vara försiktig med att ta enkla poäng
            i den här svåra diskussionen genom att tala om att det var precis
            när regeringen slutade samtala med det ena partiet för att övergå
            till det andra som räntorna stack i väg. Det är inte seriöst.
            Alla som följer den här debatten kan lyssna på radions morgonsändningar
            i Ekot. Där berättar man hur dollarn fortsätter att rasa, hur
            japanerna får problem med sin ekonomi och hur tyskarna brottas
            med sin starka mark. Det är en världsekonomi i brand. Sverige
            är mer illa utsatt än många andra länder, just därför att vi släpar
            på vår stora skuldsättning.
          </note>
          <note n="a511d9f9">
            Se det internationella mönstret! Förstå sambanden och agera därefter!
          </note>
          <note n="ad5ffca3">
            Låt mig också säga till Johan Lönnroth att han har rätt när han
            pekar på att denna riksdag har åstadkommit mer av konkreta beslut
            för att sanera statsfinanserna än vad som har gjorts på mången
            god dag.
          </note>
          <note n="fad7b6f7">
            Det har skett med gemensamma ansträngningar - det får vi inte
            glömma. Men det får naturligtvis inte förhindra att vi går vidare
            om så är nödvändigt.
          </note>
          <note n="c623b2d8">
            Jag har hört att många talat om att man borde spara mera - oprecist,
            som vanligt. Men vi har grepp om de offentliga finanserna, och
            vi skall i början av sommaren till Bryssel leverera ett konvergensprogram.
          </note>
          <note n="e60699ae">
            Jag delar Olof Johanssons uppfattning att det är klart att det
            här är en utmärkt grund att bygga det på, men det kan komma att
            behövas mer av diskussion och debatt. Till er som har synpunkter
            och vill samarbeta med regeringen och göra mer av olika typer
            av insatser för att stabilisera statsfinanserna säger jag på regeringens
            vägnar att vi nu inbjuder samtliga partier i riksdagen att delta
            i utformandet av konvergensprogrammet. Då får alla demonstrera
            i praktisk handling samarbetets svåra konst och ansvarstagandets
            ädla uttryck. Välkomna till gemensamt ansvarstagande för konvergensprogrammet!
            Härmed är hela riksdagen inbjuden.
          </note>
          <note n="4e486723">
            Anf. 10 CARL BILDT (m)
          </note>
          <note n="54de76b0">
            Fru talman! Det var länge sedan jag hörde Göran
          </note>
          <note n="4b04d680">
            Persson så hovsam i talarstolen. Jag kan i och för sig förstå
            bakgrunden till detta.
          </note>
          <note n="da308272">
            Jag förstår också väl bakgrunden till att Göran
          </note>
          <note n="a7559fe9">
            Person, liksom för övrigt Johan Lönnroth, säger att vi nu inte
            skall diskutera historien. Men när man är i en besvärlig situation
            är det dock bra att veta hur man har kommit dit. Låt oss inte
            glömma detta som är det grundläggande i den krissituation som
            Sverige befinner sig i, att det var skattechocken och vänsterkursen
            som bäddade för kronraset och för räntekrisen.
          </note>
          <note n="019a94b0">
            I januari sade regeringen att kronan skulle stärkas och att räntan
            skulle falla. Det blev precis tvärtom, på det sätt som vi varnade
            för. Och nu sitter man där och tvingas yxa till under natten vad
            man skall redovisa på morgonen.
          </note>
          <note n="e1134900">
            Det är inte alldeles lätt att dissekera det här. Det är ganska
            mycket optik, och vi letar efter en del av substansen. Det brukar
            sägas att det dunkelt sagda är det dunkelt tänkta. Må jag uttala
            förhoppningen om att det inte är fullt så dunkelt tänkt som det
            har varit dunkelt sagt på ett antal punkter denna morgon. Natten
            har måhända inte varit underbar - det överlåter jag åt nattens
            samtalspartner att själva precisera -
          </note>
          <note n="d3c5ab35">
            men att döma av morgonens redovisning har natten i alla fall
            varit ganska så dunkel.
          </note>
          <note n="c7a38d71">
            Det är några konkreta punkter som bör kommenteras.
          </note>
          <note n="d6a7575f">
            Redan på fredag gives en utomordentlig möjlighet för kammaren,
            för socialdemokrater, centerpartister och andra, att rösta för
            det som man nu tydligen är överens om, dvs. att sänka ersättningsnivån
            i a-kassan till 75 % och bibehålla karensdagen. Det finns en moderat
            reservation på denna punkt. Varför vänta, när det behövs skarpa
            beslut? Rösta på fredag för vad ni kom överens om i tisdags!
          </note>
          <note n="09ee702f">
            Man kan möjligen göra en och annan retrospektiv reflexion över
            en del av de debatter vi förde under den föregående mandatperioden.
            Jag minns att jag i en diskussion - med en person som skall vara
            onämnd i denna debatt - i LO-tidningen skrev om det halvlöfte
            som ni hela tiden ställer ut tillsammans med LO att höja ersättningsnivån
            i a-kassan: Glöm det! Ni kommer aldrig att göra det. Det är bara
            munväder. Det är långt sannolikare att ni kommer att vara i en
            situation där ni tvingas sänka ersättningsnivån i a-kassan.
          </note>
          <note n="0e85ef6f">
            Min blygsamhet förbjuder mig att nämna vem i den debatten som
            fick rätt i fråga om hur det blev med ersättningsnivån i a-kassan.
          </note>
          <note n="95c650e1">
            Nu är detta inte så rasande mycket pengar; i storleksordningen
            1,5 miljarder. Sedan tar man in litet på karensdagen. I förhållande
            till de dumheter man hade föreslagit tidigare är det bra. Men
            samtidigt försvinner 8 miljarder till sänkt matmoms.
          </note>
          <note n="85297d51">
            Det här är klassisk kohandel, och det är klassisk socialdemokrati
            när den är trängd. Det var likadant våren 1991, då det också var
            den sänkta matmomsen som skulle politiskt rädda socialdemokratin.
          </note>
          <note n="c2478346">
            Det är inte detta som Sverige behöver i detta läge - populärt
            som det måhända kan vara för ögonblicket. Jag förstår att man
            tar hem 3 miljarder på en del andra skattehöjningar, säkert av
            mera dubiös karaktär. Men hur får man i alla fall ekvationen att
            gå ihop? Har ni räknat i natt, eller vad har ni egentligen gjort?
            Det är också engångshistorien med 6 miljarder hit och dit, men
            det spelar ju ingen roll i den långsiktiga kalkylen.
          </note>
          <note n="3ad69cc2">
            Det som återstår av substans, förefaller det som, är
          </note>
          <note n="a10be480">
            7 miljarder från kommunerna, genom att man inte kompenserar dem
            för det man har ställt till med tillsammans med Johan Lönnroth
            och Birger Schlaug vad gäller egenavgiften. Inte heller där skall
            jag moralisera alltför mycket om vad som har varit. Jag kan notera
            att det i denna kammare icke längre finns den
          </note>
          <note n="13a3998d">
            Bengt Westerberg som under den tidigare mandatperioden försvarade
            de mer begränsade kommunindragningar som vi gjort. I denna kammare
            finns, men icke med rätt att tala, fru talman, den person som
            då med hetta kritiserade just varje tanke på att man skulle ta
            från kommunerna. Nu gör man det, men såvitt jag förstår smetar
            man bort en hel del av de här miljarderna som smörjmedel i uppgörelsen
            när det gäller att kompensera på olika punkter. Vi får se hur
            det där går ihop.
          </note>
          <note n="944f91c4">
            Så bäddar man - och det är det långsiktigt allvarliga - för en
            skattechock version 2 ute i kommunerna, genom att man inte har
            skattetak, man drar in och man ändrar vissa lagar, med optikens
            substans i detta. Men skattechocken version 2 lär drabba alla
            inkomsttagare, med udden nedåt, genom det som kommer att inträffa
            i kommunerna under de närmaste åren.
          </note>
          <note n="1918d3bd">
            Sveriges problem är, efter det som har inträffat, att det inte
            finns trovärdigheten att vi efter statsskuldsstabiliseringen,
            efter konjunkturuppgången, klarar att varaktigt lösa våra problem.
            Vad som krävs är varaktigt och kraftigt sänkta utgifter. Det letar
            vi efter. Vad som krävs är varaktigt stärkt krona och stärkt tillväxt
            i svensk ekonomi. Det letar vi fortfarande efter.
          </note>
          <note n="23581d38">
            Det förefaller - vi får se när papperen kommer på bordet och
            när siffrorna redovisas på presskonferenser - som om man valt
            svagt i stället för starkt, smalt i stället för brett. Natten
            var dunkel. Nu kommer morgonens klarhet. Men med denna konstruktion
            tror jag att ni får förbereda er för fler dunkla nätter.
          </note>
          <note n="8e40c9a0">
            Anf. 11 OLOF JOHANSSON (c)
          </note>
          <note n="611c7d08">
            Fru talman! Jag vill för ordningens skull tala om att vi arbetar
            inte enbart på nätterna - men också då.
          </note>
          <note n="6d1dbb2d">
            Jag tycker att det är viktigt att den signal går ut som nu tydliggjorts
            från regeringens sida, att alla riksdagens partier har möjlighet
            att ta ansvar. Jag tycker att det är utomordentligt bra att man
            inbjuder så brett som man gör för att hantera konvergensprogrammet.
            Det här handlar inte om retorik och konfrontation, utan det handlar
            om att göra en insats för det här landet.
          </note>
          <note n="36f70a91">
            Låt mig deklarera för Centerns räkning att vi tänker stå fast
            och hålla ut tills vi är uppe ur det här marknadsdiket. Om våra
            tjänster behövs så finns vi där.
          </note>
          <note n="bd2e797c">
            Det är viktigt att ge den sortens långsiktiga signaler, så att
            det inte finns någon tveksamhet hos dem som kanske drar andra
            slutsatser av en ibland splittrad och ibland splittrande debatt.
          </note>
          <note n="381142e2">
            Låt mig också säga att man naturligtvis kan raljera om mervärdesskatt
            på maten, men det här handlar inte om någon kohandel. Det handlar
            om klassisk fördelningspolitik för folkrörelsepartier. Så enkelt
            tycker jag att det är.
          </note>
          <note n="65765728">
            Jag har ingen anledning att i dag stå här och slå mig för bröstet
            för det vi har uppnått i denna uppgörelse. Jag bara konstaterar
            - det vet också personer i den tidigare regeringen - att vi i
            varje fall inte har motarbetat en utveckling i den riktning som
            vi nu kan se.
          </note>
          <note n="837724ca">
            Vi tycker också att det är viktigt med utgiftstak och budgetdisciplin,
            precis som finansministern har sagt. Vi tycker att det är viktigt
            att vi markerar vårt ansvar för att de små företagen skall få
            förutsättningar och chansen att skapa de nya jobben. Det är nämligen
            där de måste komma. Sverige måste bli en bättre småföretagarnation.
            Därav kvittningsrätten för nyföretagande om fem år; förslag som
            känns igen. Därför riskkapitalavdrag. Vi är naturligtvis nöjda
            med att skatterna på jord och skog nu tonar bort, därför att det
            var en särbehandling som kan slå fel.
          </note>
          <note n="da85870e">
            Låt mig också säga att det är självklart att vi ställer upp och
            finansierar de uppgörelser som vi har varit med om tidigare. Det
            handlar om ansvarstagande. Jag hoppas att så många som möjligt
            har samma känsla för nationell samling i fortsättningen. Nu finns
            möjligheten för alla att delta.
          </note>
          <note n="1b688c94">
            Anf. 12 LARS LEIJONBORG (fp)
          </note>
          <note n="75543243">
            Fru talman! Det politiska språket syftar ibland till att skapa
            dunkelhet. När Birger Schlaug, en av regeringens tidigare partner,
            talar om att kommunerna skall få rätt att beskatta juridiska personer
            låter det som någon skatteteknisk formalitet. Men det är klart
            att det handlar om att beskatta de småföretag där de nya jobben
            skall komma. När Göran Persson säger att kommunerna inte skall
            få kompensation för höjda egenavgifter kan även det låta som en
            skatteteknisk formalitet, men det är en oerhört mycket mer dramatisk
            förändring än den som de senaste månaderna med hetta har diskuterats
            i Kommun-Sverige när det gäller skatteutjämningssystemet. Alla
            de delegationer som har kommit till Stockholm har diskuterat ekonomiska
            förändringar av långt mindre betydelse än vad det här handlar
            om.
          </note>
          <note n="b2116a69">
            När Göran Persson säger att ett bärande inslag i varje program
            måste vara rättvisa kan det låta starkt.
          </note>
          <note n="9a2d672c">
            Men de kamrater som har hört samme Göran Persson använda samma
            ord tidigare här i kammaren måste ju tänka så här: Men förra gången
            han sade det var det ju för att vi inte skulle sänka ersättningen
            i a-kassan, för att vi skulle ta bort kvittningsrätten och för
            att vi inte skulle ta pengar från kommunerna. Jag tror alltså
            att vi politiker får ett stort problem med att förklara för väljarna
            varför det är så stor diskrepans mellan det som sägs före valet
            och det som görs efter valet.
          </note>
          <note n="19a54f42">
            Jag är som sagt skeptisk. Till förslaget att sänka matmomsen
            är jag mycket skeptisk. I detta statsfinansiella läge är det oansvarigt.
            Jag tycker att de avtalsslutande parterna skall tänka om på den
            punkten.
          </note>
          <note n="91763c05">
            Jag är nöjd med några inslag i den här uppgörelsen. Det är utmärkt
            att kvittningsrätten återinförs och att det där riskkapitalet
            äntligen kommer. Av lappar från centerpartistiska vänner har jag
            också förstått att karensdagen kommer att bli kvar - det tror
            jag också är ett utmärkt besked. Men det behövs rejälare tag.
          </note>
          <note n="5d2f966e">
            Sverige behöver en långsiktig, marknadsekonomiskt inriktad politik.
            Folkpartiet är berett att medverka till alla beslut som krävs
            för att vi skall ta oss ur de nuvarande problemen. Men det kräver
            också att politiken har just den långsiktiga, marknadsekonomiska
            inriktningen.
          </note>
          <note n="9df66fb8">
            Anf. 13 JOHAN LÖNNROTH (v)
          </note>
          <note n="a5fc8a76">
            Fru talman! Jag vill först försäkra Göran Persson att jag inte
            är så naiv att jag tror att räntan styrs av vilken samarbetspartner
            regeringen väljer. Det jag ville säga var någonting annat. Eftersom
            Carl Bildt och Lars Leijonborg säger att det var vänsterkursen
            -
          </note>
          <note n="ea74458d">
            samarbetet med oss - som förde landet ned i diket ville jag bara
            göra det enkla påpekandet att om man tittar på verkligheten finner
            man att det faktiskt var under den period då socialdemokraterna
            träffade de olika överenskommelserna med oss som det gick förhållandevis
            bra. Men jag är fullt medveten om att det var internationella
            händelser som var det väsentliga i det som hände de senaste veckorna.
          </note>
          <note n="e72700cd">
            Även jag har en och annan kontakt med den s.k.
          </note>
          <note n="0790d42e">
            marknaden. Jag träffade häromdagen en företrädare för en av de
            större obligationshandlarna här i Norden.
          </note>
          <note n="b3a93d5a">
            Han berättade att han hade träffat många av de ledande företrädare
            för kapitalplacerarna som jag vet att också Göran Persson har
            träffat i USA och på andra håll. Han redogjorde mycket öppet för
            vad han trodde att de hade sagt till Göran Persson. Deras världsbild
            är ju sådan att de helt enkelt inte accepterar den svenska modellen,
            dvs. att vi vill ha ett samhälle med full sysselsättning, rättvis
            fördelning och solidaritet.
          </note>
          <note n="c961f629">
            Det accepteras inte. Det uppfattas som en främmande fågel. Sverige
            skall drivas in i samma mönster som alla de andra tvåtredjedelssamhällena,
            klassamhällena, med brutala inkomstskillnader. Det är den föreställningsvärld
            som denna s.k. marknad lever i. De tar gruvligt fel, och jag skulle
            vilja uppmana Göran Persson att inte ha så stor respekt för de
            här "höjdarna", näringslivets toppar, som jag ibland kan få uppfattningen
            att socialdemokratins ledande personer har.
          </note>
          <note n="8707a952">
            Carl Bildt tog upp egenavgifterna. Egenavgifterna är ett otyg.
            Vi har kompromissat - det är sant - också om egenavgifterna. Men
            jag skulle vilja fråga Carl
          </note>
          <note n="e1f9241e">
            Bildt: Är Carl Bildt beredd att göra om egenavgifterna och åstadkomma
            en något rättvisare fördelning genom att ta bort den orättvisa
            avdragsrätten?
          </note>
          <note n="87efefc2">
            Till sist vill jag säga att jag tror att vi i dag måste vidta
            åtgärder som stärker ekonomin för dem som har lägst inkomster.
            En fjärdedel av svenska folket ligger nära Socialstyrelsens definition
            av existensminimum.
          </note>
          <note n="0705ce10">
            Det är inte hållbart, Göran Persson. Det program till sanering
            som ni nu kanske gör upp med Centern kan göras starkare; det kan
            göras väsentligt rättvisare. Att sänka a-kassan till 75 % är inte
            hållbart!
          </note>
          <note n="efdaaf76">
            Anf. 14 BIRGER SCHLAUG (mp)
          </note>
          <note n="121e8457">
            Fru talman! Alla ni som lyssnar! Det finns här i kammaren politiker
            som av rent partiegoistiska skäl vill skrämma den s.k. marknaden.
            Carl Bildt är en sådan politiker. När Carl Bildt var ute och surrade
            om att det skulle bli nyval - var det för att stabilisera svensk
            ekonomi eller var det för att göra partipolitiska vinster? En
            del tar bara ansvar för det egna partiets opinionssiffror och
            inte för Sverige. Carl Bildt är en sådan politiker.
          </note>
          <note n="038d838a">
            Dessutom tycker jag att Carl Bildt borde vara litet mer förankrad
            i svensk politik. Carl Bildt säger att
          </note>
          <note n="1d7c2221">
            Miljöpartiet skulle stå bakom egenavgifter. Det gör vi inte alls.
            Vi tycker att det i grunden är ett dåligt system. Framför allt
            skall man inte ha avdragsrätt för egenavgifter. Hade man inte
            haft det hade kommunerna nämligen sluppit det man nu kanske tvingas
            till.
          </note>
          <note n="d8c590ca">
            Det förslaget slår hårt mot kommunerna. Jag skulle ändå vilja
            uppmana Göran Persson att titta närmare på om man inte kan föra
            över en del pengar till kommunerna. Det handlar ändå om så grundläggande
            saker som barnomsorg, skola och sjukvård. Jag tror att det går
            att hitta bra lösningar
          </note>
          <note n="d3a424d4">
            Dessutom förstår jag fortfarande inte riktigt Socialdemokraternas
            och Centerns uppläggning när man vill dra undan konsumtionsutrymme
            för låginkomsttagarna. Då hämmas ju i själva verket ekonomin.
            Det måste vara grundläggande fel att göra på det sättet.
          </note>
          <note n="f10819f6">
            Jag tror att det vore bättre att vi införde ett brutet tak så
            att vi lät låginkomsttagarna ha kvar sina ersättningsnivåer medan
            vi tog betydligt mer från oss med höga inkomster. Ekonomin skulle
            må bättre av det.
          </note>
          <note n="bc9a2f7d">
            Vi skall leverera konvergensprogram till Bryssel, sade Göran
            Persson. Ja, det skall vi. Men mer än så -
          </note>
          <note n="63dc0935">
            vi skall också leverera 20 miljarder kronor i medlemsavgift.
            Fru talman och alla ni som lyssnar på läktaren och hemma vid radio-
            och TV-apparaterna!
          </note>
          <note n="90a056e0">
            Det blev inte som man sade. Det blev inte alls som man sade!
            Hur bra skulle det inte gå för svensk ekonomi bara vi blev medlemmar
            i EU - räntan skulle sjunka, maten skulle bli billigare och kronan
            skulle stabiliseras. Hur det gick? Ja, i går sålde Volvo ut stora
            delar av sin verksamhet till ett norskt företag, ett företag som
            ligger utanför EU och som dessutom leds av en EU-motståndare.
            Det är på något sätt symtomatiskt!
          </note>
          <note n="8e264ecc">
            Men, fru talman, nu börjar man en gång till med samma prat. Bara
            vi gör marknaden till lags blir allt bra. Men marknaden blir aldrig
            mätt. Marknaden vill alltid ha mer. Marknadens uppgift är att
            förränta och flytta pengar. 90 % av de pengar som i dag flyter
            över gränserna har inte med varor och tjänster att göra. Det är
            spekulation och jakt på räntepunkter. Därför behövs det spelregler
            - utom att vi naturligtvis måste sanera budgeten. Det behövs också
            politiker som står upp och säger: Låt oss tygla marknaden! Det
            är få politiker som vågar säga det, men vi blir fler och fler
            i
          </note>
          <note n="ba439233">
            Sverige, vi blir fler och fler i Europa, vi blir fler och fler
            i världen. När skall det bli fler och fler i det här rummet i
            Sveriges riksdag?
          </note>
          <note n="dfbf964d">
            Anf. 15 ALF SVENSSON (kds)
          </note>
          <note n="3acb2f63">
            Fru talman! Det är onekligen uppmuntrande om
          </note>
          <note n="70e3cd17">
            Sverige får fason på statsskulden tidigare än vad vi hade vågat
            hoppas på. Det går väl att vaska fram flera förklaringar till
            det.
          </note>
          <note n="94a0f149">
            Nu lever vi ju ändå alla i hushållsekonomier. Jag är litet förvånad
            över att Göran Persson talar om fördelningspolitik så frejdigt
            som han gör. Jag tycker ni har missat fördelningspolitiken, och
            det är förvånande.
          </note>
          <note n="0d6fb09d">
            Flerbarnsfamiljerna med normala inkomster kan omöjligt tycka
            att socialdemokraterna bedriver en acceptabel och rimlig fördelningspolitik.
            De sämst ställda pensionärerna ställer sig inte heller upp och
            tackar för en aktiv och rättvis fördelningspolitik. Och vad förslaget
            att klä av kommunerna många miljarder kommer att leda till i fördelningspolitiskt
            hänseende kan vi väl också ana oss till.
          </note>
          <note n="c8a68897">
            Det är ingen rim och reson i att socialdemokraterna så att säga
            får vila på gamla fördelningspolitiska lagrar när man nu uppenbarligen
            endast stirrar på budgetsaldot och enligt mitt sätt att se glömmer
            åtskilligt av vad en fördelningspolitik, om den skall vara rättvis,
            bör innehålla. Vi tycker alltså att satsningen på småföretagsamhet,
            på nya jobb - på det som under hela valrörelsen kallades riktiga
            jobb - är alldeles för liten. Det måste finnas något att fördela!
          </note>
          <note n="cb591cd8">
            Jag har verkligen ingenting emot att man sänker momsen på mat
            - det har vi också ivrat för - men jag vet inte om det är något
            som man kalla för klassisk fördelningspolitik, som Olof Johansson
            gjorde.
          </note>
          <note n="cd316f89">
            Det är möjligtvis fördelningspolitik i någon ringa mån. Om vi
            nu skall, eller när vi nu måste, prioritera kan det inte vara
            rim och reson i något annat än att prioritera så att vi får fram
            flera arbetstillfällen. Sverige har löst sin arbetsmarknadspolitiska
            situation genom att bygga ut den offentliga sektorn. Om den nu
            skall snävas in måste det till rejäla aktiviteter för att få fram
            nya jobb.
          </note>
          <note n="29253104">
            Det talades här också om folkrörelsepartier. Det är ett fint
            ord. Jag ansluter gärna vårt parti, som alla vet, till det uttrycket.
            Men då handlar det också om att tro på folket och att låta folket
            välja. Vi måste låta föräldrar välja, låta kreativiteten blomma
            och låta enskilda organisationer bli betrodda när det t.ex. gäller
            bistånd.
          </note>
          <note n="863b8ed9">
            Man skall i stället klä av dem biståndsresurser och lämpa över
            det på centrala organisationer. Man skall låta föräldrar - betro
            enskilda individer - välja skola, etc., etc. Ni kan inte bara
            tala om folkrörelsepartier och sedan springa ifrån den kursomläggning
            som
          </note>
          <note n="2139b6b9">
            Sverige behöver. Kreativitet som i dag är upplåst i den offentliga
            sektorn skall frigöras.
          </note>
          <note n="79a7f318">
            Anf. 16 Finansminister GÖRAN
          </note>
          <note n="960f8515">
            PERSSON (s)
          </note>
          <note n="69df66b3">
            Fru talman! Lars Leijonborg gjorde sig skyldig till ett feltänkande.
            Han gjorde en poäng av att socialdemokratin nu tillsammans med
            Centern lägger fram ett förslag om kvittningsrätt. Han sade att
            det var ett våldsamt löftesbrott från socialdemokratins sida.
          </note>
          <note n="438c405c">
            Vi har gjort upp med Centern. Alla förslag som vi nu presenterar
            är inte socialdemokratiska förslag ursprungligen. En del förslag
            är förankrade i Centern, en del hos socialdemokratin. Man får
            mötas på halva vägen och ge och ta. Det är en fullständigt bisarr
            uppfattning om samarbete att det bara skulle vara den egna politiken
            som skall räknas.
          </note>
          <note n="b4dec221">
            Socialdemokraterna är ett stort parti. Det är ett dominerande
            parti i riksdagen och i nästan samtliga kommuner i landet. Vi
            socialdemokrater är vana att samarbeta. Trots att vårt parti är
            stort och dominerande kan vi inte alltid få som vi vill. Vi måste
            ta intryck och vara beredda att lyssna. Vi har lyssnat på Centern.
          </note>
          <note n="63db9fbe">
            Vi är beredda att lyssna på fler partier, Lars Leijonborg. Det
            krävs dock att man orkar släppa den enkla partipolitiska retoriken
            och möta de krav som svenska folket nu ställer på den här riksdagen
            att samarbeta för vårt fina lands skull. Det är det som det handlar
            om. Släpp allt det här tjafset om vad som sades vid det ena eller
            det andra tillfället! Jag har bättre repliker än Lars Leijonborg.
            Jag är inte rädd för den debatten. Jag kan försäkra kammarens
            ledamöter om att jag med god tillförsikt skulle ge mig in i en
            kuggning med Lars Leijonborg om olika skeenden, fördelningspolitiska
            aspekter och tidigare regeringsförslag. Jag tror t.o.m. att jag
            kan vinna den debatten.
          </note>
          <note n="4657072b">
            Men det är inte det som svenska folket förväntar sig i dag.
          </note>
          <note n="c6bb8a74">
            Svenska folket förväntar sig faktiskt att vi är vuxna uppgiften
            att ta landet ur krisen och visa det allvar och den samling som
            våra väljare har rätt att kräva av oss. Det är detta som det handlar
            om.
          </note>
          <note n="93c1298c">
            Till Johan Lönnroth vill jag säga att det är riktigt att det
            för en finansminister är viktigt att möta hela samhället. Jag
            har en oerhört stimulerande uppgift.
          </note>
          <note n="6e33af80">
            Ena dagen får jag stå på Wall Street och möta investerare hos
            bl.a. Goldman Sachs, Salomon Brothers och
          </note>
          <note n="fc4fd50e">
            J P Morgan. Två dagar senare står jag i Folkets hus i
          </note>
          <note n="cd055b4a">
            Hälleforsnäs och berättar om samma ekonomiska politik. Det är
            samma budskap i Hälleforsnäs som på
          </note>
          <note n="59310758">
            Wall Street. Det är samma budskap och samma politik som presenteras.
            Sverige har mot bakgrund av vad vi har gjort och den starka utvecklingen
            i den reala ekonomin en god historia att berätta. Det finns anledning
            att ta vara på styrkan och möta de svenska medborgarna med respekt
            precis på samma sätt som man möter marknadens aktörer med den
            respekt de förtjänar - men aldrig med underdånighet.
          </note>
          <note n="0defe492">
            Mitt och regeringens mandat utgår från denna riksdag och från
            svenska folket. Det är våra uppdragsgivare. Det får vi aldrig
            glömma.
          </note>
          <note n="70da8ac2">
            Jag tycker också att Birger Schlaug gjorde det litet lätt för
            sig. Visst, vi skall delta i och driva på debatten internationellt
            om det vi nu upplever på marknadens område - valutaoro och ränteoro.
            Men låt oss inte använda den diskussionen som en smitväg ut från
            de verkligt svåra reala problemen i den svenska ekonomin. Vi har
            problem, och vi måste se dem. Vi kommer aldrig att kunna reglera
            bort, utan vi måste realt krona för krona nu ta ner vår stora
            skuldsättning och den vägen göra oss oberoende, fria från en marknad
            som är alltför snabb i sina rörelser för att långsiktigt gå att
            förena i en sådan situation med ett ansvarstagande för ett välfärdssamhälle.
            Smit inte ut i en regleringsdebatt när vi har de verkligt svåra
            besluten att fatta här och nu.
          </note>
          <note n="2d8cc231">
            Kommunerna har diskuterats. De är en oerhört viktig del i det
            svenska samhället. Kommunerna står för vård, omsorg och utbildning.
            I det här läget finns det inget utrymme för att lova ytterligare
            9 miljarder kronor till kommun- och landstingssektorn. Vi klarar
            inte det. Centern och Socialdemokratin är de partier som bär Kommunsverige.
            Det är vi som ger det här kärva beskedet.
          </note>
          <note n="48c529d2">
            Det beror inte på att vi ideologiskt skulle vilja bekämpa kommunerna.
            Alf Svensson har faktiskt rätt, socialdemokratin är hopvuxen med
            Kommunsverige.
          </note>
          <note n="213a1fdb">
            Det är vår skapelse - tillsammans med många träget arbetande
            centerpartister. Vi inser att den samhällsekonomiska situationen
            är sådan att man inte kan sända ut ett löfte om dessa nya pengar.
            Det vore att ge ett löfte som inte kan infrias. Hittills har det
            alltid varit så och skall så vara även i fortsättningen, att den
            regering där jag är finansminister kommer att se till att de löften
            som ställs ut om besparingar och uppoffringar tänker vi ta hem.
            De eventuella förmåner vi kan se i en framtid skall vi så småningom
            erbjuda. Men först är det några hårda år, och de skall vi igenom.
          </note>
          <note n="4701beaf">
            Anf. 17 CARL BILDT (m)
          </note>
          <note n="eda821a2">
            Fru talman! Johan Lönnroth ville inte att han enbart skulle få
            skulden för den vänsterkurs och den skattechock som ledde till
            kronfallet och ränteuppgången. På denna punkt kan jag ge honom
            rätt.
          </note>
          <note n="e1cac802">
            Vänstern drev på, men ansvaret låg inom socialdemokratin.
          </note>
          <note n="f98b3c93">
            Regeringen slog in på vänsterkursen, och det är regeringen som
            bär ansvar för det som därefter inträffade. Det är regeringens
            politik som bröt samman. Det är regeringen som nu tvingas till
            nödåtgärder.
          </note>
          <note n="65ec16d7">
            Göran Persson sade någonting som jag tycker t.o.m. med Göran
            Perssons mått mätt går litet långt.
          </note>
          <note n="dde1fa6c">
            Det gäller a-kassan, som nu går ned till 75 %. Minns alla debatten
            om detta? Göran Persson säger att socialdemokratin inte är något
            eget parti utan får kompromissa med andra. Har någon någonsin
            hört Centern kräva det här? Är det ett Centerkrav som ni har drivit
            igenom att sänka ersättningsnivån i a-kassan, som ni har fått
            tvinga Persson till? Alla vet att så inte är fallet.
          </note>
          <note n="d75d852e">
            Det här är någonting som herr Persson i den desperata nattens
            dunkelhet har tvingats ta upp ur sin fatabur med samma precision
            och finess som han en gång i somras tog fram karensdagen i föräldraförsäkringen.
            Jag säger inte att det är fel. Men jag hade fel när jag sade att
            vi kan votera om det på fredag. Ni voterade emot det i förra veckan.
            Nu har ni möjlighet att ändra er.
          </note>
          <note n="5544e489">
            Det är som sagt svårt att få räkneoperationen att gå ihop. Det
            handlar om en hel del optik och åtskilliga engångsoperationer.
            Det saknar långsiktig betydelse.
          </note>
          <note n="67e2e704">
            Permanent handlar det om a-kassa och socialförsäkringssystemet.
            Det är bra. De pengarna spenderas till mycket stor del på den
            politiska operationen med matmomsen som har mycket litet med Sveriges
            långsiktiga ekonomiska problem att göra.
          </note>
          <note n="780975dd">
            Under de senaste månaderna har regeringens ekonomiska politik
            brutit samman. Den gick inte att presentera i Sverige, och den
            gick inte att presentera för omvärlden. Den ledde till kronkris
            och räntekris.
          </note>
          <note n="00e46563">
            Regeringen hade att välja väg. Det var ett viktigt vägval. Det
            som har inträffat är att man valde det som sannolikt var för svagt
            bl.a. därför att det är för smalt.
          </note>
          <note n="fa253386">
            Det är inte säkert - det kan ingen av oss veta - att det hade
            varit möjligt att åstadkomma någonting som var bredare, starkare
            och bättre för Sverige. Vi kan inte veta om det hade varit möjligt.
            Men det vi vet och det som är budskapet från denna natt och denna
            morgon är att regeringen, socialdemokratin, inte ens i Sveriges
            intresse ville göra försöket.
          </note>
          <note n="fa79b44b">
            Anf. 18 Finansminister GÖRAN
          </note>
          <note n="960f8515">
            PERSSON (s)
          </note>
          <note n="03c2da68">
            Fru talman! Jag har medvetet anslagit en ton i den här debatten.
            Jag har undvikit polemik. Jag tror nämligen inte, vilket jag har
            sagt flera gånger, att de som följer debatten hemma vid TV-apparaterna
            eller här i kammaren förväntar sig det i dag. Därför har jag avstått
            från att replikera Carl Bildt under mina två tidigare inlägg.
            Det hade inte varit konstruktivt och meningsfullt. Det är till
            skada när man får en sådan situation, och det är trist.
          </note>
          <note n="9df2e1ab">
            Men några sakliga förlöpningar från Carl Bildts sida skall ändå
            rättas till. I den här stunden behövs en kraftsamling. Då skall
            man inte gå härifrån med intryck av att saker och ting är suddiga
            eller oprecisa.
          </note>
          <note n="5d95c3d8">
            Jag har inte känt för att lägga fram suddiga förslag. Vi har
            lagt fram utomordentligt "svåra" förslag till den här riksdagen.
            De förslag som vi lägger fram i den här kompletteringspropositionen
            är i allra högsta grad skarpa. Vi har dock forcerat arbetet den
            sista tiden, eftersom moderaterna ville ha en debatt i dag om
            ekonomisk politik.
          </note>
          <note n="fd517090">
            Låt mig göra klart för alla som lyssnar att momssänkningen kommer
            att finansieras till sista kronan.
          </note>
          <note n="6578ec84">
            Det råder inget tvivel om det. Kärnan i den finansieringen är
            75-procentspaketet. Vi är medvetna om att vi gör en indragning
            från kommunerna fram till 1998
          </note>
          <note n="d59cb2dd">
            som är värd 7 miljarder kronor. Men, Carl Bildt, det är värre
            än så. 2 miljarder ytterligare skall läggas till, eftersom vi
            också har landsting i det här sammanhanget. Vi är medvetna om
            det.
          </note>
          <note n="7135003e">
            Vi gör sådana här ansträngningar i detta krisläge.
          </note>
          <note n="8fcf4944">
            Därför blir jag upprörd när jag möts av dem som beskriver detta
            som dunkelt, ogenomtänkt, felräknat och som att det inte ger några
            effekter. Tyvärr är vi i ett läge då det inte finns några nya
            pengar att dela ut.
          </note>
          <note n="887d82d3">
            Det här är utomordentligt stramt. Vi kommer att kunna redovisa
            kalkyler när vi lägger fram kompletteringspropositionen som ger
            belägg för detta.
          </note>
          <note n="a4d84676">
            Om någon tycker att det här är otillräckligt är denne någon,
            oavsett vem det är, härmed inbjuden att komma med synpunkter på
            det konvergensprogram som vi skall redovisa i sommar. Det blir
            nästa stora ekonomisk-politiska möjlighet att demonstrera ett
            samförstånd i Sverige som är ännu större än det som
          </note>
          <note n="73d61f6f">
            Centern och Socialdemokraterna har haft chans att demonstrera
            i den här debatten.
          </note>
          <note n="111a6d54">
            Överläggningen var härmed avslutad.
          </note>
          <note n="5e628976">
            Anf. 19 TALMANNEN
          </note>
          <note n="5fea53f3">
            Jag vill framföra min och kammarens uppskattning till partiernas
            företrädare för en sällsynt levande, intressant och tankeväckande
            debatt i en för hela landet avgörande fråga.
          </note>
          <note n="44f0f599">
            Innan vi går vidare på föredragningslistan har jag några meddelanden
            att framföra om arbetet i kammaren i dag och under resten av veckan.
          </note>
          <note n="62628658">
            Vi kommer nu att först debattera skatteutskottets betänkande
            om anslag till Tullverket, som tas upp till förnyad behandling.
            Efter den debatten kommer vi att votera om det betänkandet jämte
            skatteutskottets betänkanden nr 19 och 24 och finansutskottets
            betänkande nr 23, som debatterades förra veckan.
          </note>
          <note n="5a456990">
            Därefter debatteras och avgörs utrikesutskottets betänkande nr
            15 om internationellt utvecklingssamarbete. Till detta betänkande
            finns 162 reservationer fogade. Om alla skulle fullfölja dem skulle
            det resultera i en fullständigt orimlig votering. Jag vill därför
            erinra om den rekommendation som enhälligt har utfärdats av partiernas
            företrädare om att vi skall hjälpas åt att nedbringa antalet voteringar.
          </note>
          <note n="1b72f14e">
            Ambitionen är att vi skall avgöra detta ärende i dag så att vi
            hinner slutföra samtliga ärenden under denna vecka, senast på
            fredag. Om det blir nödvändigt kommer vi att ha voteringar efter
            kl. 14.00 på fredag, eftersom vi har så mycket att klara av under
            resten av våren. Det ligger i kammarens egen hand att avgöra om
            det blir nödvändigt.
          </note>
          <note n="3bbb9eee">
            2 § Justering av protokoll
          </note>
          <note n="02eb6a66">
            Justerades protokollet för den 30 mars.
          </note>
          <note n="72731198">
            3 § Meddelande om svar på interpellation
          </note>
          <note n="2ea8d760">
            Till riksdagen hade inkommit följande skrivelse:
          </note>
          <note n="d3b4948c">
            Interpellation 1994/95:72
          </note>
          <note n="56c88af8">
            Till riksdagen
          </note>
          <note n="f7a80b81">
            Beträffande interpellation 1994/95:72 till försvarsministern
            av Gudrun Schyman om JAS-projektet får jag meddela att jag med
            Gudrun Schyman har kommit överens om att lämplig dag för att besvara
            interpellationen är måndagen den 8 maj 1995, dvs.
          </note>
          <note n="f8bcd565">
            vid en tidpunkt som inte ligger inom fyraveckorsperioden.
          </note>
          <note n="c924a7ce">
            Stockholm den 30 mars 1995
          </note>
          <note n="e1681a5f">
            Thage G Peterson
          </note>
          <note n="c556356e">
            4 § Hänvisning av ärenden till utskott
          </note>
          <note n="c2150781">
            Föredrogs och hänvisades
          </note>
          <note n="5ae39a32">
            Propositioner
          </note>
          <note n="abc848db">
            1994/95:170 till konstitutionsutskottet
          </note>
          <note n="4b169c77">
            1994/95:172 till näringsutskottet
          </note>
          <note n="a46951a2">
            1994/95:186 till trafikutskottet
          </note>
          <note n="633461b3">
            1994/95:187 till skatteutskottet
          </note>
          <note n="a0728662">
            1994/95:191 till trafikutskottet
          </note>
          <note n="f76a04ab">
            1994/95:201 till skattteutskottet
          </note>
          <note n="dccde033">
            Skrivelse
          </note>
          <note n="c868fa2b">
            1994/95:163 till utrikesutskottet
          </note>
          <note n="aba7fa1c">
            Motioner
          </note>
          <note n="a92160a4">
            1994/95:L25-L29 till lagutskottet
          </note>
          <note n="403ceb92">
            5 § Förnyad bordläggning
          </note>
          <note n="31d8d317">
            Föredrogs men bordlades åter
          </note>
          <note n="d33c628a">
            Justitieutskottets betänkanden 1994/95:JuU14 och
          </note>
          <note n="5a57ccba">
            JuU15
          </note>
          <note n="36879e08">
            Kulturutskottets betänkanden 1994/95:KrU15,
          </note>
          <note n="d5f7e28f">
            KrU16, KrU18 och KrU19
          </note>
          <note n="a80fe324">
            Utbildningsutskottets betänkanden 1994/95:UbU10
          </note>
          <note n="3126e7c7">
            Jordbruksutskottets betänkanden 1994/95:JoU14 och
          </note>
          <note n="a2e89988">
            JoU15
          </note>
          <note n="531437ab">
            Näringsutskottets betänkande 1994/95:NU17
          </note>
          <note n="ed1e9489">
            6 § Anslag till Tullverket
          </note>
          <note n="b5f40705">
            Föredrogs
          </note>
          <note n="6523b651">
            Skatteutskottets betänkande 1994/95:SkU33
          </note>
          <note n="7bc50d3b">
            Anslag till Tullverket, m.m. (förnyad behandling)
          </note>
          <note n="bb4ed373">
            (prop. 1994/95:100 delvis)
          </note>
          <note n="618138f1">
            Kammaren biföll utskottets hemställan att ärendet fick avgöras
            efter endast en bordläggning.
          </note>
          <note n="2a881ed6">
            Anf. 20 CARL FREDRIK GRAF (m)
          </note>
          <note n="1eeaae7d">
            Fru talman! När det gäller detta betänkande från skatteutskottet
            vill jag inledningsvis yrka bifall till reservation 1 och 4. Vi
            står naturligtvis bakom de övriga moderata reservationerna som
            är fogade till betänkandet.
          </note>
          <note n="54c98f5f">
            Majoriteten ville vid den förnyade utskottsbehandlingen inte
            medverka till att riksdagen, innan beslut fattades i dessa frågor,
            skulle få ta del av vad som kunde komma fram vid hearingen den
            27 april i fråga om klassificeringen av flygplatser. Det hade
            varit önskvärt att bryta ut denna del ur betänkandet och behandla
            den efteråt. I ett särskilt yttrande redogör vi för vår syn på
            denna formfråga.
          </note>
          <note n="62fbaf92">
            Frågan om flygplatser är viktig för näringslivet och den regionala
            utvecklingen. Det visar t.ex. en artikel av en näringslivsföreträdare
            i Svenska Dagbladet i dag.
          </note>
          <note n="048634a7">
            Av talarlistan att döma hade de andra utskottsledamöterna tänkt
            sig en litet längre debatt kring detta än vad jag hade tänkt mig.
            Jag tillåter mig därför att säga några meningar utöver de formella
            yrkandena.
          </note>
          <note n="f6540bb5">
            Riksdagen har möjlighet att påverka utvecklingen, även om vi
            nu måste behandla frågorna i ett sammanhang, genom att rösta för
            reservation 4. Därmed uttalar vi oss även i sakfrågan. Nu kommer
            emellertid riksdagen att frånhända sig denna möjlighet, av allt
            att döma. Då har regeringen, genom majoritetens agerande, frågan
            och ansvaret i sin hand. Det är ett ansvar som man nu måste ta,
            inte minst mot bakgrund av de delade uppfattningar som finns mellan
            myndigheterna i den här frågan.
          </note>
          <note n="e8089b49">
            Frågan om gemenskapsflygplatser är inte enbart en fråga om tullens
            dimensionering. Argumenten från debatten i förra veckan kanske
            inte behöver upprepas, men jag vill ändå framhålla att vi anser
            att klassificering av flygplatser är en nationell angelägenhet
            som riksdagen borde ha haft möjlighet att uttala sig om.
          </note>
          <note n="69f1b1d7">
            Jag tror emellertid att det har varit bra att vi har fått den
            här debatten. Jag hoppas också att myndigheterna tar intryck av
            kammarbehandlingen och av den starka opinion som finns i riksdagen
            när det gäller den här frågan. Inte minst hoppas jag att även
            Centern och
          </note>
          <note n="362ac985">
            Folkpartiet skall stödja reservation 4 som är fogad till betänkandet.
            Det skulle göra markeringen ännu starkare.
          </note>
          <note n="511ef06a">
            Anf. 21 ROLF KENNERYD (c)
          </note>
          <note n="57ab4606">
            Fru talman! Orsaken till att vi åter behandlar det här ärendet
            är bekant. Det fanns i förra veckan anledning att återförvisa
            det för en förnyad utskottsbehandling. Anledningen var att verksamhetsföreträdarna,
            dvs. Generaltullstyrelsen och Luftfartsverket, hade uppenbara
            svårigheter att komma överens om hur tullfrågornas hantering skall
            lösas på de flygplatser som har internationell trafik.
          </note>
          <note n="72b38841">
            Det hade varit lämpligt att bryta ut den här frågeställningen
            ur betänkandet, men majoriteten i utskottet har förvägrat oss
            denna hantering. I det läget anser jag inte att det finns någon
            grund för att vidare obstruera.
          </note>
          <note n="00edeec0">
            I dag har vi anledning att fatta de beslut som erfordras för
            att Tullverket skall kunna påbörja sin rationaliseringsverksamhet
            och sin anpassning till den nya situation som EU-medlemskapet
            innebär.
          </note>
          <note n="4ac22913">
            Jag delar Carl Fredrik Grafs förhoppning om att den uppmärksamhet
            som den här frågan nu har fått kommer att leda till att parterna,
            dvs. Luftfartsverket och Generaltullstyrelsen, tar sitt ansvar
            och att, om dessa inte kan lösa problemet gemensamt, regeringen
            tar sitt ansvar, så att vi får en för hanteringen av de här frågorna
            bra utgångspunkt för framtiden.
          </note>
          <note n="1f36ca61">
            Jag yrkar i det här läget bifall enbart till reservation nr 1.
          </note>
          <note n="adf4ad45">
            Anf. 22 ISA HALVARSSON (fp)
          </note>
          <note n="3c1bc9ba">
            Fru talman! Också jag beklagar att utskottsmajoriteten, bestående
            av socialdemokrater och miljöpartister i skatteutskottet, inte
            var beredd att lyfta ut frågan om klassificering av flygplatser
            ur betänkandet. Jag menar att det mycket väl hade kunnat ske utan
            någon fördröjning av själva anslagsfrågan.
          </note>
          <note n="e697ea54">
            Nu har vi ändå att behandla det här ärendet, och jag yrkar då
            bifall till reservation nr 1 men står naturligtvis även bakom
            de andra reservationerna som
          </note>
          <note n="2a29466d">
            Folkpartiet har fogat till det här betänkandet.
          </note>
          <note n="f1029192">
            Anf. 23 LARS BÄCKSTRÖM (v)
          </note>
          <note n="4be93d83">
            Fru talman! Redan när det tidigare betänkandet i ärendet, skatteutskottets
            betänkande nr 23, behandlades hade Vänsterpartiet en reservation
            under mom. 3, som innebar att vi tillstyrkte en moderat motion
            som behandlade frågan om klassificering av flygplatser. Vi menar
            att den reservationen var bra, och vi hade gärna voterat om den
            och hoppats på ett stöd som gick utanför Vänsterpartiet. Jag tror
            att det hade varit möjligt.
          </note>
          <note n="609e4b3c">
            Nu beslöt kammaren i stället att återremittera hela ärendet.
            Tanken var då att bryta ut den här frågan från betänkandet. Vi
            menar att det var tveksamt. Vi menar att det fanns en bra reservation
            och att det också fanns ett rimligt underlag för ett ställningstagande.
            Nu blev ärendet ändå återremitterat - det räcker ju med att en
            tredjedel av kammarens ledamöter röstar för det.
          </note>
          <note n="2a2270e0">
            Kammaren menade att frågan skulle brytas ut ur betänkandet. Vi
            var inte säkra på att det fanns ett behov av det. Vi hade i och
            för sig förståelse för de krafter som ville göra det, så vi avstod
            från att rösta i voteringen. Nu bröts frågan inte ut, utan utskottet
            gick till förnyat beslut. Det ledde till att moderaterna i utskottet
            yrkade bifall till en moderat motion, och det tycker jag är rimligt.
            Vänsterpartiet kunde då i enlighet med det tidigare ställningstagandet
            på nytt sluta upp bakom motionen, och vi kunde enas om en gemensam
            reservation, som även Kristdemokraterna sluter upp bakom. Jag
            tycker att detta är väldigt bra.
          </note>
          <note n="326235f1">
            Det visar att vi ibland även här i Sverige kan göra oväntade
            blocköverskridande reservationer, och det kan vara bra ibland
            i sak.
          </note>
          <note n="874a2e60">
            Det är att beklaga att andra partier inte har förmått sig till
            en sådan samsyn, för vi behöver fler än de tre plus en internationella
            flyghamnar som regeringen har fattat beslut om. Det är alldeles
            för otillräckligt. Vi behöver fler, och de ytterligare flyghamnar
            som behövs behöver också en fullgod tullnärvaro, så att vi kan
            upprätthålla kontroll gentemot farligt gods, särskilt narkotika.
            Det är vad som sägs i denna reservation, och det är väldigt svårt
            att förstå varför övriga partier inte kan dela denna syn. Det
            är mycket svårt att förstå.
          </note>
          <note n="27503334">
            Nu får vi votera om frågan, och sedan får vi, om vi förlorar
            i voteringen, vilket i och för sig är troligt, hoppas att regeringen
            tar sitt ansvar för att se till att vi får fler internationella
            flyghamnar, så att vi kan upprätthålla konkurrensneutralitet mellan
            olika flygplatser, så att vi kan utveckla näringsliv och regioner
            och så att vi kan upprätthålla en god tullnärvaro på de ytterligare
            internationella flyghamnar som är helt nödvändiga, det vet alla
            som tänker efter.
          </note>
          <note n="9ee3a511">
            Fru talman! Jag vill yrka bifall till Moderata samlingspartiets,
            Kristdemokraternas och Vänsterpartiets gemensamma reservation
            under mom. 3, nr 4, samt
          </note>
          <note n="84c87fb0">
            Vänsterpartiets reservation under mom. 1, reservation
          </note>
          <note n="bc20dfc5">
            2. Jag kan för kammaren också anmäla att vi oavsett hur det går
            i de olika kontravoteringarna kommer att stöda alla reservationer
            under mom. 1. Alla dessa är bättre än utskottets majoritetsskrivningar.
          </note>
          <note n="5bd73ccf">
            Anf. 24 CARL FREDRIK GRAF (m) replik
          </note>
          <note n="33df2fa9">
            Fru talman! Jag begärde inte replik i syfte att gå i polemik,
            utan jag vill bara göra den noteringen att vi i den reservation
            nr 4 som kammaren nu kan ta ställning till har gått litet längre
            än vad som var möjligt i det tidigare betänkandet och tydligare
            uttalat behovet av fler flygplatser, vilket gör det än smakligare
            att stöda denna reservationstext.
          </note>
          <note n="2d4093be">
            Anf. 25 MICHAEL STJERNSTRÖM (kds)
          </note>
          <note n="9e225344">
            Fru talman! Motivet för att återremittera ärendet till skatteutskottet
            var att det förelåg osäkerhet angående underlaget för beslut om
            antalet gemenskapsflygplatser. Den information som redan nu finns
            tillgänglig pekar på att Sverige bör anmäla ett större antal flygplatser
            som gemenskapsflygplatser, så att näringslivets och regionernas
            framtida behov täcks.
          </note>
          <note n="5649e9f4">
            Det är regeringens ansvar att fatta de beslut som behövs för
            att detta skall uppnås. Tullnärvaron på orter med internationell
            luftfart måste säkras.
          </note>
          <note n="82723f6c">
            Antalet gemenskapsflygplatser är sannerligen inte den enda punkten
            som är osäker i detta betänkande.
          </note>
          <note n="292ddf7a">
            Uppgörelsen mellan Socialdemokraterna och
          </note>
          <note n="8c696946">
            Miljöpartiet innebär att företagens avgifter ökar. Men hur skall
            dessa avgifter användas?
          </note>
          <note n="d28e73bc">
            I debatten förra veckan sade Socialdemokraternas talesman Sverre
            Palm: "Avgifterna är inte till för att finansiera narkotikakontroll
            och service till företagen." Vidare sade Sverre Palm: "Avgifterna
            ingår faktiskt i Tullens budget i vissa avseenden. I vissa avseenden
            ingår de i regeringens budget."
          </note>
          <note n="4246bde7">
            Men i motiveringen till uppgörelsen skriver Socialdemokraterna
            och Miljöpartiet: "Syftet är dock att de skall ge förbättringar
            av kontrollverksamheten och bättre service åt näringslivet. Ambitionsnivån
            är att inte eftersätta narkotikabevakningen."
          </note>
          <note n="ee085e39">
            Vad är det som gäller? Kommer avgifterna narkotikabekämpningen
            till godo eller inte?
          </note>
          <note n="3f53fe1f">
            Nästan varje dag kommer nu larmrapporter om att narkotikamissbruket
            ökar, framför allt i sydvästra
          </note>
          <note n="137b759f">
            Sverige, vilket jag har redogjort för i tidigare debatter.
          </note>
          <note n="c4527332">
            I en artikel i tidningen Arbetet läste jag att statsrådet Anna
            Hedborg vid ett besök i Helsingborg i fredags sade att det är
            hög tid att slå larm om ungas drogvanor. Socialministern fick
            med sig ett uttalande som gick ut på att Helsingborgs möjligheter
            som gränsstad att bekämpa narkotikan bibehålls. Enligt tidningsartikeln
            lovade Anna Hedborg att ta hand om uttalandet.
          </note>
          <note n="4e2ab8c8">
            Vad som nu krävs är att larmrapporterna leder till en konkret
            uppföljning och åtgärder, inte bara fler ord.
          </note>
          <note n="53ef114f">
            Det måste ske en skyndsam utvärdering av effekterna för kontrollverksamheten
            av bl.a. narkotika och tullverksamheten i övrigt. Jag uppmanar
            regeringen att vidta åtgärder så att utvärderingen blir genomförd.
          </note>
          <note n="edfdf8c2">
            Det är angeläget att regeringen noga uppmärksammar konsekvenserna
            av besparingarna. Regeringen, Socialdemokraterna och Miljöpartiet
            i riksdagen får ta ansvaret för de kraftiga neddragningarna inom
            Tullverket. Jag är övertygad om att det kommer att behövas mer
            resurser till Tullverket.
          </note>
          <note n="865bbb14">
            För att vinna tid yrkar jag bifall endast till de kristdemokratiska
            reservationerna nr 3, 4 och 6, men jag står bakom alla de reservationer
            som vi har medverkat i. Beträffande anslaget kommer vi i andra
            hand att stöda reservation nr 1.
          </note>
          <note n="08703309">
            Anf. 26 SVERRE PALM (s)
          </note>
          <note n="10c41d2d">
            Herr talman! Avsikten med återförvisningen av skatteutskottets
            betänkande nr 23, Anslag till Tullverket, till utskottet för ny
            behandling var att frågan om klassificering av flygplatser skulle
            brytas ut för separat behandling.
          </note>
          <note n="c20ed503">
            Efter förnyad behandling kan vi konstatera att det inte har funnits
            anledning att frångå utskottets tidigare ställningstagande. Vi
            har pekat på det faktum att det handlar om ett anslagsärende som
            måste ses som en helhet, och det är därmed direkt olämpligt att
            bryta ut någon fråga ur betänkandet.
          </note>
          <note n="7068d01f">
            En fördröjning av hela ärendet skulle fördröja den nödvändiga
            förändring som Tullverket står inför. En fördröjning skulle också
            vara kostsam, och den skulle leda till ökad oro hos dem som jobbar
            i Tullverket.
          </note>
          <note n="cc59d76e">
            Herr talman! Frågan slutdebatterades i torsdags, och något nytt
            har inte tillförts. Därmed anser jag att vi inte har behov av
            att utnyttja vår replikrätt.
          </note>
          <note n="e640403f">
            Med hänvisning till utskottsmajoritetens ställningstagande i
            nu föreliggande betänkande och vad jag sade i debatten om Tullverkets
            anslag här i kammaren i torsdags yrkar jag bifall till utskottets
            hemställan i skatteutskottets betänkande 1994/95:SkU33
          </note>
          <note n="fb6ad49d">
            och avslag på samtliga reservationer.
          </note>
          <note n="d9f4971d">
            Anf. 27 CARL FREDRIK GRAF (m) replik
          </note>
          <note n="76baffaa">
            Herr talman! Det är beklagligt att Sverre Palm och jag och andra
            i utskottet inte kunde enas vid utskottsbehandlingen i torsdags
            kväll när det gäller frågan om huruvida detta skall ses som ett
            anslagsärende eller inte.
          </note>
          <note n="ae83f49f">
            Oavsett om det blir majoritetens anslag eller vårt anslag som
            vinner kammarens gehör är det sedan myndigheterna som skall ta
            ställning till antalet flygplatser. Därmed kan man per definition
            konstatera att det inte är ett anslagsärende. Det är andra överväganden
            som skall göras.
          </note>
          <note n="6a8cc30d">
            Anf. 28 MICHAEL STJERNSTRÖM (kds) replik
          </note>
          <note n="570dda6c">
            Herr talman! Jag skall också fatta mig kort och inte ha onödigt
            många repliker här i dag. Jag vill fråga
          </note>
          <note n="383949f6">
            Sverre Palm som talesperson för socialdemokraterna i riksdagen
            hur han ser på en uppföljning och utvärdering av de kraftiga besparingarna.
            Är socialdemokraterna i riksdagen beredda att trycka på regeringen
            så att den här uppföljningen verkligen kommer till stånd så att
            vi kan korrigera anslagen till Tullen i ett senare skede om så
            skulle behövas? Eller tänker socialdemokraterna här i riksdagen
            helt passivt se på utvecklingen framöver?
          </note>
          <note n="fcb9f350">
            Anf. 29 RONNY KORSBERG (mp)
          </note>
          <note n="d077f37a">
            Herr talman! Jag tänker inte heller försöka ta upp en debatt
            igen, även om Michael Stjernström gör det.
          </note>
          <note n="e5112160">
            Jag kan bara konstatera att han försöker göra gällande att de
            kraftiga nerdragningar inom Tullen som nu kommer att beslutas
            om skulle vara ett resultat av en överenskommelse mellan Miljöpartiet
            och Socialdemokraterna.
          </note>
          <note n="b4873649">
            Låt mig då påpeka att en effekt som vi nu ser av
          </note>
          <note n="dd70e7cf">
            EU-medlemskapet bl.a. är att Tullens arbete måste omorganiseras
            eftersom en del arbete försvinner. Det är en direkt effekt av
            EU-medlemskapet och inte av den uppgörelse som vi har gjort.
          </note>
          <note n="f80a8ac4">
            Jag tänker inte heller ta några repliker eftersom vi hade den
            här debatten förra veckan, som Sverre Palm påpekade. Det finns
            ingen anledning att ta den långsamma reprisen i dag. Jag konstaterar
            bara att vi står fast vid vår uppfattning att det inte är riksdagens
            eller skatteutskottets uppgift att bestämma vilka flygplatser
            som skall klassas som internationella. Det gör Luftfartsverket
            och Tullverket. De har fått det förtroendet.
          </note>
          <note n="4595d368">
            Jag tycker att de skall få slutföra detta.
          </note>
          <note n="8952cb64">
            Därmed vill jag yrka bifall till utskottets förslag.
          </note>
          <note n="111a6d54">
            Överläggningen var härmed avslutad.
          </note>
          <note n="d8d14912">
            Beslut
          </note>
          <note n="17bca00b">
            Mom. 1 (anslag, m.m.)
          </note>
          <note n="3e9243b1">
            1. utskottet
          </note>
          <note n="37f08bc9">
            2. res. 1 (m, c, fp)
          </note>
          <note n="e5ec3fef">
            3. res. 2 (v).
          </note>
          <note n="f2cd9c50">
            4. res. 3 (kds)
          </note>
          <note n="e1b9f434">
            Förberedande votering 1:
          </note>
          <note n="87fc7d18">
            19 för res. 2
          </note>
          <note n="3aeeadf2">
            13 för res. 3
          </note>
          <note n="d72609ec">
            274 avstod
          </note>
          <note n="0779d848">
            43 frånvarande
          </note>
          <note n="69809aec">
            Kammaren biträdde res. 2.
          </note>
          <note n="5b24186b">
            Förberedande votering 2:
          </note>
          <note n="c8ecf694">
            128 för res. 1
          </note>
          <note n="87fc7d18">
            19 för res. 2
          </note>
          <note n="96d3830f">
            166 avstod
          </note>
          <note n="f7bbb841">
            36 frånvarande
          </note>
          <note n="50b27425">
            Kammaren biträdde res. 1.
          </note>
          <note n="6bc6b7f4">
            Huvudvotering:
          </note>
          <note n="f5aa5e28">
            167 för utskottet
          </note>
          <note n="2062756b">
            146 för res. 1
          </note>
          <note n="f7bbb841">
            36 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="b6b00117">
            För utskottet: 149 s, 1 v, 17 mp
          </note>
          <note n="1490a3d2">
            För res. 1: 75 m, 24 c, 18 fp, 16 v, 13 kds
          </note>
          <note n="18b421ad">
            Frånvarande: 12 s, 5 m, 3 c, 8 fp, 5 v, 1 mp, 2 kds
          </note>
          <note n="45445e1d">
            Leif Carlson (m) anmälde att han i den förberedande voteringen
            2 avsett att rösta ja men markerats ha röstat nej.
          </note>
          <note n="c66946c9">
            Mom. 3 (klassificering av flygplatser)
          </note>
          <note n="3e9243b1">
            1. utskottet
          </note>
          <note n="07fbd47b">
            2. res. 4 (m, v, kds)
          </note>
          <note n="7ed26e11">
            Votering:
          </note>
          <note n="ad72d20d">
            206 för utskottet
          </note>
          <note n="b69ae242">
            107 för res. 4
          </note>
          <note n="f7bbb841">
            36 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="1f2d1bc9">
            Partivis fördelning av rösterna
          </note>
          <note n="7935ef63">
            För utskottet: 149 s, 22 c, 18 fp, 17 mp
          </note>
          <note n="ff81f0c4">
            För res. 4: 75 m, 2 c, 17 v, 13 kds
          </note>
          <note n="18b421ad">
            Frånvarande: 12 s, 5 m, 3 c, 8 fp, 5 v, 1 mp, 2 kds
          </note>
          <note n="7cf82173">
            Mom. 4 (tulltjänstemäns kontrollbefogenheter vid inre gräns)
          </note>
          <note n="3e9243b1">
            1. utskottet
          </note>
          <note n="3bd701c1">
            2. res. 5 (c)
          </note>
          <note n="7ed26e11">
            Votering:
          </note>
          <note n="06fca5be">
            260 för utskottet
          </note>
          <note n="9aef0a16">
            30 för res. 6
          </note>
          <note n="2d799a2d">
            21 avstod
          </note>
          <note n="0499a629">
            38 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="c8fb7677">
            För utskottet: 149 s, 73 m, 3 c, 18 fp, 17 mp
          </note>
          <note n="a2b0000f">
            För res. 6: 17 v, 13 kds
          </note>
          <note n="15278067">
            Avstod: 1 m, 20 c
          </note>
          <note n="b2e03f37">
            Frånvarande: 12 s, 6 m, 4 c, 8 fp, 5 v, 1 mp, 2 kds
          </note>
          <note n="0148a373">
            Övriga moment
          </note>
          <note n="f5a36df3">
            Kammaren biföll utskottets hemställan.
          </note>
          <note n="f62240a5">
            7 § Beslut beträffande utskottsbetänkanden som slutdebatterats
            den 30 mars
          </note>
          <note n="9456857c">
            SkU19 Alkoholskatt och tobaksskatt
          </note>
          <note n="13a49f15">
            Mom. 1 (skatten på alkoholdrycker)
          </note>
          <note n="3e9243b1">
            1. utskottet
          </note>
          <note n="9f897a24">
            2. res. 1 (mp)
          </note>
          <note n="7ed26e11">
            Votering:
          </note>
          <note n="9cf53e0c">
            291 för utskottet
          </note>
          <note n="866c7922">
            18 för res. 1
          </note>
          <note n="feff2acd">
            4 avstod
          </note>
          <note n="f7bbb841">
            36 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="0ea6d596">
            För utskottet: 149 s, 74 m, 22 c, 18 fp, 16 v, 12
          </note>
          <note n="e5bc5121">
            kds
          </note>
          <note n="db9b3495">
            För res. 1: 17 mp, 1 kds
          </note>
          <note n="0efb9641">
            Avstod: 1 m, 2 c, 1 v
          </note>
          <note n="18b421ad">
            Frånvarande: 12 s, 5 m, 3 c, 8 fp, 5 v, 1 mp, 2 kds
          </note>
          <note n="c74e239d">
            Mom. 3 (teknisk sprit)
          </note>
          <note n="3e9243b1">
            1. utskottet
          </note>
          <note n="4fbcd497">
            2. res. 2 (m, c, fp, kds)
          </note>
          <note n="7ed26e11">
            Votering:
          </note>
          <note n="208bef52">
            184 för utskottet
          </note>
          <note n="60381245">
            129 för res. 2
          </note>
          <note n="f7bbb841">
            36 frånvarande
          </note>
          <note n="293d4fe9">
            Partivis fördelning av rösterna:
          </note>
          <note n="a437678a">
            För utskottet: 149 s, 17 v, 17 mp, 1 kds
          </note>
          <note n="ad153119">
            För res. 2: 75 m, 24 c, 18 fp, 12 kds
          </note>
          <note n="18b421ad">
            Frånvarande: 12 s, 5 m, 3 c, 8 fp, 5 v, 1 mp, 2 kds
          </note>
          <note n="354defca">
            Mom. 9 (Sveriges framtida agerande i EU såvitt avser skattefri
            försäljning i den internationella trafiken och skattefri införsel
            av alkoholdrycker och tobaksvaror)
          </note>
          <note n="13dfa2a9">
            1.utskottet
          </note>
          <note n="9c674bfa">
            2.res. 6 (fp, v)
          </note>
          <note n="7ed26e11">
            Votering:
          </note>
          <note n="ed61f1f5">
            274 för utskottet
          </note>
          <note n="f2906a58">
            37 för res. 6
          </note>
          <note n="ac597731">
            2 avstod
          </note>
          <note n="f7bbb841">
            36 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="a8b268a5">
            För utskottet: 149 s, 75 m, 23 c, 15 mp, 12 kds
          </note>
          <note n="9afcb6d3">
            För res. 6: 18 fp, 17 v, 1 mp, 1 kds
          </note>
          <note n="c4d4d473">
            Avstod: 1 c, 1 mp
          </note>
          <note n="18b421ad">
            Frånvarande: 12 s, 5 m, 3 c, 8 fp, 5 v, 1 mp, 2 kds
          </note>
          <note n="0148a373">
            Övriga moment
          </note>
          <note n="f5a36df3">
            Kammaren biföll utskottets hemställan.
          </note>
          <note n="8016b3e3">
            SkU24 Beskattningssystemets utformning under kriser och i krig
          </note>
          <note n="f5a36df3">
            Kammaren biföll utskottets hemställan.
          </note>
          <note n="08772465">
            FiU23 Ekonomisk demokrati, sparande och ägarspridning
          </note>
          <note n="325a5f22">
            Mom. 1 (utredning för ökad ekonomisk demokrati)
          </note>
          <note n="3e9243b1">
            1. utskottet
          </note>
          <note n="af3ac75b">
            2. res. 1 (v)
          </note>
          <note n="7ed26e11">
            Votering:
          </note>
          <note n="ed61f1f5">
            274 för utskottet
          </note>
          <note n="f5ee5158">
            17 för res. 1
          </note>
          <note n="a1c9e734">
            19 avstod
          </note>
          <note n="f6f17997">
            39 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="d1736d8e">
            För utskottet: 145 s, 60 m, 23 c, 17 fp, 17 mp, 12
          </note>
          <note n="e5bc5121">
            kds
          </note>
          <note n="86cbd266">
            För res. 1: 17 v
          </note>
          <note n="877fdcd3">
            Avstod: 1 s, 15 m, 1 c, 1 fp, 1 kds
          </note>
          <note n="88f535b3">
            Frånvarande: 15 s, 5 m, 3 c, 8 fp, 5 v, 1 mp, 2 kds
          </note>
          <note n="e792ef2a">
            Anna Åkerhielm (m) anmälde att hon avsett att rösta ja men markerats
            ha avstått från att rösta.
          </note>
          <note n="04cfe9c5">
            Mom. 2 (stimulans av hushållssparandet och ökad ägarspridning)
          </note>
          <note n="3e9243b1">
            1. utskottet
          </note>
          <note n="9da4f824">
            2. res. 3 (m, c, fp, kds)
          </note>
          <note n="7ed26e11">
            Votering:
          </note>
          <note n="cd6754cd">
            180 för utskottet
          </note>
          <note n="aed3794f">
            130 för res. 3
          </note>
          <note n="f6f17997">
            39 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="30a10e62">
            För utskottet: 146 s, 17 v, 17 mp
          </note>
          <note n="081211b8">
            För res. 3: 75 m, 24 c, 18 fp, 13 kds
          </note>
          <note n="88f535b3">
            Frånvarande: 15 s, 5 m, 3 c, 8 fp, 5 v, 1 mp, 2 kds
          </note>
          <note n="0148a373">
            Övriga moment
          </note>
          <note n="f5a36df3">
            Kammaren biföll utskottets hemställan.
          </note>
          <note n="939499c6">
            8 § Internationellt utvecklingssamarbete
          </note>
          <note n="b5f40705">
            Föredrogs
          </note>
          <note n="1fab53d5">
            Utrikesutskottets betänkande 1994/95:UU15
          </note>
          <note n="51d5e9dc">
            Internationellt utvecklingssamarbete (prop.
          </note>
          <note n="4fea4795">
            1994/95:100 delvis).
          </note>
          <note n="4e56c435">
            Anf. 30 BERTIL PERSSON (m)
          </note>
          <note n="c45a2875">
            Herr talman! Det finns anledning till en betydande optimism när
            det gäller effekten av de biståndsinsatser som nu görs världen
            över. En miljard människor lever under absolut fattigdom. Men
            vi har sett i flera länder att man nu på bara en generation, 20-30
            år, kan gå från absolut fattigdom till relativt välstånd. Vi vet
            också att 68 % av u-ländernas befolkning nu bor i länder med en
            snabb ekonomisk tillväxt. I själva verket har vi sett en revolution
            i u-världen när det gäller både demokrati och marknadsekonomi.
            Detta måste naturligtvis också få konsekvenser för de svenska
            biståndsinsatserna.
          </note>
          <note n="f4f84510">
            En miljard människor i u-världen lever i vad man betecknar som
            absolut fattigdom - svält och sjukdomar. De är ofta illiterata
            och förtryckta.
          </note>
          <note n="efd4dca1">
            I Stillahavsasien bor 40 % av u-världens befolkning. Biståndet
            där belöper sig till 5 dollar per invånare. Man har en tillväxttakt
            på 8-10 % om året.
          </note>
          <note n="50313d13">
            Detta område har tidigare hämmats av en socialistisk planekonomi.
            En rad länder, t.ex. Kina och Vietnam, har kvar en enpartidiktatur.
            Övergången till marknadsekonomi har snabbt fått en tilväxt på
            gång som verkar stabil och gedigen.
          </note>
          <note n="1563b67b">
            I Sydasien bor 30 % av u-världens befolkning.
          </note>
          <note n="238487a1">
            Även här är det samlade biståndet ungefär 5 dollar per invånare.
            Här lider man under dels feodalism, dels en demokratisk socialism,
            som har lett till en stagnation.
          </note>
          <note n="edf0f5de">
            Men man börjar nu få en tillväxt som vi kan ha vissa förhoppningar
            om skall bli stabil och uthållig.
          </note>
          <note n="85987dda">
            I Mellanöstern och Nordafrika, dvs. arabvärlden och Iran, bor
            6 % av u-världens befolkning. Här har man det högsta biståndet
            någonstans. Det rör sig om
          </note>
          <note n="865373b6">
            40 dollar per invånare. Detta är länder som ofta har betydande
            inkomster från oljeexport. Men man har drabbats av arabisk socialism.
            Speciellt Egypten har haft bekymmer med Nassers socialistiska
            politik. Här finns också en utvecklingsfientlighet som är ganska
            karakteristisk för muslimska länder. Det har lett till att man,
            trots de resurser som faktiskt finns i ganska rik omfattning,
            har haft en svag utveckling.
          </note>
          <note n="02bb701b">
            I Afrika söder om Sahara bor 14 % av u-världens befolkning. Man
            har här 35 dollar per invånare och år i bistånd. Här ökar fattigdomen.
            Det är här problemen är riktigt stora. Man har ett tungt kolonialt
            arv att bära. Den afrikanska socialismen har inte gjort situationen
            bättre. Vi ser nu dock en positiv utveckling i
          </note>
          <note n="231b8a80">
            Sydafrika, en utveckling som kan bli motorn för en positiv utveckling
            i hela södra Afrika.
          </note>
          <note n="020ea9e8">
            Man kan konstatera att 10 % av u-världens befolkning bor i Latinamerika.
            Man har 11 dollar i bistånd per invånare och år. Här finns några
            av de länder som tidigare hörde till världens rikaste. Under mellankrigstiden
            var Uruguay och Argentina bland världens fem rikaste länder. Man
            har inte haft något världskrig här nere, men man har haft en statsfixering
            och en strävan efter att skydda sina ekonomier, som har gjort
            att man har fått en ytterst bekymmersam ekonomisk utveckling.
            Den har nu vänt på ett dramatiskt sätt. Det finns inte längre
            någon diktator i Latinamerika utöver Fidel Castro på Kuba. Man
            har fått en övergång till frihandel, som har lett till att det
            som för bara tio år sedan var en tickande skuldbomb för hela världsekonomin
            nu har blivit en magnet för det internationella kapitalet.
          </note>
          <note n="51da6a70">
            Den internationella situationen förändras alltså dramatiskt och
            snabbt. Det leder naturligtvis också till att man får se över
            inriktningen på det svenska biståndet.
          </note>
          <note n="723f4ea2">
            Vad vi i dagens läge främst kan göra för att bidra till att bekämpa
            fattigdomen i u-världen är att med frihandel öppna våra gränser
            för dessa länders produkter.
          </note>
          <note n="32f91179">
            Vi har haft en lång diskussion om procentmål i
          </note>
          <note n="7a3e06e7">
            Sverige. Det är helt klart att vi skall ha ett rejält bistånd.
            Men jag tror att procentmål ger en olycklig fixering. När man
            skall sätta upp mål för en verksamhet är det viktigt att också
            kunna mäta rätt saker. Det är inte att mäta rätt saker, att mäta
            hur mycket pengar man har förbrukat. Det är inte så att man har
            uppnått något väsentligt därför att man har gjort av med en viss
            summa pengar. Det är typiskt att vi inte har något tioprocentsmål
            för sjukvården eller något fyraprocentsmål för försvaret.
          </note>
          <note n="e28fafcd">
            En annan svaghet är att ett procentmål från vår synpunkt innebär
            att vi har en viss summa i kronor. Vi kan alltså lura oss själva.
            Räknat i dollar är det något helt annat. Under 20 år har 1 % av
            svensk BNI halverats i förhållande till dollarn. Det är trots
            allt beloppen i dollar som är det väsentliga för u-länderna.
          </note>
          <note n="8b1fa19b">
            Regeringen föreslår i sin proposition en ny biståndsorganisation.
            Den har inget namn, men det är ett super-SIDA som skall skapas,
            med sammanslagning av alla organisationer som nu för statens räkning
            bedriver bistånd.
          </note>
          <note n="88f71a0e">
            Vi tror från vår sida inte att man får några stordriftsfördelar
            när man bedriver biståndspolitik. Vi tror tvärtom att man, med
            det mycket skiftande behovsmönstret, skall ha en stor flexibilitet
            och inte en stel byråkrati och en omfattande egenregiverksamhet.
          </note>
          <note n="068cfa85">
            Man fastnar snabbt i en organisation som sedan är svår att hantera.
          </note>
          <note n="df3beb49">
            Vår uppfattning är alltså att mål och medel skall fastslås av
            riksdag och regering, som i dag. Sedan skall UD ha huvudansvaret
            för det svenska biståndet.
          </note>
          <note n="7c23300b">
            UD skall i ökande utsträckning kunna upphandla bistånd från frivilligorganisationer
            - kyrkor, Röda korset, Rädda Barnen, Diakonia och allt vad de
            heter.
          </note>
          <note n="a1ac9394">
            Orsaken till att vi tycker att det är så värdefullt är att frivilligorganisationerna
            har möjlighet att arbeta även i odemokratiska länder utan att
            man därför stöder odemokratiska regimer. Dessutom har frivilligorganisationerna
            ett engagemang som är värdefullt för verksamheten att ta vara
            på. De har en flexibilitet när det gäller att förändra sig, som
            en statlig byråkrati aldrig kan uppnå. Sedan skall man också kunna
            upphandla från andra myndigheter och företag. Vi tror dock att
            huvudansvaret skall ligga inom UD, inte på en stor imponerande
            svensk byråkrati i myndighetsform.
          </note>
          <note n="d14c0830">
            Det kan behövas en administration speciellt för
          </note>
          <note n="deb49c88">
            Afrika nere i Afrika. Det är där vi måste lägga huvudvikten i
            vårt arbete på biståndsområdet. Det innebär att vi vill bygga
            upp en kontroll med fristående utvärderingsinstitut, som granskar
            det svenska biståndet. Vi vill använda våra ambassader för att
            på plats följa upp det bistånd UD i ökande utsträckning upphandlar.
            Det innebär i sin tur också att fältpersonal ingår i upphandlingen,
            och de summorna kan reduceras successivt. Sandö kan så småningom
            också avvecklas.
          </note>
          <note n="7874f9f2">
            När det gäller innehållet i det svenska biståndet är det rimligt
            att se på vad det är som har skapat framgångarna i inte minst
            Stillahavsasien. Vad är det som skapar de framgångar i Latinamerika
            som vi nu ser framför oss? Det är marknadsekonomin, den öppna
            marknaden, dvs. frihandeln, respekten för mänskliga rättigheter
            och uppbyggnaden av en stabil demokrati.
          </note>
          <note n="7c275095">
            Det är alltså viktigt för oss att bidra till just dessa områden.
            Det innebär att det förslag som nu ligger om att demokratibiståndet
            skall prövas av stiftelser där de olika partiorganisationerna
            kan gå in och arbeta via systerpartier i biståndsländer är någonting
            som vi ser mycket positivt på.
          </note>
          <note n="21fb7619">
            Det är viktigt att bygga upp marknadsekonomins institutioner,
            dvs. bankväsende och börsväsende, och att bygga upp rättsstaten
            och fiskala sidor. Det är inte minst viktigt för den spirande
            företagsamheten att de har fasta spelregler. Där kan vi göra mycket
            med kunskapsöverföring.
          </note>
          <note n="a12b7d1c">
            Likaså är det viktigt att stötta den infrastruktur, t.ex. vägar,
            som inte är direkt lönsam för investerare att satsa på i dessa
            länder. Det är nämligen viktigt att vi får ett växande entreprenörskap,
            en värld av självägande bönder och småföretagare, ett enskilt
            ägande, som motor i den ekonomiska uppbyggnad som vi skall ha
            i u-världens länder.
          </note>
          <note n="b5730bbb">
            En annan viktig uppgift för oss är skuldavskrivningar. Men här
            gäller det också att se på vad man gör. Det finns ett antal små
            fattiga länder i Afrika vilkas skuldbörda visserligen ur deras
            budgetsynpunkt är ganska stor. Men det handlar i realiteten om
            så pass små belopp att det går att lösa via det vanliga biståndet.
          </note>
          <note n="17ffd915">
            Sedan finns det de 21 s.k. högt skuldsatta länderna. Det är medelinkomstländer,
            ofta med betydande naturresurser, icke sällan olja, där man har
            intecknat framtida oljeinkomster i hög skuldsättning. Det är mer
            tveksamt att ytterligare skapa möjligheter för dessa länder att
            bygga upp en ny skuldbörda.
          </note>
          <note n="211aa9cf">
            Det kanske allra viktigaste är att bevara möjligheterna att när
            man byter regim i ett land, när man går från diktatur till demokrati,
            skall den nya regimen inte behöva släpa på en orimligt hög skuldbörda.
            Där är det viktigt att ge de nya demokratiska regimerna en hyfsad
            chans att reda upp den ekonomiska situationen.
          </note>
          <note n="be28fe57">
            Det är också viktigt med det vi kallar för humanitärt bistånd.
            Då menar vi det bistånd som inte går till regimerna utan som går
            ut till människorna, mycket ofta via frivilligorganisationerna.
            Här handlar det om basal utbildning, inte minst för kvinnorna.
            Det är oerhört viktigt för dessa länder att man har ett genderperspektiv.
            Det gäller inte minst därför att det också hjälper oss att lösa
            problemen med befolkningsfrågan och den befolkningsexplosion hotar
            att vara på väg.
          </note>
          <note n="30eac28c">
            Det är också viktigt att med basal hälsovård, inklusive reproduktiv
            hälsa. Det är viktigt att den utveckling som byggs upp är hållbar.
            Sedan är det naturligtvis viktigt att vi är beredda till ett kraftfullt
            och effektivt katastrofbistånd. En viktig aspekt är att katastrofbiståndet
            skall ersätta den skörd som faller bort men sedan inte fortsätta
            så att man slår ut landets jordbruksproduktion i framtiden.
          </note>
          <note n="85dbe4b2">
            Det är också viktigt att biståndet inte kan användas till att
            låta korrupta regimer sitta kvar längre än absolut nödvändigt.
            Det är därför vi i våra förslag skär på de länder där det sitter
            diktaturer i godan ro.
          </note>
          <note n="6b1f62dc">
            När det gäller det multinationella biståndet vill vi stödja Bretton
            Woods-institutionerna, inte minst
          </note>
          <note n="1eae7765">
            Världsbanken, och framför allt IFC och IDA, som vi tycker är
            en stor tillgång.
          </note>
          <note n="f26b8c0c">
            Det är i realiteten ekonomer från Sydasiens uländer som har lagt
            upp den strategi som biståndet från Världsbanken kanaliseras genom.
            Vi menar att man skall ställa krav. För att få bistånd skall man
            också få utveckling och demokrati. Det är en sund väg, och den
            är dikterad från u-länderna från början.
          </note>
          <note n="e2500543">
            Vi tycker att det är en riktig väg.
          </note>
          <note n="6a43dd0d">
            Med dessa ord vill jag yrka bifall till reservation
          </note>
          <note n="a30e6dc6">
            1. Vi står bakom alla våra reservationer, men tänker bara begära
            votering på reservation 1.
          </note>
          <note n="650aa4de">
            Anf. 31 HELENA NILSSON (c)
          </note>
          <note n="f149be9b">
            Herr talman! Riksdagen har fastlagt målet att 1 %
          </note>
          <note n="b9e9efd8">
            av BNI skall gå till det internationella utvecklingssamarbetet.
            Att ange en procentsats i förhållande till
          </note>
          <note n="09218a87">
            BNI innebär att biståndet följer vår eget lands ekonomiska styrka.
          </note>
          <note n="3b90dbf7">
            Det är därför med både förvåning och sorg som jag noterar att
            den socialdemokratiska regeringen i årets budget föreslår att
            frysa biståndsramen under de kommande tre åren. Den här konstruktionen
            kan medföra, om det sker som vi alla hoppas på, att Sveriges ekonomi
            skall stärkas inom den närmaste tiden, att biståndets andel av
            BNI sjunker under dessa tre år. En frysning under så lång tid
            innebär också att återhämtningen mot enprocentsmålet blir svårare.
          </note>
          <note n="004fd599">
            Under krisuppgörelsen hösten 1992 gjordes också en besparing
            på biståndet. Men ambitionen från den dåvarande regeringen var
            att så snart det var möjligt kompensera det, och det gjordes också
            så fort ekonomin medgav detta. Jag vill därför ställa en fråga
            till
          </note>
          <note n="745418de">
            Socialdemokraterna. Varför valde man just den här konstruktionen
            att frysa biståndet under så lång tid, med de risker det innebär
            för en återhämtning mot enprocentsmålet, som är så viktig för
            oss alla?
          </note>
          <note n="7f576308">
            Jag vill av denna anledning redan nu yrka bifall till reservation
            2.
          </note>
          <note n="02ffcf33">
            I årets budgetförslag finns också en konstruktion där biståndsramen
            inrymmer en avräkning av asylkostnader på 300 miljoner. Det innebär
            en sänkning av biståndet. Vi i Centerpartiet motsätter oss detta
            beräkningssätt. Jag vill återigen ställa en fråga. Varför använder
            man denna konstruktion att blanda in asylkostnaderna i det internationella
            samarbetet och biståndet?
          </note>
          <note n="1327f540">
            I många år, jag tror att det nästan är över tio år, har Centerpartiet
            drivit principen att bistånd skall kunna anslås till samarbetsområden
            som är angelägna.
          </note>
          <note n="55821a65">
            När man därefter har kommit överens om målområdena kan man fördela
            biståndet till länder som är aktiva på dessa områden i stället
            för att ha ett renodlat länderprogram.
          </note>
          <note n="bbe4c24c">
            Det är därför glädjande att allt fler samarbetsområden kommer
            upp i biståndssamarbetet. Det gäller övergripande stöd till demokrati,
            mänskliga rättigheter, miljö och jämställdhet. Det är enligt vårt
            sätt att se ett steg i rätt riktning.
          </note>
          <note n="e49f9975">
            En stor biståndsgivare i utvecklingsarbetet är
          </note>
          <note n="a3c7d458">
            Världsbanken. Där har vi i Centerpartiet också ett förslag. Vi
            tycker att en del av det arbetet i stället borde läggas på FN-organet
            UNDP, som är FN:s organ för utvecklingssamarbete. Vi har därför
            i en motion föreslagit att anslaget skall ökas till just
          </note>
          <note n="e5f48f8c">
            UNDP för att markera detta.
          </note>
          <note n="9b7e9abd">
            Utskottet har också vikten och nödvändigheten av att få bättre
            insyn från riksdagens sida i Världsbankens arbete. Vi i Centerpartiet
            väckte en motion där vi ville att regeringen skulle avge en årlig
            rapport till riksdagen. Jag är här beredd att ansluta mig till
            utskottsmajoritetens skrivning. Men det ligger ett stort ansvar
            på regeringen att komma till riksdagen med information. I skrivningen
            preciseras inte på vilket sätt det skall ske. Jag förutsätter
            att regeringen svarar upp mot denna uppmaning från utskottet.
          </note>
          <note n="40e613d3">
            Centerpartiet är också starkt kritiskt till de befintliga strukturanpassningsprogram
            som Världsbanken och IMF använder mot u-länderna för att lösa
            deras ekonomiska problem. Dessa program slår mycket hårt bl.a.
            på t.ex. utbildningsområdet och hälso- och sjukvård. Det är områden
            som på lång sikt är viktiga investeringar för länder i tredje
            världen.
          </note>
          <note n="8d66c42a">
            Herr talman! Jag yrkar därför bifall till reservation
          </note>
          <note n="742c8774">
            45 där Centern tillsammans med Vänsterpartiet och
          </note>
          <note n="6e20a500">
            Miljöpartiet vill ha en annan inriktning på just dessa strukturanpassningsprogrammen.
          </note>
          <note n="aa1fe6f6">
            Inriktningen av det svenska biståndsarbetet skall vara att bekämpa
            fattigdomen, att få ett samhälle med en hållbar utveckling och
            rättvisa mellan nord och syd.
          </note>
          <note n="a3a9149c">
            Ett akut problem är hotet mot vår miljö. Det hotet kommer från
            oss själva, dvs. industriländernas konsumtionsmönster, men också
            i form av t.ex. ökenutbredning i den fattigare delen av världen,
            där behovet av bl.a. bränsle gör att öknen breder ut sig. Därför
            tycker vi också från vår sida att det hade kunnat satsas mer på
            miljöinsatser i årets budgetproposition.
          </note>
          <note n="4bc5bb3a">
            Herr talman! Jag vill också försöka att begränsa antalet yrkanden,
            men det är en reservation ytterligare som jag vill yrka bifall
            till och det är reservation 132.
          </note>
          <note n="fd11918b">
            Den innebär i stort sett oförändrat anslag till enskilda organisationer
            i Sverige som bedriver ett mycket omfattande biståndsarbete ute
            i världen. Vi reservanter gör bedömningen att det är svårt för
            de enskilda organisationerna att göra så hastiga förändringar
            som den föreslagna nedskärningen innebär.
          </note>
          <note n="7bf5c354">
            De projekt som dessa organisationer har satt i gång, projekt
            som innebär att många människor är aktiva ute i tredje världen,
            kan komma att äventyras med denna drastiska nedskärning. Därför
            har vi föreslagit att man bibehåller oförändrat anslag.
          </note>
          <note n="e4da9f19">
            En diskussion om biståndet handlar lätt om budgetteknik och budgetens
            omfattning. Man kan låta både kritisk och litet uppgiven. Jag
            vill ändå säga att det finns inslag i årets budgetproposition
            som jag välkomnar, som jag tycker är spännande och visar mycket
            nytänkande.
          </note>
          <note n="50c0fdd6">
            Jag tänker då på jämställdheten. Det är så tydligt i budgetpropositionen
            att ambitionen finns att förbättra jämställdheten mellan män och
            kvinnor i vårt biståndsarbete. Det har nu också tillsatts en utredning
            som skall undersöka om det behövs ett sjätte biståndsmål eller
            om man på annat sätt kan verka för jämställdhet mellan män och
            kvinnor. Detta har fått tyngd i årets budgetproposition.
          </note>
          <note n="ec5c814e">
            Jag tycker också att det är mycket bra och ser det som ett nytt
            initiativ att vi särskilt skall belysa arbetet med fred, demokrati
            och säkerhet i Afrika. Just för att vi skall få en demokratisk
            utveckling, men också en fredlig utveckling i Afrika är det bra
            att vi särskilt uppmärksammar också säkerhetsfrågorna. Det ser
            jag som mycket positivt. Jag tror att det är första gången som
            vi har gjort på det här sättet när det gäller att se på säkerheten
            på en hel kontinent.
          </note>
          <note n="761b31fc">
            Herr talman! Jag har redan yrkat bifall till de reservationer
            jag har velat framhålla i den här debatten.
          </note>
          <note n="e4337224">
            Anf. 32 KARL-GÖRAN BIÖRSMARK (fp)
          </note>
          <note n="58c9f350">
            Herr talman! Biståndet är inget mål i sig utan ett medel, ja,
            egentligen en rad olika medel, eftersom bistånd är en mycket mångfacetterad
            verksamhet med många olika arbetsområden på sitt program.
          </note>
          <note n="9789e36b">
            Det biståndet ytterst syftar till är att angripa mänskligt lidande,
            att utrota massfattigdom, att sprida demokratins idéer, att arbeta
            för mänskliga rättigheter, att motverka den miljöförstörelse som
            håller på att fördärva vår värld, att komma till rätta med befolkningsexplosionen
            och mycket annat.
          </note>
          <note n="8c2957d5">
            Flera länder, som tidigare varit u-länder, har tagit avgörande
            steg ut ur sin fattigdom och höjt levnadsstandarden för sina medborgare.
            Det finns hopp.
          </note>
          <note n="a270b955">
            Exempelvis har dödligheten bland småbarn halverats under de senaste
            30 åren. Medellivslängden är i dag 63 år, en ökning med 17 år
            sedan 1960. Tillgången till rent vatten har ökat mycket kraftigt
            de senaste
          </note>
          <note n="c33d5212">
            20 åren. Läskunnigheten bland vuxna ökade mellan
          </note>
          <note n="20e4429b">
            1970 och 1985 från 46 % till 60 %.
          </note>
          <note n="cf662351">
            Men alltför många länder befinner sig på en oacceptabelt låg
            levnadsnivå, ja, i ren misär, vilket leder till stort mänskligt
            lidande, stora flyktingströmmar och starka politiska spänningar
            länder emellan. Skall framtida krig kunna undvikas och massflyktsituationer
            förhindras måste en rättvisare värld skapas. Det är där biståndet
            kommer in i bilden, som ett medel bland många andra, för att åstadkomma
            en mänskligare och tryggare värld.
          </note>
          <note n="8ce23cad">
            Biståndet spelar stor roll för de fattigaste ländernas utveckling.
            Biståndet är också det instrument som vi själva har störst inflytande
            över och som ger oss möjligheter att göra direkta insatser för
            de människor vi vill hjälpa.
          </note>
          <note n="62b877c9">
            Precis som i andra skattefinansierade verksamheter måste naturligtvis
            vår strävan vara att få ut så mycket som möjligt av varje satsad
            krona. Kvalitet och effektivitet måste naturligtvis vara signum
            även inom biståndet. För att uppnå effektivitet är det viktigt
            att mottagarnas, dvs. de fattiga befolkningarnas intressen sätts
            i förgrunden. Biståndet måste nå just dem, inte försnillas på
            vägen på grund av ineffektivitet, korruption o.d.
          </note>
          <note n="4e7ee6a1">
            Samtidigt bör det påpekas - och jag har gjort det tidigare i
            denna kammare - att det är orimligt att kräva högre effektivitet
            i det svåra biståndsarbetet än det vi kan åstadkomma här hemma
            i Sverige trots de mycket bättre förutsättningar vi har här. Men
            vi vet -
          </note>
          <note n="28f89bf4">
            inte minst mot bakgrund av den svåra ekonomiska kris Sverige
            genomgår i dag - att felsatsningar och felinvesteringar av gigantiska
            slag äger rum även i högt utvecklade länder som Sverige.
          </note>
          <note n="b300941f">
            Hur resultaten blir av våra biståndssatsningar hänger ytterst
            på den politik u-länderna själva för.
          </note>
          <note n="1d51b968">
            Bistånd och hjälp utifrån kan aldrig ersätta inre reformer som
            syftar till att höja de fattigas levnadsnivå i de olika länderna.
          </note>
          <note n="b92e8d00">
            Därför var det mycket intressant att notera hur
          </note>
          <note n="53230a10">
            Ugandas president Museveni, vid sitt Sverigebesök för några veckor
            sedan, just poängterade detta, nämligen att det är upp till det
            ugandiska folket självt om det skall lyckas förbättra sin ekonomi
            och sin levnadsstandard eller inte. "Det kan inget bistånd i världen
            göra", framhöll Museveni. Vad biståndet kan åstadkomma är att
            sträcka ut en hjälpande hand på vägen under ett svårt skede i
            landets historia. Men den långsiktiga och stabila utvecklingen
            måste landet självt åstadkomma genom hårt arbete och kloka framtidsinvesteringar.
            Där var Museveni mycket tydlig.
          </note>
          <note n="9b053857">
            Detta resonemang gäller naturligtvis inte enbart
          </note>
          <note n="917bf75d">
            Uganda utan alla länder, såväl i-länder som u-länder.
          </note>
          <note n="ac775a1a">
            Om biståndet genom villkor och innehåll främjar, stödjer och
            underlättar ekonomiska och politiska förändringsprocesser kan
            det spela en avsevärd strategisk roll i det mödosamma arbetet
            att utveckla länderna och ge deras medborgare bättre levnadsvillkor.
          </note>
          <note n="5ada4a4b">
            Biståndets uppgift är i ett längre perspektiv att undanröja behovet
            av bistånd. I ett mycket långt perspektiv bör enprocentsmålet
            därför egentligen vara ett nollprocentsmål. Biståndet skall vara
            hjälp till självhjälp. Därför är utvecklingsbiståndets mål att
            skapa förutsättningar för sin egen avveckling. Men dit är naturligtvis
            vägen mycket lång. Samtidigt som vi säger detta måste vi komma
            ihåg att behov av humanitära insatser i andra länder sannolikt
            alltid kommer att finnas.
          </note>
          <note n="bb753022">
            Varför blir det då så mycket diskussion vid varje biståndsdebatt
            om enprocentsmålet, vilket det förmodligen också kommer att bli
            här i dag, vad jag förstår?
          </note>
          <note n="53ae4d19">
            Ja, det beror naturligtvis på att Sveriges riksdag, som en gång
            lagt fast att 1 % av vår bruttonationalinkomst skall gå till bistånd,
            gång på gång sviker det uppsatta enprocentsmålet och fattar beslut
            i rakt motsatt riktning. Och det beslut om kraftiga nedskärningar
            i biståndet som om några timmar kommer att fattas av en majoritet
            bestående av socialdemokrater och moderater är ytterligare ett
            sådant svek.
          </note>
          <note n="02a79f0e">
            Precis som Folkpartiet skriver i reservation nr 3
          </note>
          <note n="77a59381">
            till dagens betänkande är tanken bakom enprocentsmålet att Sverige
            ikläder sig ett långsiktigt och stabilt åtagande gentemot världens
            fattiga folk och att biståndet därmed skall vara en fredad sektor
            även under svåra ekonomiska tider.
          </note>
          <note n="884d9973">
            Enprocentsmålet är ett moraliskt grundat åtagande. Och självklart
            är inte målet att förbruka pengar, utan tvärtom att nå resultat.
            Kvalitet måste gå före kvantitet i samarbetet med det enskilda
            landet och i utformningen av den enskilda insatsen.
          </note>
          <note n="fe7c783c">
            Jag vill därför fråga Kristina Svensson, men även biståndsminister
            Pierre Schori: Anser ni det trovärdigt att tala om ett enprocentsmål
            nu när ni tillsammans med moderaterna kraftigt skär ner biståndet?
          </note>
          <note n="3d5f9af5">
            Att moderaterna föreslår en sådan nedskärning är helt i sin ordning.
            Det har varit moderaternas politik under många år. Ja, såvitt
            jag vet har moderaterna aldrig accepterat tanken på enprocentsmålet
            över huvud taget. Enprocentsmålet har för moderaterna aldrig varit
            ett eftersträvansvärt mål i biståndspolitiken. Det framhöll också
            Bertil Persson här i dag. Han uttryckte sig så här: Procentmålet
            ger en olycklig fixering. Det är moderat politik, under det att
            vi andra partier här åtminstone hittills har haft uppfattningen
            att detta är ett unikt åtagande. Det finns inget annat sådant
            åtagande som riksdagen har gjort när det gäller att ha en fredad
            zon, en enprocentszon, för ett visst åtagande. Men det har vi
            i biståndspolitiken och det tycker jag är bra.
          </note>
          <note n="4f887030">
            Men ni socialdemokrater har ju tidigare ställt er bakom detta
            viktiga mål, eller hur? Har ni nu gett upp detta och sällat er
            till moderaternas uppfattning?
          </note>
          <note n="d6578d46">
            Herr talman! Många u-länder brottas med oerhörda ekonomiska problem
            och tyngs av en omfattande skuldbörda. Men bilden är långt ifrån
            enhetlig. Flera tidigare u-länder i Asien präglas, precis som
            Bertil
          </note>
          <note n="2cde7aa9">
            Persson har framhållit här i dag, av snabb ekonomisk tillväxt
            och har föga gemensamt med andra länder som också brukar räknas
            till den tredje världen. Det är i Afrika, söder om Sahara, som
            problemen är störst.
          </note>
          <note n="0b260ab3">
            Folkpartiet utvecklar detta i en särskild Afrikamotion till årets
            riksdag.
          </note>
          <note n="192943fc">
            I Folkpartiets biståndsmotion är huvudbudskapet kvalitet i biståndet.
            I ett niopunktsprogram lyfter vi fram det vi anser vara väsentliga
            områden för att höja kvaliteten och effektiviteten i biståndet.
            Jag skall här nämna några av de punkterna.
          </note>
          <note n="e79eacf7">
            Först och främst måste biståndet bidra till att krympa och effektivisera
            staten i många afrikanska länder.
          </note>
          <note n="9931965c">
            Under flera decennier byggde biståndet på att staten hade en
            central roll att spela i landets ekonomiska utveckling. Ett land
            utan femårsplan togs knappast på allvar av givarna. Den ekonomiska
            krisen i många uländer i början av 1980-talet fick emellertid
            till följd att de flesta u-länder drastiskt lade om sin politik.
          </note>
          <note n="df14d71c">
            Ekonomiska strukturreformer har genomförts, och det är imponerande
            att detta har kunnat åstadkommas under så kort tid i flera länder.
          </note>
          <note n="7bbed4ab">
            Bristen på effektivitet i statsinstitutionerna är dock stor på
            många håll. Korruption och nepotism är vanligt förekommande och
            bidrar till minskad effektivitet vid genomförandet av offentliga
            reformprogram, vid rättsskipning och andra typer av beslutsfattande.
          </note>
          <note n="dbfa8206">
            Svenskt förvaltningsbistånd kan här göra stora och bra insatser.
          </note>
          <note n="4c4302b2">
            En annan punkt som jag vill nämna är nödvändigheten av att biståndet
            koncentreras mera och då inte bara ämnesmässigt utan också geografiskt.
            En ämnesmässig koncentration i samarbete med varje enskilt mottagarland
            innebär att biståndet blir mindre uppsplittrat på olika projekt,
            vilket är till fördel både för u-landets mottagarkapacitet och
            för möjligheterna att säkra hög kvalitet vid utformningen av insatserna.
          </note>
          <note n="6bab6d49">
            Herr talman! Biståndet måste så långt som möjligt ges i former
            som inte leder till snedvridning av mottagarländernas ekonomier.
            På den här punkten har många misstag begåtts. I viss mån har biståndet
            bundits till upphandling i Sverige. Det tycker jag är en felaktig
            biståndspolitik. Bundet bistånd är inget effektivt bistånd.
          </note>
          <note n="f0ae3751">
            Ett annat område som Folkpartiet vill prioritera är kunskapsöverföring
            och investeringar i undervisning och hälsa, det som brukar benämnas
            det mänskliga kapitalet. Utveckling åstadkommes ju av enskilda
            människor, individuellt och i samverkan med andra.
          </note>
          <note n="233aab50">
            Därför är insatser för en fungerande primärutbildning och alfabetisering
            självfallet av central betydelse.
          </note>
          <note n="e661994b">
            I detta sammanhang finns det starka skäl att särskilt uppmärksamma
            kvinnornas utbildningssituation, först och främst med tanke på
            att de ofta är diskriminerade. Höjd utbildningsnivå och förbättrad
            hälsovård för kvinnor är sannolikt en av de viktigaste metoderna
            för att begränsa befolkningsökningen, som ju är ett av de stora
            problemen.
          </note>
          <note n="e50943c6">
            En annan sak som har förvånat många och inte minst Folkpartiet
            är att Socialdemokraterna nu gör en så kraftig nedskärning när
            det gäller enskilda organisationer, en nedskärning på minst 150
            miljoner kronor.
          </note>
          <note n="2ef9f2ee">
            Jag vill fråga Kristina Svensson och biståndsministern om detta
            är en ny signal och en omorientering till något som jag tidigare
            trodde att vi var ganska överens om, nämligen att enskilda organisationer
            gör en mycket bra och effektiv biståndsinsats i deras arbete på
            basplanet, närmast de fattiga. Min fråga är alltså:
          </note>
          <note n="d6000288">
            Är detta en ny trend eller är det någonting som man tar till
            i den allmänna besparingsivern?
          </note>
          <note n="166803ad">
            Jag tycker att man har gått litet väl långt i nedskärningarna
            här, vilket vi fått många reaktioner på i utskottet. Enskilda
            organisationer får nu brev från
          </note>
          <note n="0f502f21">
            SIDA där man begär att man även innevarande år skall göra neddragningar
            på 20 % i sina budgetar. Det är ett mycket tufft uppdrag som de
            har fått. Man är alltså inne i åtaganden som man nu riskerar att
            haverera i.
          </note>
          <note n="cd201015">
            Demokratimålet måste ha en central roll i det svenska biståndet.
            Det finns få väl fungerande demokratier i det som vi förr kallade
            tredje världen. Att bygga upp fungerande demokratiska strukturer
            är en viktig del av utvecklingsarbetet. Där måste svensk biståndspolitik
            vara mer pådrivande än vad som historiskt varit fallet.
          </note>
          <note n="64e74517">
            Folkpartiet menar att det är dags att en ny ulandspolitisk utredning
            tillsätts med uppgift att se över vår u-lands- och biståndspolitik
            inför 2000-talet.
          </note>
          <note n="ba4ce5af">
            Under senare tid har frågor om myndighetsstruktur och styrning
            dominerat förändringsarbetet inom biståndspolitiken. Nu är det
            dags att prioritera analys av innehåll och kvalitet.
          </note>
          <note n="bc1f90a5">
            Den positiva förändringen av många mottagarländers ekonomiska
            politik har på många sätt förändrat förutsättningarna för utvecklingsarbetet,
            som i sin tur leder till nya möjligheter för svenskt bistånd.
            Det är därför dags att en ny u-landspolitisk utredning tillsätts
            med uppgift att se över u-landspolitiken och biståndspolitiken
            inför 2000-talet.
          </note>
          <note n="1ad2e179">
            Detta förslag utvecklar vi i reservation nr 21, benämnd biståndspolitisk
            utredning, som jag härmed yrkar bifall. Jag nöjer mig med att
            yrka bifall till två reservationer. Reservation nr 21 är den ena.
            Den andra är reservation nr 3 som tar upp enprocentsmålet.
          </note>
          <note n="32e263c1">
            Anf. 33 EVA ZETTERBERG (v)
          </note>
          <note n="d9f53282">
            Herr talman! Morgonens debatt handlade om
          </note>
          <note n="a740a352">
            Sveriges ekonomi, om nödvändigheten av att minska arbetslöshet
            och budgetunderskott och att få en ekonomi i balans. I det arbetet
            deltar Vänsterpartiet liksom andra partier med all kraft. Vi ser
            det som oerhört angeläget med en budgetsanering.
          </note>
          <note n="c6a72e36">
            Men regeringen och andra partier, som också vill verka för att
            återställa den svenska ekonomin, har fel när de hävdar att vi
            för att åstadkomma detta måste frysa biståndet på dess nuvarande
            nivå fram till 1998.
          </note>
          <note n="c15b0922">
            Man kan lätt få intrycket att vi dessförinnan har gjort allt
            vi kan för att minska andra kostnader och att det nu inte återstår
            något annat än biståndet. Men så är det ju inte.
          </note>
          <note n="37cd1ac2">
            Så länge Sverige, som är ett land som snart levt i fred i 200
            år, anser sig behöva ett militärt försvar som kostar tre gånger
            så mycket som biståndet är verkligen inte alla utvägar prövade.
            Något hot föreligger ju inte heller inom överskådlig tid. Däremot
            kan vi peka på situationen i världen med 13 miljoner barn som
            på grund av svält och sjukdomar dör varje år eller där
          </note>
          <note n="200d3345">
            1,4 miljarder människor lever under fattigdomsstrecket.
          </note>
          <note n="21ce5a86">
            Ja, Pierre Schori och andra, detta känns väldigt tjatigt att
            ta upp. Vi har gjort det förr. Men problemet är ju att regeringen
            står fast vid sitt beslut, och beklagligtvis har man fått stöd
            av hela den socialdemokratiska gruppen i utskottet för dessa beslut.
            Det gör att vi som anser att detta är ett allvarligt felsteg från
            regeringens sida är tvungna att upprepa våra argument och försöka
            få er att lyssna.
          </note>
          <note n="8400c1ce">
            Jag vill i likhet med K-G Biörsmark fråga hur Socialdemokraterna
            skall få till det här med enprocentsmålet. Det står i utskottsbetänkandet
            och regeringen har angett att det skall ske när ekonomin så tillåter.
            Vem av oss tror att vi inom de närmaste fem eller tio åren har
            en så lysande ekonomi att man därmed kan säga att vi återtar biståndet?
            Om Socialdemokraterna verkligen hade menat det, hade man väl angett
            en tidsangivelse. Men så är inte fallet.
          </note>
          <note n="e9ac9f15">
            Det är mig veterligt första gången som Socialdemokraterna i regeringsställning
            minskar biståndet. Vi minns vad som hände under förra regeringsperioden.
          </note>
          <note n="a7f5a8a5">
            Jag trodde att det var ett enstaka misstag.
          </note>
          <note n="0399a6f8">
            Jag vill också påminna om Köpenhamnskonferensen i början av mars
            där det officiella slutdokumentet talade om betydelsen av att
            alla länder ställer upp och ökar det officiella biståndet. Man
            talar om att komma upp över 0,7-procentsgränsen. Vi vet att Sverige
            än så länge ligger över gränsen. Men problemet är att Sveriges
            rykte ute i världen mycket har hängt på att vi har legat långt
            över 0,7-procentsgränsen. Det har varit ett viktigt riktmärke
            för många människor i andra delar av världen och i länder som
            ger ett långt mindre bistånd.
          </note>
          <note n="1b06ef57">
            Vi har alla fått brev från olika håll, från Diakonia,
          </note>
          <note n="5f2430b4">
            Lutherhjälpen, Rädda Barnen, Röda korset, en rad organisationer
            och enskilda människor som är engagerade på det här området. Det
            finns all anledning för regeringen och majoriteten av socialdemokraterna
            här i riksdagen att tänka om på detta område.
          </note>
          <note n="2623572c">
            När man diskuterar biståndet märker man att det finns många positiva
            tecken. Jag vill peka på de nya tankegångarna om att det inte
            handlar om att ge bistånd enbart för att hjälpa de fattiga, utan
            att det faktiskt handlar om ett samarbete för att utväxla idéer
            om hur vi kan ge varandra impulser. Här finns modellen i
          </note>
          <note n="386b6895">
            Holland, och jag är glad över att Miljöpartiet i en motion just
            har pekat på exemplet Holland. Det är viktigt för oss att se vad
            vi kan lära av människor i andra delar av världen.
          </note>
          <note n="bcf06a66">
            Jag vill också peka på en intressant bok som utkom för ett antal
            år sedan. Den heter Var kom skruvmejseln ifrån - mottagare och
            medarbetare i det svenska biståndet och är skriven av Anna Wieslander.
          </note>
          <note n="5785d729">
            Den visar just hur mottagarna i olika programländer har velat
            lyfta fram hur man vill bidra med sina erfarenheter och kunskaper
            till det svenska samhället, vilket jag tror är oerhört väsentligt.
          </note>
          <note n="e08a5738">
            Jag vill också ansluta mig till det som K-G Biörsmark sade angående
            Moderaterna. Jag är inte ens besviken på Moderaterna. Jag hade
            inte förväntat mig någonting annat av dem, därför att de beskriver
            just enprocentsmålet som en onödig fixering. Däremot har jag och,
            som jag tror, en väldigt stor majoritet av vårt folk har sett
            detta som en mycket viktig symbolfråga.
          </note>
          <note n="a33e702e">
            Det visar att vi är beredda att avstå från en liten del av det
            välstånd som finns i Sverige.
          </note>
          <note n="5572bd53">
            Jag vill peka på den biståndsvilja som finns i Sverige. I olika
            undersökningar har man faktiskt konstaterat att en majoritet av
            det svenska folket anser att den biståndsnivå som vi har är bra,
            och det finns en stor andel som vill att vi skall ge ett högre
            bistånd.
          </note>
          <note n="37a99d0c">
            Jag inledde med att tala om att regeringen och
          </note>
          <note n="12c0d5b5">
            Socialdemokraterna, liksom Moderaterna, har gjort ett stort misstag
            i sina budgetförslag. Men Västerpartiet, mitt parti, har också
            gjort ett stort misstag. Det gäller stödet till folkrörelser och
            enskilda organisationer, som inte är särskilt högt. Vi vet att
            det finns fler än 300 enskilda organisationer, över 600 utvecklingsoch
            informationsprojekt över hela världen och fler än
          </note>
          <note n="cc6a9735">
            600 volontärer som är verksamma. I krassa siffror handlar det
            inte om så mycket pengar av det svenska biståndet, en dryg miljard.
          </note>
          <note n="19ec94be">
            När den här frågan kom upp till behandling i utskottet fick vi
            den informationen att den tidigare högre nivån inte hade utnyttjats
            fullt ut. Den nivån var orealistisk. Man kunde inte på ett bra
            sätt använda så mycket pengar som fanns anslagna. Det misstag
            som jag gjorde var att jag inte kontrollerade uppgiften bättre,
            för den stämde ju inte med verkligheten.
          </note>
          <note n="33a11b5e">
            Den minskning som nu sker för de flesta enskilda organisationer
            är väldigt stor. Jag vill bara peka på några organisationer.
          </note>
          <note n="2330548b">
            Pingstmissionens u-landshjälp har fått brev från
          </note>
          <note n="90592c9c">
            SIDA om att minskningen rör sig om ca 20 %, vilket betyder 40
            miljoner av den totala budgeten.
          </note>
          <note n="2f5f8ca4">
            Vi uppvaktades häromdagen av just Pingstmissionens u-landshjälp.
            Man lyfte då fram exemplet om
          </note>
          <note n="2942315a">
            Madeleine Ekelycke från Huskvarna som arbetar som barnmorska
            i Bangladesh. Hon var med och beskrev hur det projektet fungerade
            med mycket små medel men med stora effekter.
          </note>
          <note n="bf4d37a9">
            Diakonia är en organisation som har flera organisationer av kyrkor
            inom sig. Man har arbetat med demokratistödet i Sydafrika, med
            återförening av
          </note>
          <note n="d6eeb971">
            Guatemalaflyktingar när det gäller från Mexico och tillbaka till
            Guatemala och med landsbygdsutveckling i fattiga indianbyar. Jag
            ser det som ett oerhört betydelsefullt bistånd.
          </note>
          <note n="2e93b05e">
            Det svar som finns bl.a. i propositionen och som
          </note>
          <note n="1335855b">
            Pierre Schori själv har gått ut med i olika artiklar är att dessa
            organisationer kan söka stöd från EU:s fond.
          </note>
          <note n="b3160755">
            Javisst är det riktigt, Pierre Schori, men vad har vi för garantier
            att de får motsvarande stöd därifrån så att de kan bibehålla sin
            verksamhet? Självfallet har vi inga sådana garantier. Det är bara
            att hoppas. Eftersom det är kristna organisationer får de väl
            fortsätta att be för sin sak.
          </note>
          <note n="ed7fa9bc">
            Jag tycker att Socialdemokraterna på den här punkten inte har
            haft helt korrekt information. Moderaterna värnar i alla andra
            sammanhang så otroligt om enskilda människor och enskilda organisationers
            insatser. Jag vill då fråga: Varför har ni inte gjort på samma
            sätt här?
          </note>
          <note n="c2456f82">
            Jag skulle därför vilja yrka återremiss på detta enda moment.
            Jag tycker att vi i utskottet borde få bakläxa för att arbeta
            vidare med frågan. Men jag har förstått att detta är arbetsformer
            som riksdagen inte tycker om. Vid återremiss är det allt eller
            inget som gäller. Därför är mitt andra förslag i enlighet med
            vårt yrkande om att det skall anslås en stor summa till katastrofbiståndet.
            Pengar behövs även där, och de går också till enskilda organisationer.
            Men jag kommer att avstå från detta yrkande för egen del och i
            stället stödja de reservationer som finns på det här området.
          </note>
          <note n="f87bcf69">
            Herr talman! Jag vill också ta upp frågan om biståndet. Också
            K G Biörsmark var inne på frågan vad som menas med ett effektivt
            bistånd. Vi vet att det finns oerhört många goda exempel på bistånd
            ute i världen som är lyckosamma. Det finns också många typer av
            insatser som inte är bistånd men som leder till utveckling. Jag
            tänker då på det lyckosamma exemplet med Grameen Bank i Bangladesh
            som Mohammed Yunus har startat med egna medel. Det har lett till
            att 2 miljoner fattiga människor i Bangladesh har kunnat få del
            av krediter och därmed en bättre tillvaro.
          </note>
          <note n="28ca6102">
            Vänsterpartiet stöder inte okritiskt vilka former av bistånd
            som helst. Det finns flera exempel på hur svenskt bistånd har
            använts felaktigt. Sedan finns det också enstaka olyckliga exempel
            på direkt missbruk och korruption. Det är självfallet beklagligt
            och där måste vi ingripa.
          </note>
          <note n="d34e3db5">
            Men det finns andra typer av misstag som är av mer strukturell
            karaktär. Jag tänker då på exportkrediter inom biståndet och bundet
            bistånd. Centerpartiet anser inte att detta skall utgöra en del
            av biståndet.
          </note>
          <note n="9132baca">
            Däremot är det naturligtvis bra med täta handelsförbindelser
            och att svenska företag deltar i uppbyggande av verksamheter i
            andra delar av världen.
          </note>
          <note n="396a064f">
            Vi vill också peka på en del storskaliga biståndsprojekt. Vi
            anser t.ex. att sådant bistånd till
          </note>
          <note n="607948a6">
            Indien inte är särskilt effektivt använda pengar. Vi vill anslå
            mindre pengar till just det anslaget.
          </note>
          <note n="4d2afe9e">
            När det gäller Världsbanken och Bretton Woodsinstitutionerna
            menar jag att det är nödvändigt med en starkare styrning och ett
            större inflytande från riksdagen. Vi vill kunna påverka de krav
            som Sverige ställer inför IDA-påfyllnaden i vår. Även om Världsbanken
            har ökat sin insyn och den hänsyn som man ändå tar till miljöprojekt
            är det ändå väldigt långt kvar. Att utskottet har skrivit att
            regeringen skall återkomma på det här området är inte särskilt
            bra. Vi hade klart och tydligt kunnat säga att vi kräver att regeringen
            kommer med årlig skrivelse om Bretton Woodsinstitutionerna eller
            t.ex. att vi kräver en parlamentarisk nämnd.
          </note>
          <note n="97271789">
            Jag vill understryka att det är långt kvar när det gäller miljöhänsynen
            när projekt beslutas i Världsbanken. Vi från Vänsterpartiet har
            en särskild reservation om dammprojekten.
          </note>
          <note n="584844fc">
            Beträffande skulder och skuldavskrivningar anser
          </note>
          <note n="30843685">
            Vänsterpartiet att det måste handla om vissa totala skuldavskrivningar
            och inte bara skuldlättnader som gör att man tvingas att ta nya
            lån, för då finns ju skulderna kvar.
          </note>
          <note n="660f7340">
            Jag vill också peka på att vi tillsammans med
          </note>
          <note n="f2f4a443">
            Centern och Miljöpartiet har tagit upp en del frågor kring strukturanpassningsåtgärderna.
          </note>
          <note n="f4fbc2f1">
            En annan fråga gäller hur man skall få nya inkomster till internationellt
            bistånd. I FN-rapporten, där Ingvar Carlsson medverkade, talas
            det om Tobinskatten. Det finns också andra liknande förslag. Vi
            menar att Sverige med kraft måste driva på för att få loss ytterligare
            pengar till angelägna projekt.
          </note>
          <note n="0e8bedc9">
            Det finns också andra multilaterala insatser. Jag hade hoppats
            att Moderaterna skulle ha fullföljt sin inställning och föreslagit
            högre bidrag när det gäller
          </note>
          <note n="20152c78">
            UNHCR, men så har inte skett. UNDP och Unicef gör också oerhört
            viktiga insatser.
          </note>
          <note n="cefd5377">
            Vi från Västerpartiet har en rad reservationer när det gäller
            enskilda länder. Jag vill bara peka på Angola och betydelsen av
            minröjning. Regeringen har där föreslagit ett anslag, men det
            är otillräckligt. Det skulle ha behövts betydligt mer medel till
            Sydafrika för att se till att Sydafrika blir en stabil demokrati.
          </note>
          <note n="27b3f9c5">
            Varken för Sydafrikas eller för hela södra regionens skull har
            vi råd att låta Sydafrika misslyckas.
          </note>
          <note n="22aed563">
            När det gäller biståndskrediterna till Indonesien liksom till
            Marocko och annat ekonomiskt samarbete anser Vänsterpartiet och
            flera andra partier att så länge man inte respekterar mänskliga
            rättigheter bör den typen av bistånd inte utgå. Jag vill fråga
            Moderaterna om Guinea Bissau där Moderaterna inte vill ha något
            bistånd över huvud taget. Uppfyller man inte fattigdomskriterierna
            i Guinea Bissau? Eller är det demokratikravet som fattas? Man
            har faktiskt haft flerpartival där.
          </note>
          <note n="bfc404b1">
            I fråga om Latinamerika vill jag särskilt peka på
          </note>
          <note n="3a3eeb55">
            Nicaragua och hänvisa till hur förtrycket av mänskliga rättigheter
            i t.ex. Chiapas i Mexico påverkar världsekonomin och tvingar oss
            till ställningstaganden.
          </note>
          <note n="ac441f3d">
            Det finns mycket ytterligare att påpeka. Man har lyft fram kvinnobiståndet
            och anlagt ett kvinnoperspektiv på biståndet. Men ännu fattas
            det mycket när det gäller barnens rättigheter och rättigheter
            för handikappade. Ingvar Carlsson har särskilt betonat kraven
            på att barnen skall få en bättre värld. Men det återspeglas inte
            i biståndet. Det är barnen som får lida när biståndet skärs ner.
          </note>
          <note n="6c21895a">
            Herr talman! Jag hänvisar till Vänsterpartiets alla reservationer,
            men jag yrkar särskilt bifall till reservation 4 om enprocentsmålet,
            reservation 6 om asylkostnaderna, reservation 42 om inriktningen
            och krav på riktlinjer för Världsbanken, reservation 62 om
          </note>
          <note n="643cdcc0">
            Angola, reservation 147 om u-krediter till Indonesien samt till
            reservation 161 om en total ram för biståndet.
          </note>
          <note n="da32d764">
            Herr talman! Till sist vill jag bara konstatera att det svenska
            biståndet har brister, men det är överlag oerhört effektivt. Det
            når fram och det behövs. Löftet i Köpenhamn om att alla länder
            skall öka sitt bistånd är förpliktigande, även för Sverige.
          </note>
          <note n="85957f08">
            Anf. 34 BODIL FRANCKE
          </note>
          <note n="d68aa403">
            OHLSSON (mp)
          </note>
          <note n="2a8ed6f3">
            Herr talman! De ekonomiska framstegen ökar i världens länder,
            också i utvecklingsländerna. Men samtidigt ökar även de sociala
            och ekonomiska orättvisorna människor emellan. Framstegens resultat
            blir fortfarande ojämnt fördelade.
          </note>
          <note n="3a682e32">
            Det överordnade målet för det svenska utvecklingssamarbetet är
            att höja de fattiga folkens levnadsnivå, står det klart i propositionen.
            Miljöpartiet har en rad utgångspunkter för internationell solidaritet,
            varav den första är av övergripande slag.
          </note>
          <note n="ef248045">
            På en enda jord med begränsade resurser är vi alla beroende av
            varandra. Ansvaret för tillståndet i världen är gemensamt.
          </note>
          <note n="688969fb">
            Många har här redan talat om enprocentsmålet, så jag skall inte
            förlänga tiden genom att tala om detta.
          </note>
          <note n="71e17b7b">
            Vi från Miljöpartiet menar att det är andra gången i rad som
            man drar ner på biståndet till de fattiga länderna. Vi tycker
            att det är fel att jordens fattigaste länder som definitivt inte
            kan spara skall drabbas av svenskt sparande.
          </note>
          <note n="ee2640b2">
            Miljöpartiet har i sitt förslag till budget gjort besparingar
            som gör att vi generellt kan höja bidraget till det internationella
            biståndsprogrammet med 200
          </note>
          <note n="172b255f">
            miljoner och dessutom avsätta 1 miljard kronor till en miljöfond
            att användas i utvecklingsarbetet. Men vi har valt att inte fördela
            summan på olika länder utan i stället utgått från de globala problem
            som måste lösas och valt att låta pengarna gå till de länder och
            områden där insatserna behövs akut.
          </note>
          <note n="ecc45609">
            Vi har fyra prioriterade områden där vi tycker att medlen i första
            hand skall fördelas. Den första prioriteringen är vattenförsörjningen
            på jorden. Bristen på vatten blir nästa decenniums stora problem.
            Världens färskvattenreservoarer är små och ojämnt fördelade över
            jordens yta. Vattenslöseri och nedsmutsning av dricksvatten bara
            ökar liksom efterfrågan på rent vatten. De övriga tre prioriteringarna
            är ekologiskt jordbruk, resurssnål småskalig teknik och stöd till
            kvinnors olika sysselsättningar. Alla tre verksamheterna är ofta
            lika beroende av tillgång på vatten.
          </note>
          <note n="12370ae2">
            Vatten är en förutsättning för all inhemsk livsmedelsförsörjning,
            som i sin tur hänger ihop med bevattning av jordbruk, vilket i
            sin tur behöver pumpar och vattenledningssystem till odlingar
            som just kvinnor ofta ha ansvar för. Kvinnor är öppna för nya
            idéer när det gäller jordbruk och affärsverksamhet, utbildning,
            familjeplanering och hälsovård, eftersom kvinnan oftast är den
            i familjen som genom sitt arbete tydligast ser sambanden mellan
            de nya idéerna och metoderna och familjens försörjningsmöjligheter.
          </note>
          <note n="b9256c09">
            Därför tycker vi att stöd till kvinnor i u-länder är viktigt.
          </note>
          <note n="41353d48">
            Vattenproblemen finns överallt, och insatser behövs i alla former.
            Brist på vatten kan driva människor på flykt, och miljöflyktingar
            blir vanligare än vi tror i framtiden.
          </note>
          <note n="089a8a14">
            Med tanke att nedskärningarna har drabbat biståndet på många
            områden skall miljöstödet kunna delas ut till andra angelägna
            projekt med miljöanknytning.
          </note>
          <note n="90d7dd54">
            Det kan också ha med utbildning och undervisning att göra, och
            det kan med redan startade projekt att göra.
          </note>
          <note n="9b864b51">
            Det skall också kunna vara öppet att ges till verksamheter i
            kris, det som ibland kallas för additionellt stöd.
          </note>
          <note n="36d6b3e4">
            Om man nu anser, som vi gör, att det största hotet mot freden
            inte är av militärt slag just nu utan har med fattigdom, demokratiskt
            underskott och resursförstöring att göra är det logiskt att minska
            anslaget till försvaret och använda pengarna till bistånd i stället.
            I
          </note>
          <note n="d9df6e30">
            propositionen nämns, som jag redan talat om, att det huvudsakliga
            målet för svenskt bistånd är att höja de fattiga folkens försörjningsmöjligheter.
          </note>
          <note n="e01774e7">
            Ett nytt och annorlunda sätt, som redan nämndes av Eva Zetterberg,
            att bedriva biståndsarbete är det samarbete som startats mellan
            Holland och tre länder,
          </note>
          <note n="c9d083c6">
            Costa Rica, Benin och Bhutan. Miljöpartiet har i sin biståndsmotion
            ett yrkande att det holländska konceptet skall prövas också i
            svenskt biståndsarbete. Det handlar om samarbetsavtal på samma
            nivå mellan två länder. Tanken är att man genom avtalen startar
            ett nära samarbete med just målsättningen att skapa en hållbar
            utveckling och en hållbar miljö i båda länderna samtidigt. Här
            kommer man in på ett område som inte är så vanligt i biståndssammanhang,
            nämligen urban miljö. Om man i Holland t.ex. planerar att bygga
            ett avloppsreningsverk i en liten ort, gör man samma sak i avtalslandet.
            Det är meningen att representanter för avtalsländerna skall följa
            arbetet i Holland, liksom holländska representanter skall finnas
            i avtalslandet. Initiativ till nya verksamheter föreslås från
            båda länderna samtidigt.
          </note>
          <note n="8459c200">
            I en artikel som jag läste nyligen frågar sig artikelförfattaren
            vad som händer om nu Costa Rica plötsligt bestämmer sig för att
            producera ekologiskt kaffe, odlat utan bekämpningsmedel. Vad tänker
            då Holland producera på liknande sätt? Det är man praktiskt taget
            tvungen till, eftersom ömsesidigheten är en av grundpelarna i
            samarbetsavtalen.
          </note>
          <note n="67ed51a6">
            Som utgångspunkt har man Agenda 21. Det som man nu i början gemensamt
            bestämt sig för att ta upp
          </note>
          <note n="f306f8cd">
            - man vill givetvis begränsa sig för Agenda 21 tar upp förfärligt
            många saker - är energi, transport och jordbruk, biologisk mångfald
            och avfallsfrågor.
          </note>
          <note n="8a78f6cb">
            Vi får i år en ny myndighet, en sammanslagning av BITS, SAREC,
            SIDA och SWEDCORP. Förhoppningsvis blir denna samordning positiv
            för vårt framtida bistånd. Ett samlat bistånd kan bli rationellare
            och effektivare. Jag tror också att det kan vara positivt i ett
            utvecklingsland att man bara ha en biståndsmyndighet att vända
            sig till.
          </note>
          <note n="8bc63f05">
            Jag tror vidare att om den biståndspolicy som
          </note>
          <note n="73e0b91c">
            SIDA som självständigt biståndsorgan har arbetat efter fick genomslagskraft
            i hela den nya myndigheten vore det mycket positivt.
          </note>
          <note n="5b657d38">
            Sverige har deltagit i tekniska biståndsprojekt som starkt kritiserats
            från många håll och som orsakat stora tidningsrubriker. Jag tänker
            på dammbyggena.
          </note>
          <note n="2296f7a9">
            Många av dem har fått förödande miljökonsekvenser, tvångsförflyttningar
            av människor, utplånandet av byar och stora sociala problem. Det
            påpekas ofta som försvar från svensk sida att det har gjorts flera
            miljökonsekvensanalyser i projekten och att man från svenskt håll
            har granskat dem noga. Då måste man fråga sig: Har analyserna
            från början varit tillräckligt omfattande? Det är inte enbart
            det direkt drabbade området det gäller. Det kan gälla en hel flod
            nedströms, alla jordbruk längs stränderna vars produktionsförmåga
            påverkas av oregelbundet vattenflöde.
          </note>
          <note n="ac48623c">
            Har man räknat med det? Är tillgången på fisk lika stor före,
            efter och under det att ett dammbygge pågår? Tolkar man analyserna
            för optimistiskt? Tolkar men dem under påverkan av ett ekonomiskt
            vinsttänkande? Vi tror att det är nödvändigt att vara en smula
            försiktig när man granskar ett miljökonsekvensdokument. De minsta
            föroreningseffekter man inte räknat med kan liksom det minsta
            i naturen ge upphov till en lång kedjereaktion av negativa miljöpåverkningar,
            i värsta fall oreparerbara. Det räcker inte bara med miljökonsekvensanalyser.
            Den viktiga frågan är egentligen: Hur gick det sedan? Hur ser
            det ut vid de dammbyggen som redan finns två år efter, fyra år
            efter osv.? Är det samma frågor som man ställt sig, samma följdverkningar
            som man undersökt, så att jämförelserna inte haltar? Jag har sett
            ett par sådana miljökonsekvensanalyser. Jag har samtidigt tittat
            på s.k. skugganalyser som miljöorganisationer har gjort.
          </note>
          <note n="f5e42bf1">
            Det är väldigt intressant läsning. Det är egentligen ingen motsättning
            dem emellan, men man slås av hur väl de kompletterar varandra.
            Svenska vägbyggen har ju fasta konsekvensanalyser och scheman
            att följa, men när det gäller analyser av de sociala konsekvenserna
            vid ett svenskt vägbygge finns det mycket litet att gå efter.
          </note>
          <note n="ac52f9ec">
            De sociala konsekvenserna har drabbat många människor svårt i
            dammprojekten. Det finns flera motioner från olika partier som
            handlar just om människor som kommer i kläm och far illa när de
            storskaliga projekten skall byggas. I en av motionerna, Biståndsprojekt
            och miljö, frågar sig motionären var skyddet finns för omistliga
            naturvärden. Vem försvarar ursprungsbefolkningars rätt och minoriteters
            rätt?
          </note>
          <note n="d7ac5174">
            Helt oberoende miljökonsekvensbeskrivningar borde göras inför
            projekten och sedan skickas ut på remiss i det biståndsgivande
            landet så att man fick klart för sig vad som egentligen pågår.
            De borde också skickas till myndigheter, menar man, och till folkrörelseorganisationer.
            Det är just sådana organisationer som har stor erfarenhet av förhållandena
            på gräsrotsnivå i de länder som man arbetar med.
          </note>
          <note n="f66d5247">
            I andra motioner vill man komma till rätta med missförhållanden
            genom att inrätta parlamentariska nämnder eller grupper som kontinuerligt
            skall följa
          </note>
          <note n="25787daa">
            Världsbankens och IMF:s arbete. Det finns förslag om en biståndslag
            och krav, som vi redan har hört, på en annorlunda och öppnare
            insyn.
          </note>
          <note n="17bbf312">
            En chilensk aktionsgrupp t.ex. menar att underlaget för utvärdering
            av miljökonsekvenserna inte är tillräckliga och att man inte har
            gått igenom miljöpåverkningarna grundligt nog. Man säger också
            att svenskarna aldrig hade godtagit detta underlagsmaterial om
            det hade gällt ett projekt i Sverige.
          </note>
          <note n="f0aac8e3">
            Jag undrar: Hur vore det med en svensk, helt oberoende, inte
            alls parlamentarisk arbetsgrupp som granskade underlagen till
            projekt av det här slaget och som på ett okonventionellt sätt
            kunde skaffa sig den information som eventuellt saknas?
          </note>
          <note n="59ef646d">
            Världsbanken är med i dammprojekten i finansieringssyfte. BITS
            är med för att bistå med det tekniska kunnandet och uppförandet.
            Ekonomiska intressen plus att det blir en teknisk framgång, ett
            gott tekniskt resultat, är ganska naturligt de främsta intressena
            för dessa två aktörer. Den tredje aktören, biståndslandet, är
            givetvis positiv, för energi behöver man och man har ingen möjlighet
            att själv starta ett projekt av det slaget. Ofta finns ingen miljömyndighet
            av det slag som vi har i landet. Synen på människovärdet kan också
            skilja sig ganska mycket från den svenska synen. Det finns inte
            heller någon rättsinstans som befolkningen kan vända sig till
            och som bevakar en minoritets rättigheter. Då kommer jag till
            att svenskt bistånd har en klar målsättning: Det överordnade målet
            för det svenska internationella utvecklingssamarbetet är att höja
            de fattiga folkens levnadsnivå, dvs. deras möjligheter att på
            ett säkert och förutsägbart sätt kunna livnära sig, att ha god
            hälsa och tillgång till utbildning och annan social service. Av
            avgörande betydelse är också demokratiskt styrelsesätt och en
            samhällsstruktur som garanterar respekt för mänskliga rättigheter.
          </note>
          <note n="b57bda11">
            Gäller detta bara när vi engagerar oss i vårt eget biståndsarbete?
            Faller våra vackra mål och krav när vi deltar tillsammans med
            andra i större biståndsprojekt?
          </note>
          <note n="f4669afd">
            Det är en fråga om moral och etik, menar Miljöpartiet.
          </note>
          <note n="994cc92c">
            Jag slutar med den mening jag hade i början av mitt anförande:
            På en enda jord med begränsade resurser är vi alla beroende av
            varandra, och ansvaret för tillståndet i världen är gemensamt.
          </note>
          <note n="757ae58b">
            Jag stöder givetvis våra reservationer, och jag yrkar bifall
            till tre: reservation 10 mom. 5, som handlar om vår fond för miljöinsatser
            på 1 miljard och reservation 108 mom. 115, som handlar just om
            utbyggnaden av Bio-Bio-floden och om en omprövning av vårt deltagande.
            Bör Sverige dra tillbaka sitt bistånd till utbyggnaden under de
            förutsättningar som finns nu?
          </note>
          <note n="2bc03515">
            Jag yrkar bifall till reservation 133 som gäller medelsramen
            för bistånd genom folkrörelser och andra enskilda organisationer.
            Den ramen höjer vi med 129,5
          </note>
          <note n="d17463ca">
            miljoner.
          </note>
          <note n="dc895419">
            Anf. 35 INGRID NÄSLUND (kds)
          </note>
          <note n="1edd3146">
            Herr talman! Jag skall börja med att lägga fram mina yrkanden
            så att jag inte kommer i tidsnöd på slutet.
          </note>
          <note n="f4a9f980">
            Jag vill yrka bifall till följande reservationer från kristdemokraterna:
            reservation 5, som gäller enprocentsmålet, reservation 7 om avräkning
            av asylkostnaderna, reservation 134 om bistånd genom folkrörelser
            och enskilda organisationer och reservation 140
          </note>
          <note n="d1b8c540">
            om stöd till ekonomiska reformer och skuldlättnad.
          </note>
          <note n="ee45ecf4">
            För övrigt står vi naturligtvis bakom alla våra reservationer.
            I de delarna yrkar vi avslag på hemställan i betänkandet. För
            övrigt är det mycket i betänkandet som vi också står bakom och
            är eniga om.
          </note>
          <note n="6cafa1ef">
            Hur skall man egentligen se på bistånd? Är det en börda som vi
            som är mer lyckligt lottade än många andra måste bära? Är det
            en plikt som vi inte kan dra oss undan?
          </note>
          <note n="d2bee60b">
            Jag skulle hellre vilja se det som en utmaning som vi inte kan
            låta bli att anta. Är det kanske rent av rimligt att tala om att
            vi behöver känna meningsfullheten och glädjen över att engagera
            oss i en sak som kräver litet utöver det vanliga av oss, en sak
            som är värd en insats, en sak som kan betyda skillnad mellan liv
            och död, mellan hälsa och sjukdom, mellan svält och tillgång på
            mat, mellan utbildning och analfabetism för en medmänniska?
          </note>
          <note n="a521150f">
            Vilket perspektiv skall vi anlägga? Är det kanske riktigast att
            betona att barnen bör stå i centrum för all internationell utveckling?
            Då återstår det en hel del att göra. Under det senaste decenniet
            har 2 miljoner barn dödats i krig. Uppemot 5 miljoner har drabbats
            av handikapp och mer än 5 miljoner har tvingats på flykt.
          </note>
          <note n="9f8ecd6b">
            Mer än 12 miljoner har förlorat sina hem. I u-länderna dör varje
            dag 35 000 barn av fattigdom. En halv miljon utnyttjas som prostituerade
            i Thailand, Sri Lanka och Filippinerna. Det här är uppgifter som
            Unicef har kommit med.
          </note>
          <note n="acc5ef61">
            Kanske måste vi sätta en enskild människa i fokus för att riktigt
            se vad det hela handlar om. Ett år efter det att "uhuru" - frihet
            från kolonialmakten - blev verklighet i Kongo, som då blev Zaire,
            arbetade jag som lärare på ett seminarium i Kivuprovinsen. Vi
            hade ungefär lika nära till Rwanda som Burundi -
          </note>
          <note n="3f1557e2">
            länder som vi nu läser om i tidningarna dagligdags.
          </note>
          <note n="d4ca2ece">
            Tyvärr är nyheterna mycket nedslående.
          </note>
          <note n="f184d656">
            Även då blev det oroligheter mellan hutus och tutsi, och det
            högväxta tutsifolket flydde i tiotusental över gränsen till Zaire
            upp i bergen runt Lemera, där jag arbetade. Vi hade ett seminarium
            som drevs av svenska och norska lärare. Vi arbetade tillsammans
            med ett par sjuksköterskor som drev klinik.
          </note>
          <note n="0d9f937e">
            Det var den naturligaste sak i världen för oss att vid sidan
            av vårt vanliga arbete ge den katastrofhjälp som visade sig nödvändig
            för att dessa människor skulle överleva och kunna börja ett nytt
            liv. Vi försåg dem med mat, kläder, material för att bygga en
            hydda och utsäde för nästa skörd så att de skulle kunna klara
            sig själva. Många var i behov av sjukvård, och det fick de också.
          </note>
          <note n="6663c048">
            Jag minns särskilt väl en lång gänglig vacker pojke i tio-tolvårsåldern.
            Han kom till mig och ville sälja en vackert snidad träskål som
            jag tror att han själv hade gjort. Den står på mitt rum i ledamotshuset.
          </note>
          <note n="0a0845d3">
            Han berättade om sin familj. De var sju stycken när de var tvungna
            att fly från Rwanda. Nu var det han, fadern och en baby på sju
            månader som bara var skinn och ben kvar. De andra hade dött av
            sjukdom och umbäranden. Men han hade fått chansen att överleva
            och få vård och förhoppningsvis utbildning och en bättre framtid.
            Det är så litet som gör skillnaden för en liten människa.
          </note>
          <note n="28f20901">
            Det finns många hoppfulla tecken när det gäller utvecklingen
            i u-länderna trots allt, vilket också lyfts fram i propositionen:
            stigande levnadsnivå, livslängden som har ökat och barnadödligheten
            som har halverats. Läskunnigheten växer bland vuxna, och 80 %
          </note>
          <note n="96c78170">
            av barnen går i skolan. Demokratin gör stora framsteg och tillväxten
            har varit över 4 % de flesta av de senaste åren.
          </note>
          <note n="06b3c4f8">
            Men vi vet också att utvecklingen varierar starkt både mellan
            olika länder och i länderna. Fattigdomen ökar i de krisdrabbade
            länderna och bland kvinnor, barn och minoriteter.
          </note>
          <note n="be93c839">
            Vi är i stort sett överens om målen för vårt internationella
            utvecklingssamarbete mellan olika partier i
          </note>
          <note n="f56f149f">
            Sverige, men det finns också en del skillnader. Övertygelsen
            om varje människas unika värde är drivkraften för vårt utvecklingsarbete
            och en grund för vår solidaritet. Det tror jag också att vi delar
            med många.
          </note>
          <note n="90d5e367">
            Den fråga som bör styra insatserna är: Får de enskilda människorna
            det bättre? Därför kan betydelsen av god hälsovård, utbildning,
            tillgång på rent vatten och livsmedel inte överskattas.
          </note>
          <note n="9b5aec1d">
            Respekten för mänskliga rättigheter är en nödvändig grund för
            en demokratisk utveckling i ett land.
          </note>
          <note n="3d0c8386">
            Därför välkomnar vi det arbete som frivilliga organisationer
            som Amnesty International, Rädda Barnen, kyrkor och andra folkrörelser
            i årtionden har lagt ned för att skapa en demokratisk kultur i
            olika länder.
          </note>
          <note n="d0fe1ac9">
            Det är viktigt att fortsätta arbetet med att bredda anslutningen
            och stärka efterlevnaden av de internationella konventionerna
            i biståndsdialogen med våra samarbetsländer.
          </note>
          <note n="62cb64b1">
            Det är med stor oro vi kristdemokrater konstaterar att den socialdemokratiska
            regeringen i sitt budgetförslag far hårt fram med biståndet. Orden
            och välviljan är desamma som tidigare, men handlingarna har börjat
            tala ett annat språk. Det är när allt kommer omkring handlingarna
            som räknas.
          </note>
          <note n="7e26eec0">
            Vi kristdemokrater menar att katastrofbiståndet har stor betydelse
            med tanke på det stora antal katastrofer av olika slag som blir
            alltmer komplicerade och kräver allt större resurser.
          </note>
          <note n="73e8ff75">
            Alltför ofta sätts resurserna in för sent och många människor
            hinner dö av krig och svält innan hjälpen når dem. Vi har ännu
            slakten av ett oändligt antal rwandier på våra näthinnor.
          </note>
          <note n="0b3fabb8">
            Vi anser att vi måste göra mer för att förebygga katastrofer.
            Vi måste satsa på förebyggande arbete när det gäller hälsa, utbildning,
            miljö, fredsförebyggande arbete och även förvarningssystem inom
            FN:s ram.
          </note>
          <note n="ff3c1444">
            En annan viktig aspekt av katastrofbiståndet är uthålligheten.
            Att återuppbygga ett land kräver ofta lika mycket resurser som
            i det akuta katastrofläget. Vi kristdemokrater anser att regeringen
            är alltför njugg på den punkten. Vi satsar i vår budget drygt
            200 miljoner mer än regeringen på katastrofbiståndet.
          </note>
          <note n="b43d0dc0">
            Vi är kritiska mot att t.ex. PMU inte får möjlighet att fortsätta
            sitt sjukvårds- och uppbyggnadsarbete i området omkring Rwanda
            i ännu större utsträckning.
          </note>
          <note n="57c69191">
            De har ett nätverk som sträcker sig ut i praktiskt taget varje
            kommun och by och har därför unika möjligheter att utföra ett
            freds- och försoningsskapande arbete.
          </note>
          <note n="43d12236">
            I området Rwanda, Burundi och Zaire har svensk mission arbetat
            i många decennier och skapat ett gediget förtroende för Sverige.
            Därför har jag föreslagit en diplomatisk insats på högsta nivå
            i området i freds- och försoningsskapande syfte från svensk eller
            svensk-norsk sida.
          </note>
          <note n="449534b9">
            Det är med Moderaternas stöd som Socialdemokraterna kommer att
            sänka biståndet till den grad att det blir svårt att reparera
            inom en överskådlig tid. Vad hjälper det med stolta deklarationer
            från statsministerns sida i Köpenhamn om att ta upp kampen mot
            fattigdomen när verkligheten talar ett annat språk?
          </note>
          <note n="64ec46e9">
            Det allvarligaste hotet är frysningen av biståndsnivån till det
            nominella värdet av 13 miljarder 360 miljoner per år under hela
            fyraårsperioden.
          </note>
          <note n="cee7cdf2">
            Vi kristdemokrater anser att en biståndsnivå på en procent av
            BNI är rimlig också i tider av ekonomisk åtstramning, främst med
            tanke på de stora svårigheter många av våra samarbetsländer befinner
            sig i. Vi skall också ta med i beräkningen att hela 40 % av biståndet
            går tillbaka till Sverige i form av beställningar av varor och
            tjänster. Som alltid gäller att den som sår sparsamt också får
            skörda sparsamt.
          </note>
          <note n="efee1051">
            Frysningen under hela fyraårsperioden gör att återgången till
            enprocentsnivån ter sig allt mer orealistisk. Redan nu hamnar
            vi på 0,87 %. Om vi får en tillväxt på blygsamma 2 % per år betyder
            det att vi hamnar på en biståndsnivå som kan komma att understiga
            0,7 % - det mål som FN satte upp för mer än
          </note>
          <note n="cf9c88f9">
            20 år sedan.
          </note>
          <note n="aca4619e">
            Sverige tillsammans med några andra länder har hävdat enprocentsmålet.
            Att Sverige nu fjärmar sig från det målet kommer att få återverkningar
            i omvärlden - var så säker. Kan Sverige så kan vi, resonerar man.
            Holland har redan sagt att de skall sänka biståndet med Sverige
            som exempel.
          </note>
          <note n="ef0d0a62">
            Hela idén med en procent av BNI är att biståndet skall hållas
            på en värdig nivå trots växlingar i konjunkturen.
          </note>
          <note n="f9659d1c">
            Skall jag ta vara på min broder? Det är en fråga som är berättigad
            också i detta sammanhang. Den gäller även om det kärvar till sig
            och överflödet inte är vad det har varit. I jämförelse med de
            fattigaste av de fattiga måste vi ändå tala tyst om pengabrist.
          </note>
          <note n="0fe59727">
            Vi menar att det trots allt är orimligt att världens fattiga
            skall vara med och betala vårt budgetunderskott. Därför avvisar
            vi kristdemokrater bestämt att vi avlägsnar oss allt mer från
            enprocentsnivån. Vårt budgetförslag innebär att ytterligare 600
            miljoner avsätts för de fattiga.
          </note>
          <note n="b6d9f466">
            Den internationella skuldkrisen har haft en förödande effekt
            på ett stort antal u-länder. Skuldbördan inte minst för ett stort
            antal länder söder om Sahara är mycket tung. Många av dessa länder
            kan inte förväntas klara av att betala sina skulder. Om inte fler
            internationella initiativ tas för att lätta skuldbördan kommer
            givare att under lång tid bli tvungna att finansiera skuldtjänstbetalningar
            i dessa länder i stället för att medverka till ett bärkraftigt
            näringsliv.
          </note>
          <note n="3f89b802">
            Sverige har under lång tid varit ett föredöme genom att skriva
            av bilaterala fordringar gentemot uländerna och verka pådrivande
            när det gäller initiativ beträffande multilaterala skulder. Vi
            kristdemokrater anser att Sverige mycket aktivt skall driva frågan
            om skuldlättnad på det internationella planet och avvisar därför
            den sänkning av anslaget till ekonomiska reformer och skuldlättnad
            som regeringen föreslår. Det bör avslås. Här ligger vårt förslag
            225 miljoner över regeringens.
          </note>
          <note n="a91b8df4">
            Stödet till bistånd genom folkrörelser och andra enskilda organisationer
            har tagits upp av flera talare.
          </note>
          <note n="bb638f5d">
            Vi ser det verkligen som ett graverande exempel på att Socialdemokraterna
            har kvar alla sköna ord men handlar stick i stäv med vad man säger.
            Det jag nu kommer att säga har nästan ordagrant sagts av utskottsmajoriteten,
            som ändå sänker detta stöd med
          </note>
          <note n="253dc0b5">
            225 miljoner på de 18 månader som budgeten gäller.
          </note>
          <note n="fa2762d0">
            De enskilda organisationernas kompetens och erfarenhet är väl
            dokumenterade. Genom sin lokala förankring och sitt breda kontaktnät
            nås de absolut fattigaste och mest utsatta grupperna. Den folkliga
            förankringen i Sverige får inte heller underskattas.
          </note>
          <note n="5b3a13bf">
            Den starka solidariteten och biståndsviljan hos svenska folket
            har till stor del sin grund i dessa organisationers ideella och
            ofta frivilliga arbete. Vi kristdemokrater hävdar också att de
            enskilda organisationerna samtidigt främjar demokrati och mänskliga
            rättigheter i de länder där de verkar.
          </note>
          <note n="a2be18a5">
            Det svenska biståndet har via kyrkor och missionsorganisationer
            en hundraårig historia som hänger samman med folkrörelsernas och
            demokratins framväxt i vårt land. Det var först ett femtiotal
            år senare som bistånd blev en statlig angelägenhet. Ur missionsorganisationernas
            frivilliga engagemang och hängivenhet växte en social insats samt
            en sjukvårds- och utbildningsinsats fram, som sedan har fortsatt
            i samverkan med de statliga biståndsinsatserna och som nu har
            vuxit och fått ett ganska stort omfång.
          </note>
          <note n="787bfd5a">
            För de flesta av SIDA:s ramorganisationer som
          </note>
          <note n="90604a60">
            Röda korset och PMU, Pingstmissionens ulandshjälp, och även flera
            andra organisationer - t.ex.
          </note>
          <note n="7eba1a52">
            Caritas och Diakonia - gäller att de ofta har kapacitet att ansvara
            för större belopp än vad de anslagna budgetramarna anger. Också
            det har vi tidigare hört.
          </note>
          <note n="67dd60c4">
            PMU har nu t.ex. fått besked från SIDA om att de kan vänta sig
            20-procentiga sänkningar fram till januari
          </note>
          <note n="9ba1f7f7">
            1997. Detta innebär att de saknar medel för projekt bland föräldralösa
            barn i Uganda som till följd av aids härjningar befinner sig i
            en mycket svår situation. Det gäller projekt i Rwanda samt hälsovårds-
            och ungdomssatsningar i Bangladesh, Bolivia och Tanzania.
          </note>
          <note n="e12ce0f1">
            Nu hålls det krismöten i de enskilda organisationerna för att
            i möjligaste mån lindra de negativa konsekvenser som regeringens
            och SIDA:s förslag kommer att innebära om dessa genomförs.
          </note>
          <note n="185cd3f3">
            Vi kristdemokrater anser regeringens förslag i detta avseende
            vara helt förkastligt och vill satsa 225
          </note>
          <note n="daa047ad">
            miljoner mer än regeringen på detta anslag. Att beröva den del
            av biståndet som är mest effektiv och där man får ut mest av varje
            satsad krona, mellan 15 %
          </note>
          <note n="32c53095">
            och 20 %, är för mig obegripligt. Under den förra regeringens
            tid slog vi fast att biståndet skall vara effektivt och långsiktigt.
          </note>
          <note n="b53df5f5">
            Vi kristdemokrater säger också ett kraftfullt nej till att biståndsbudgeten
            skall belastas med ytterligare
          </note>
          <note n="45176208">
            300 miljoner per år för att täcka flyktingars asylkostnader;
            detta trots att flyktingströmmen till Sverige har minskat kraftigt
            under det senaste året. Någon ökning som står i proportion till
            de totalt 965 miljoner som regeringen föreslagit för detta ändamål
            existerar faktiskt inte alls. Enligt OECD:s/DAC:s definitioner
            och beräkningar av vad som får räknas som bistånd påstod
          </note>
          <note n="c94d3699">
            Socialdemokraterna förra budgetåret att det var högst
          </note>
          <note n="02a64905">
            140-200 miljoner som man skulle behöva för de 7 %
          </note>
          <note n="9c73bc56">
            flyktingar som då fanns.
          </note>
          <note n="ef2c455c">
            Utskottet menar att skälet till höjningen nu skulle vara de flyktingar
            som kom från Ex-Jugoslavien under 1993. Detta kan absolut inte
            stämma, eftersom det bara är under det första året som sådana
            flyktingkostnader får avräknas från biståndet. För oss är det
            fullständigt obegripligt att man nu kan lägga ytterligare
          </note>
          <note n="018efc97">
            300 miljoner till denna summa.
          </note>
          <note n="e98bb395">
            Även i det här fallet får världens fattigaste stå för kostnader
            som borde bäras av Kulturdepartementet.
          </note>
          <note n="0a610a34">
            Här finns pengar som skulle kunna räknas biståndet till godo
            redan nu, och här ser jag en möjlighet för oss att med alla partier
            komma överens om att ge de enskilda organisationerna samma summa
            som de tidigare haft - alltså en höjning med 225 miljoner i förhållande
            till vad vi har sagt. Detta är en utmaning till moderater och
            socialdemokrater!
          </note>
          <note n="443b7148">
            Anf. 36 KRISTINA SVENSSON (s)
          </note>
          <note n="51169165">
            Herr talman! En av de stora frågorna i dagens biståndsdebatt
            är naturligtvis volymfrågan. Frysningen av biståndet innebär att
            vi för kommande budgetår inte når upp till enprocentsmålet utan
            hamnar på 0,87
          </note>
          <note n="a13f1d34">
            % av bruttonationalinkomsten, BNI.
          </note>
          <note n="9e29fdd4">
            I februari i år hade vi i samband med den utrikespolitiska debatten
            här i kammaren också en biståndsdebatt. Redan då fokuserades mycket
            i debatten just på enprocentsmålet.
          </note>
          <note n="ee95878e">
            I morse debatterade vi den ekonomiska politiken.
          </note>
          <note n="e5dd81c5">
            Ingen i denna kammare kan ha något som helst tvivel om det utsatta
            läge som svensk ekonomi befinner sig i. Vi politiker har inte
            längre kontroll över landets finanser. Den makten måste vi återta.
            Gör vi inte det, urholkas och försvagas kronan ytterligare.
          </note>
          <note n="0504be61">
            Vår absolut främsta uppgift nu är att stabilisera landets ekonomi
            och att återställa förtroendet för den svenska valutan.
          </note>
          <note n="567b75d5">
            Biståndet gynnas inte av att vi hårdnackat försvarar enprocentsutbetalningarna,
            om dessa blir allt mindre värda. De flesta utbetalningarna av
            svenskt bistånd sker nämligen i annan valuta. Bara den senaste
            månadens kronfall har urholkat biståndet med mer än 1 miljard.
          </note>
          <note n="1722609d">
            Biståndspolitiker är väl medvetna om att man, när makroekonomiska
            faktorer befinner sig i obalans, måste genomföra ekonomiska strukturprogram.
            Det är just det som den socialdemokratiska regeringen nu tvingats
            till.
          </note>
          <note n="ed5bc5ab">
            Att frysa biståndet är naturligtvis inte ett mål i sig.
          </note>
          <note n="c270e6ae">
            Det är ett medel som, tillsammans med andra besparingar, skall
            rekonstruera svensk ekonomi. Det är nödvändigt att ha den bilden
            klar för sig i dagens biståndsdebatt.
          </note>
          <note n="bdd23ac2">
            Vi socialdemokrater har klart och tydligt såväl i propositionen
            som i betänkandet deklarerat att vår avsikt är att när ekonomin
            så tillåter åter avsätta 1 %
          </note>
          <note n="bb767da5">
            av BNI till internationellt utvecklingsarbete. Svaret till Centern,
            Folkpartiet, Kristdemokraterna och vänstern är: Vi har inte givit
            upp enprocentsmålet.
          </note>
          <note n="438bea56">
            Jag har sagt förut i denna talarstol, men jag upprepar det i
            dag, att det är mycket smärtsamt för oss att tillfälligt frångå
            enprocentsmålet. Det kommer dessutom i en tid när de totala biståndsflödena
            minskat, samtidigt som behoven av bistånd i de fattigaste länderna
            ökat.
          </note>
          <note n="9e413a17">
            Biståndsklimatet i givarländerna har också hårdnat. I USA deklarerade
            republikanerna att biståndet drastiskt skall skäras ned. Så mycket
            väsentligare tycker jag därför att det är att vi i dag diskuterar
            mål och kvalitet samt biståndets effektivitet i stället för att
            vi gräver ner oss i en volymdiskussion som just nu inte leder
            framåt.
          </note>
          <note n="05ff3cfa">
            I betänkandet finns det ändå en samsyn när det gäller det övergripande
            målet: att biståndet skall vara fattigdomsinriktat. Det är vi
            alla överens om. Men det finns skiljelinjer i fråga om hur vi
            skall nå målet.
          </note>
          <note n="33b3cbdb">
            Utskottsmajoriteten betonar att fattigdomsinriktningen skall
            förstärkas. Det betyder att vi vill satsa ännu mera på Afrika.
            Det är ju i Afrika söder om
          </note>
          <note n="c6aac4e9">
            Sahara som fattigdomen är mest utbredd. Runt 60 %
          </note>
          <note n="01eeb290">
            av människorna där lever i djup fattigdom. Halva befolkningen
            är analfabeter. 1 av 10 födda barn dör före ett års ålder. Medellivslängden
            är 51 år. Den ekonomiska tillväxten har under en längre tid varit
            alltför låg för att kompensera befolkningstillväxten.
          </note>
          <note n="c8d85710">
            Trots att det totala nettoresursflödet till u-länderna enligt
            DAC ökade från 163 miljarder år 1992 till 160
          </note>
          <note n="f1041fa8">
            miljarder US-dollar år 1993 erhöll de krisdrabbade och skuldsatta
            låginkomstländerna endast en försumbar andel av dessa flöden.
            För dessa länder - de fattiga och mindre kreditvärdiga länderna
            - ökar behoven av bistånd. I dessa länder lever människor i yttersta
            osäkerhet. De saknar mat och rent vatten och har inte tillgång
            till vård och utbildning. Just nu kan vi också se att etniska
            konflikter fördjupas i Afrika söder om
          </note>
          <note n="4db82aaa">
            Sahara.
          </note>
          <note n="8ea1e80b">
            I betänkandet framhålls att bistånd i grunden handlar om människors
            säkerhet. Människor som lever under fattiga omständigheter lever
            otryggt och är i större utsträckning offer för maktövergrepp.
            I
          </note>
          <note n="d1a33872">
            fattigdomen har antidemokratiska krafter en grogrund.
          </note>
          <note n="38140fd1">
            Det är därför så självklart att biståndet i vid bemärkelse måste
            gå till att bygga demokratier och till att utrota fattigdomen.
          </note>
          <note n="fa28ca3a">
            Samsynen, att vi bör koncentrera våra insatser på
          </note>
          <note n="eba7af05">
            Afrika, gäller dock inte Moderaterna. Jag kan inte på annat sätt
            tolka att Moderaterna så kraftigt skär i anslagen till Namibia,
            Moçambique och Zimbabwe.
          </note>
          <note n="6e4a42e0">
            Beträffande Guinea Bissau och Tanzania stryker
          </note>
          <note n="86975872">
            Moderaterna allt bistånd som går över landprogram.
          </note>
          <note n="d4323cbf">
            Bertil Persson sade så här: Vi skär i länder där diktatorer sitter
            i godan ro. Jag vill påminna om, som någon gjorde tidigare, att
            demokratiska val har hållits i Guinea Bissau och i Moçambique.
          </note>
          <note n="ad613817">
            Jag har mycket svårt att förstå den reservation där moderaterna
            så kategoriskt uttalar sig om biståndet till
          </note>
          <note n="6a9f5ba2">
            Tanzania. Jag vill citera ur den reservationen, där moderaterna
            säger:
          </note>
          <note n="af4de5bf">
            "Utskottet föreslår att inga medel anvisas för budgetåret 1995/96
            till Tanzania vars fattiga befolkning så hårt har drabbats av
            en utvecklingsfientlig politik."
          </note>
          <note n="1e1e5ba7">
            Men biståndet behövs i Tanzania för att vrida utvecklingen rätt.
            Biståndet behövs t.ex. som stöd i en omvandling från statligt
            reglerad ekonomi till marknadsekonomi. Biståndet behövs för att
            de parastatala företagen skall kunna rekonstrueras och bli konkurrenskraftiga.
            Biståndet behövs för att människor skall få arbete. I Swedecorps
            styrelse har jag sett så många exempel på att ett näringslivsinriktat
            bistånd är absolut nödvändigt i den svåra övergången från planekonomi
            till marknadsekonomi.
          </note>
          <note n="439aaefb">
            Men moderaterna vill straffa i stället för att stödja.
          </note>
          <note n="1bd22c8c">
            Vad är det för människosyn som ligger bakom ett sådant ställningstagande?
          </note>
          <note n="b4542777">
            Det finns en samsyn också när det gäller genderperspektivet,
            vad kvinnorna betyder för utvecklingen.
          </note>
          <note n="5eeeb39a">
            Det här kommer att utvecklas senare i debatten av
          </note>
          <note n="ac6539c2">
            Anneli Hulthén.
          </note>
          <note n="a444ed44">
            Fru talman! Erfarenheter av många års bistånd har lärt oss att
            biståndet blir mer effektivt om vi koncentrerar våra insatser.
            Vi kan inte göra allt överallt. Koncentration kräver att vi på
            sikt inskränker vårt bilaterala bistånd till ett mindre antal
            mottagarländer. Koncentration kräver att vi från svensk sida agerar
            för samordning inom de multilaterala organen. Koncentration kräver
            att vi ser över våra egna myndigheter.
          </note>
          <note n="154e50a0">
            Min första biståndsutredning hade som uppgift att se över organisationen
            av det bilaterala biståndet. Det var för fem år sedan. Vi som
            deltog i arbetet kunde många gånger konstatera att svenskt bistånd
            var oklart och luddigt. Mottagarna var förvirrade över det stora
            antalet myndigheter.
          </note>
          <note n="470777ba">
            Det är glädjande att den socialdemokratiska regeringen så snabbt
            tog sig an frågan om att se över myndighetsorganisationen. I betänkandet
            föreslås att
          </note>
          <note n="da879692">
            SIDA, BITS, SAREC och Swedecorp nu slås samman till en ny, sammanhållen
            organisation.
          </note>
          <note n="62fb06ff">
            Moderaterna är emot sammanslagningen, som vi har hört, och varnar
            för ett stor-SIDA. Vad man vill ha i stället är oklart. Bertil
            Persson säger att mål och medel skall fastställas av riksdagen,
            och det är vad som görs och som det naturligtvis kommer att förbli.
          </note>
          <note n="e8a0a5a0">
            Den nya myndigheten, som har arbetsnamnet Fenix, kommer att ställas
            inför stora utmaningar. Att bygga något nytt ur det gamla, något
            som är mer effektivt, något som är tydligare och som arbetar mer
            flexibelt - det är utmaningen. Att föra samman all den kompetens
            som finns inom de olika myndigheterna tror jag kommer att verka
            befruktande och vitaliserande. Den nya myndigheten kan bli en
            stimulerande miljö, där det tänks nya tankar kring svenskt bistånd.
          </note>
          <note n="4dfa5259">
            Jag vill i mitt anförande betona att vi socialdemokrater ser
            positivt på det arbete som utförs av enskilda organisationer.
            Vi utskottsledamöter har uppvaktats, som har sagts här tidigare,
            av ett stort antal frivilligorganisationer, av kyrkorna, av Röda
            korset och av miljöorganisationer. De är oroliga, eftersom anslaget
            minskas betydligt. Jag kan förstå den oron, men vill framhålla
            att det också öppnar sig nya möjligheter för organisationerna
            att söka anslag. Det är mycket klara skrivningar i betänkandet
            på den punkten.
          </note>
          <note n="765ff02d">
            Vi pekar på den möjlighet som har öppnat sig när
          </note>
          <note n="5159a218">
            Sverige nu har blivit medlem i EU. En betydande del av EU:s bistånd
            kanaliseras till enskilda organisationer. Vi har redan ett exempel
            här i Sverige. Den svenska Afghanistankommittén har för sin verksamhet,
            med uppbyggnad av skolor och hälsocentraler inne i Afghanistan,
            fått 20 miljoner i bidrag från EU.
          </note>
          <note n="ecf9fef1">
            Vänsterpartiet, Miljöpartiet och Centern har tagit upp frågan
            om Världsbanken och kravet på öppenhet.
          </note>
          <note n="d0e8ab17">
            Det är ett krav som vi delar och som vi formulerar i utskottsbetänkandet.
            Vi förväntar oss en redovisning från regeringen till riksdagen
            om Bretton Woodsinstitutionerna. Men jag tycker också att vi skall
            framhålla att Världsbanken i sig - mycket på nordiskt initiativ
            - driver fram frågorna om kravet på ökad öppenhet. Den nya granskningspanelen
            är ett sådant exempel.
          </note>
          <note n="212a43b9">
            Jag vill yrka bifall till hemställan i utrikesutskottets betänkande
            och avslag på samtliga reservationer som har nämnts här.
          </note>
          <note n="f311a63a">
            Anf. 37 KARL-GÖRAN BIÖRSMARK (fp)
          </note>
          <note n="27c427e2">
            replik
          </note>
          <note n="aca27149">
            Nej, vi har inte givit upp enprocentsmålet, säger
          </note>
          <note n="f0aa3b3e">
            Kristina Svensson. Det är bra att det sägs.
          </note>
          <note n="1d63e84a">
            Det är en svår ekonomisk situation i Sverige, och
          </note>
          <note n="0a4f0444">
            Kristina Svensson hänvisar till den debatt vi lyssnade på i förmiddags
            om den ekonomiska politiken i Sverige. Jag tycker ändå att den
            koppling som Kristina
          </note>
          <note n="365f66e2">
            Svensson gör är felaktig, och jag skall förklara varför.
          </note>
          <note n="9d7fa677">
            Finansminister Persson sade här i dag att det är viktigt att
            de besparingar som görs skall göras rättvist.
          </note>
          <note n="b31f3b37">
            Jag håller med om det. Det är mycket viktigt, för att de skall
            få acceptans. I de globala perspektiven gäller samma sak. När
            det görs besparingar skall de göras rättvist. Det var detta som
            en gång var grunden för enprocentsmålet. Man kunde se att det
            skulle bli fluktuationer i ekonomin framöver, och då bestämde
            man sig för att 1 % av bruttonationalinkomsten skall vara garanterad
            för de allra fattigaste i de globala perspektiven. För att ge
            den stabiliteten var vi överens om detta, mycket på grund av att
            dessa människor inte har någon lobbyverksamhet i den svenska riksdagen.
          </note>
          <note n="84cb8b40">
            Här finns inga påtryckargrupper som springer i korridorerna och
            pläderar för de här människorna, som svenska påtryckargrupper
            gör på ett helt annat sätt.
          </note>
          <note n="c877244c">
            Därför skulle detta vara en fredad zon.
          </note>
          <note n="a9fd7fc4">
            Nu säger Kristina Svensson och Socialdemokraterna att detta skall
            ske när ekonomin så tillåter. Det var just det vi inte skulle
            behöva höra i denna kammare. Jag tror inte alls på att det är
            neddragningarna i biståndet som räddar svensk ekonomi, utan det
            är de rationaliseringar vi gör i Sverige.
          </note>
          <note n="90a98c94">
            Anf. 38 KRISTINA SVENSSON (s) replik
          </note>
          <note n="42be766c">
            Fru talman! Man kan också se det så här, att när det gäller att
            rekonstruera den svenska ekonomin, som i vårt fall när vi diskuterar
            biståndsperspektivet, handlar det väldigt mycket om att stärka
            kronan så att den återfår sitt fulla värde, så att vi får ut någonting
            av våra biståndspengar, eftersom vi betalar ut dem i olika valutor.
          </note>
          <note n="c97dbb8a">
            Man kan naturligtvis också se det så, att det krävs ett gemensamt
            svenskt ansvarstagande - alla samhällssektorer är med i rekonstruktionen
            av vår ekonomi - för att vi så snabbt som möjligt skall komma
            fram till den stabila ekonomin. Det är fullständigt omöjligt att
            här i kammaren säga när detta inträffar.
          </note>
          <note n="1d140e9f">
            När det gäller volymdiskussionen vet jag att biståndsministern
            kommer att ta upp den i sitt anförande, och med det lämnar jag
            detta.
          </note>
          <note n="5c1e9b72">
            Anf. 39 KARL-GÖRAN BIÖRSMARK (fp)
          </note>
          <note n="27c427e2">
            replik
          </note>
          <note n="3dcd50af">
            Det är riktigt att det gäller att stärka den svenska kronan,
            men den poäng som jag försöker föra fram här och som jag tror
            att Kristina Svensson nog ser, är att grunden för enprocentsmålet
            var att det skulle vara en fredad zon i det här arbetet och att
            vi i den rika delen av världen skulle sanera våra ekonomier utan
            att det drabbar tredje världen eller u-länderna. Det är fundamentet
            för hela tanken. Om man för in detta i saneringen av svensk ekonomi
            är enprocentsmålet ointressant. Det är den poängen som jag vill
            föra fram här; det är basen för det hela. Om man har övergett
            den kanske det är lika bra att inte tala om enprocentsmålet.
          </note>
          <note n="96fecf0e">
            Av vår bruttonationalinkomst behåller vi i så fall
          </note>
          <note n="81a0bb49">
            99 %. Det är i dessa 99 % som vi skall göra våra strukturomvandlingar,
            våra förändringar, för att stärka kronan. Jag tror att även Kristina
            Svensson håller med mig i långa stycken, men hon kanske inte riktigt
            har fått gehör för de tankegångarna i sitt eget parti. Det kan
            vara nog så plågsamt.
          </note>
          <note n="1d88990d">
            Vi skall inte gräva ned oss i volymdiskussionen, säger Kristina
            Svensson. Nej, jag vill egentligen inte göra det, men det kommer
            att bli på det sättet, så länge vi håller på och dribblar med
            enprocentsmålet.
          </note>
          <note n="1f90b83d">
            Låt oss i stället koncentrera oss på mål, kvalitet och koncentration!
            Det är helt riktigt. Men vi kan inte föra diskussionen om enprocentsmålet
            åt sidan förrän vi uppfyller det.
          </note>
          <note n="ab63c9b4">
            Anf. 40 KRISTINA SVENSSON (s) replik
          </note>
          <note n="21f2521a">
            Jag gör den bedömningen att vi just nu för en mer konstruktiv
            debatt om vi diskuterar just kvalitet, innehåll och effektivitet.
            Vi har tidigare fattat beslut om en frysning av biståndet för
            de närmaste åren. Det är ett beslut som har fattats, och det går
            inte att ändra på det just nu. Därför tycker inte jag att det
            är meningsfullt att fortsätta den diskussionen. Vi är mer konstruktiva
            när vi i stället diskuterar kvalitet, innehåll och effektivitet.
          </note>
          <note n="ee689d43">
            Anf. 41 BERTIL PERSSON (m) replik
          </note>
          <note n="ba2f6382">
            Kristina Svensson talar om behovet av kvalitet i biståndet. Det
            är precis det som vi från moderat sida vill driva på. Biståndet
            skall vara oljan i motorn - inte bensinen i tanken, som vi så
            ofta säger. Det menar vi är oerhört väsentligt om man skall få
            till stånd ett bistånd som gör nytta där vi gemensamt vill åstadkomma
            nytta, nämligen i utrotandet av fattigdomen i världen.
          </note>
          <note n="a441f6c5">
            Kristina Svensson tog upp Namibia. Jag erinrar mig då det tillfälle
            när vi i utrikesutskottet gemensamt besökte den namibiska regeringen.
            Det första man sade när biståndsdiskussionen kom upp var: Vi vill
            inte bli ett nytt Tanzania. Vi vill inte ha bistånd av den typ
            som Tanzania får. Ni kan få hjälpa oss med en del investeringar
            som vi har svårt att göra, men ett sådant löpande bistånd som
            man har i Tanzania vill vi inte vara med om.
          </note>
          <note n="719552cd">
            Sedan vill jag säga att det är bra om citaten är riktiga när
            man citerar. När det gäller Tanzania vill vi inte ge bistånd till
            statsmakten. Situationen i Tanzania är den att man har ett biståndsberoende
            på 34 % av bruttonationalprodukten. Vårt bistånd är 40 miljoner
            dollar. Skulle det dras in kommer man ned i 32 %.
          </note>
          <note n="d191d2ee">
            Tycker inte också Kristina Svensson att 32 % av BNP
          </note>
          <note n="3e6f0b6c">
            egentligen är ett alldeles för stort biståndsberoende och ganska
            förlamande för landet?
          </note>
          <note n="72e7a2a6">
            När det gäller Guinea Bissau är biståndsberoendet
          </note>
          <note n="acbb28eb">
            44 % av BNP. Det tycker jag också att det är mycket angeläget
            att vara försiktig med. Det är svårt för dessa länder att resa
            sig ur ett sådant beroende.
          </note>
          <note n="7ea0d744">
            Anf. 42 KRISTINA SVENSSON (s) replik
          </note>
          <note n="369eea2e">
            Det är naturligtvis ingen bra situation att ett land blir så
            biståndsberoende som de två exempel som
          </note>
          <note n="89e79e30">
            Bertil Persson här tar upp, Tanzania och Guinea Bissau.
          </note>
          <note n="0a034a6a">
            När det gäller Tanzania finns det en ambition hos den nuvarande
            regeringen att styra över utvecklingen mot ett pluralistiskt samhälle,
            mot marknadsekonomi.
          </note>
          <note n="90a428b2">
            Jag kan inte förstå annat än att delar av det svenska biståndet
            kan göra en stor insats i denna mycket svåra ekonomiska övergång
            från ett system till ett annat.
          </note>
          <note n="25d0ae73">
            Sedan skall vi väl aldrig glömma de människor som det handlar
            om och som behöver precis det som
          </note>
          <note n="145c8fb8">
            Bertil Persson nämnde i sitt inledningsanförande -
          </note>
          <note n="15eedc7f">
            grundläggande utbildning och hälsovård. Inte kan vi lämna människor
            på det sättet!
          </note>
          <note n="167335d3">
            När det gäller Guinea Bissau presenterades det för kanske ett
            år sedan en utvärderingsrapport som visade på stora brister i
            biståndet under en lång rad år. Men meningen med en utvärdering
            är att man skall lära sig någonting av den. Man läser den, man
            begrundar den, man analyserar den och man tar ställning till vilken
            kursändring som bör göras för att biståndet skall bli bättre.
          </note>
          <note n="8b44bc5b">
            Bertil Persson tog sedan upp en väsentlig fråga, nämligen mottagarnas
            roll. Självklart känner mottagarna bäst sina egna behov.
          </note>
          <note n="792c9cff">
            Anf. 43 BERTIL PERSSON (m) replik
          </note>
          <note n="fb1ac880">
            Det är verkligen tveksamt om den mottagande statsmakten i vissa
            länder känner de verkliga behoven. I exempelvis Guinea Bissau
            har det varit väldigt trögt, och Världsbanken har pressat på ganska
            rejält för att få till stånd en positiv utveckling i det landet.
          </note>
          <note n="c6a0a306">
            Inte heller Tanzanias regering har visat en utvecklingsbenägenhet
            som har varit positiv. Jag menar inte att man skall lämna de länderna
            åt sidan i det här sammanhanget, men man skall vara mycket försiktig
            med vad man satsar på statsmakten.
          </note>
          <note n="0d8831b2">
            Där kommer jag in på en fråga där vi känner oss litet grand förda
            bakom ljuset från departementets sida. Man har nämligen sagt att
            mottagningskapaciteten hos de enskilda organisationerna inte klarar
            av större anslag än vad som föreslås i propositionen. Nu vill
            vi inte bidra till ytterligare ekonomiska bekymmer genom att öka
            på anslagen till enskilda organisationer i årets budget. Vi godtog
            resonemanget om att man i enskilda organisationer inte hade tillräcklig
            mottagningskapacitet, men på sikt tror jag att det är mycket angeläget
            att mer och mer förs till de här länderna via enskilda organisationer
            - biståndet har då mycket större chans att nå de enskilda människorna.
            Hela vår inriktning är den, och jag tycker att det är mycket beklagligt
            att vi har fått de här signalerna om bristande mottagningskapacitet.
            Vi kommer väl att dra konsekvenser av det nästa gång vi får upp
            biståndspolitiken till diskussion.
          </note>
          <note n="5f04da81">
            Anf. 44 KRISTINA SVENSSON (s) replik
          </note>
          <note n="317eee97">
            När det gäller sådana exempel som Bertil Persson tar upp - Tanzania
            och Guinea Bissau - skall vi också komma ihåg att statsapparaten
            är mycket svag och nästan har varit på väg att vittra sönder.
            Vi behöver verkligen stödja de funktioner - det kan gälla rättsväsende,
            det kan gälla undervisning - som är grundläggande uppgifter för
            staten.
          </note>
          <note n="816135db">
            Jag blir litet rädd när jag hör resonemanget här.
          </note>
          <note n="11b3ca19">
            Jag har all respekt för enskilda organisationer, men jag tror
            faktiskt inte att bistånd via enskilda organisationer helt och
            hållet kan ersätta det bistånd som går från regering till regering
            - inte när vi har den situation som vi har i dag med tanke på
            de mycket svaga statsapparaterna i många afrikanska länder i dag.
            I
          </note>
          <note n="0ec6509e">
            stället skall vi medverka till att bygga upp staten och renodla
            statens roll; vi skall hjälpa till att svara på frågan: Vad är
            statens roll?
          </note>
          <note n="2e05d7d7">
            Anf. 45 ANDRE VICE TALMANNEN
          </note>
          <note n="b767bec1">
            Innan vi går vidare vill jag påminna ledamöterna om att tilltalsordet
            här i kammaren är herr eller fru talman även när det gäller repliker.
          </note>
          <note n="7d7297ad">
            Anf. 46 INGRID NÄSLUND (kds) replik
          </note>
          <note n="8febe43a">
            Fru talman! Jag måste säga till Kristina Svensson att det även
            om ni säger att ni har kvar enprocentsmålet verkar som om ni har
            underkänt själva principen.
          </note>
          <note n="919b4ebb">
            Karl-Göran Biörsmark har här på ett förtjänstfullt sätt gång
            på gång framhållit att hela idén med principen var att man skulle
            ha en fredad zon för biståndet. Vi vet att vi har mycket svåra
            ekonomiska omständigheter i landet. När jag har talat om att vi
            har satsat mer innebär det ändå att vi också har lagt fram en
            mycket ansvarsfull budget där vi har ålagt oss själva lika stora
            sparkrav som socialdemokraterna har ålagt sig. Men ändå menar
            vi att principen måste upprätthållas, och jag måste säga att jag
            är besviken på att socialdemokraterna inte har velat göra det.
          </note>
          <note n="77d55d74">
            Jag förstår mycket väl att Kristina Svensson hellre vill diskutera
            kvalitet, innehåll och effektivitet - vi är också intresserade
            av att de egenskaperna hålls på en mycket hög nivå i biståndet,
            men det står inte i motsättning till enprocentsmålet.
          </note>
          <note n="9003ccbe">
            Sedan har jag också pekat på en möjlighet. När det gäller asylkostnaderna
            har ni - med vett och vilja eller utan att tänka på det - räknat
            helt fel. Där finns alltså pengar, och därför tycker även jag
            att moderaterna skulle kunna sträcka sig till att föreslå en förändring
            i det avseendet. Där finns pengar t.ex. till de enskilda organisationerna.
          </note>
          <note n="5e7282fb">
            Anf. 47 ANDRE VICE TALMANNEN
          </note>
          <note n="626d2e96">
            Nu gäller repliken inte moderaterna utan Kristina
          </note>
          <note n="55575a6c">
            Svensson.
          </note>
          <note n="5e16f7d9">
            Anf. 48 KRISTINA SVENSSON (s) replik
          </note>
          <note n="124ca1c0">
            Fru talman! Jag vill ta upp asylkostnaderna. Vi har på sidan
            31 i betänkandet skrivit: "Eftersom tillströmningen av asylsökande
            av olika skäl har minskat kraftigt innebär detta att anslaget
            inför nästa budgetår kan antas rymma ett betydande utrymme som
            bör kunna räknas biståndet till godo." Vi är alltså väl medvetna
            om att det här finns en möjlighet att ta tillbaka pengar till
            biståndsanslaget. - Det om detta.
          </note>
          <note n="97f40d72">
            När det gäller volymfrågorna kan vi bara konstatera att vi just
            nu har olika uppfattning om dem.
          </note>
          <note n="0e82e7be">
            Anf. 49 INGRID NÄSLUND (kds) replik
          </note>
          <note n="2b69ef6d">
            Fru talman! Jag vill säga ytterligare några ord när det gäller
            asylkostnaderna. Det kan ju inte vara så att pengarna för 1994/95
            går åt till vad de var avsedda för.
          </note>
          <note n="349b6f47">
            Här nämns Exjugoslavien och den stora tillströmningen av asylsökande
            därifrån. Men det rörde sig om år 1993, och det skall bara gälla
            det första året flyktingarna är här. Dessutom tänker man nu skicka
            tillbaka människor i stora strömmar, bl.a. till Kroatien.
          </note>
          <note n="b1cee950">
            Det blir ännu mer befängt att man inte vill utnyttja de här pengarna.
            De bör man kunna utnyttja redan i år.
          </note>
          <note n="7b6c1a5f">
            Jag vill säga ytterligare en sak när det gäller satsningen på
            Afrika. Regeringen säger att det är den viktigaste kontinenten
            när det gäller det svenska utvecklingsarbetet. I viss mån kan
            man se detta. Jag noterar också med förvåning att Afrikas andel
            av det totala bilaterala anslaget nästa budgetår minskar till
            förmån för vissa asiatiska mottagarländer. Vi menar att det är
            de fattigaste länderna i Afrika, som redan är demokratier eller
            som befinner sig i en demokratisk process, som även fortsättningsvis
            skall ha ett kraftfullt ekonomiskt stöd. Det gäller t.ex. Angola,
            Eritrea,
          </note>
          <note n="4fc14763">
            Etiopien, Sydafrika, Moçambique, Rwanda och Burundi. Det är sådana
            stater som bör ha oförändrat eller höjt bistånd.
          </note>
          <note n="2312e0a8">
            Anf. 50 KRISTINA SVENSSON (s) replik
          </note>
          <note n="60eb669f">
            Fru talman! Vi har i vår utskottsgrupp diskuterat asylkostnaderna
            ingående. Vi är beredda att följa upp det här och se vad som händer.
            Om dessa pengar inte kommer att utnyttjas kommer vi naturligtvis
            att slå larm. Det har vi försökt uttrycka i den skrivning som
            jag citerade.
          </note>
          <note n="d845317f">
            Det har föreslagits mindre anslag till programländerna i Afrika
            i jämförelse med de anslag som kds har föreslagit. Det beror naturligtvis
            på att vi har mindre pengar. Vi har inte lika mycket pengar att
            lägga ut som ni har. Det är förklaringen.
          </note>
          <note n="deb6d847">
            Anf. 51 EVA ZETTERBERG (v) replik
          </note>
          <note n="6926e4f8">
            Fru talman! Jag förstår att Kristina Svensson inte vill tala
            om enprocentsmålet och tycker att vi skall koncentrera oss på
            frågan om kvalitet, innehåll och effektivitet. Jag tycker att
            det är precis de argumenten som Moderaterna brukar använda när
            man säger att vi nu inte skall tala om hur mycket pengar vi satsar
            utan att det handlar om att vi skall få fram högre kvalitet.
          </note>
          <note n="f50baccd">
            Jag har inte hört någon av oss som försvarar enprocentsmålet
            eller som över huvud taget vill driva på för större bistånd, tala
            om att man vill ha ett ineffektivt bistånd eller ett bistånd utan
            kvalitet eller dåligt på annat sätt - självfallet inte.
          </note>
          <note n="af890416">
            Jag instämmer i vad Karl-Göran Biörsmark tidigare lyfte fram
            om hur enprocentsmålet fungerar och hävdar bestämt att de här
            sakerna går att förena. Jag vill instämma i många av de allmänna
            värderingar som Kristina Svensson lyfte fram i sitt anförande
            och att utskottet har en gemensam syn i många frågor. Det är viktigt
            att konstatera att vi har det.
          </note>
          <note n="b9a6d4d4">
            Jag är besviken på utskottsmajoriteten. Jag tycker att ni inte
            på någon punkt egentligen har rätat upp det som var fel i propositionen.
            Vi kan se att man i andra utskott i riksdagen faktiskt har påvisat
            att regeringen har haft fel på vissa punkter eller att man har
            ändrat anslag. I utrikesutskottet har ni socialdemokrater inte
            på en enda punkt ändrat en enda siffra i regeringens förslag.
            Det tycker jag är att vara lydig i överkant.
          </note>
          <note n="3399bf56">
            Man kan vara trogen sin regering ändå.
          </note>
          <note n="0ccdeb75">
            Jag vill bl.a. ställa en fråga beträffande Världsbanken. Ni säger
            att ni väntar på att regeringen återkommer. Om ni var angelägna
            om att få en bättre redovisning varför tog ni inte upp frågan
            om en parlamentarisk nämnd eller krävde att regeringen lämnar
            en skrivelse? Nu vet ni inte hur det kommer att bli.
          </note>
          <note n="7fa9a1a5">
            Till sist vill jag bara understryka det Kristina
          </note>
          <note n="e5cee1af">
            Svensson lyfte fram om biståndet till Guinea Bissau.
          </note>
          <note n="8e714287">
            Svenskt bistånd har bl.a. använts till att finansiera demokratiska
            val i Guinea Bissau. Det har dessutom använts för att stärka organisationer
            för mänskliga rättigheter i Guinea Bissau, och de behövs beklagligtvis
            fortfarande. Jag menar att det finns flera exempel på hur effektivt
            det biståndet har blivit jämfört med hur det var tidigare och
            att det behövs.
          </note>
          <note n="c30f92dd">
            Anf. 52 KRISTINA SVENSSON (s) replik
          </note>
          <note n="68a601b5">
            Fru talman! Jag menar inte att man skall ställa volym mot effektivitet
            och kvalitet, men jag konstaterar att när vi har mindre pengar
            blir kraven ännu högre på att vi utnyttjar dessa pengar på allra
            bästa sätt.
          </note>
          <note n="36b8b3e1">
            Det tycker jag är ganska självklart.
          </note>
          <note n="561cef71">
            I betänkandet sägs att regeringen skall komma tillbaka med en
            redovisning av sitt agerande och sin policy när det gäller frågor
            som rör Världsbanken. Jag tycker att vi skall avvakta och se resultatet
            och i vilken form det här kommer tillbaka till riksdagen. Om vi
            tycker att vi behöver mer information, kommer det här naturligtvis
            att kunna utvecklas till en form som vi är nöjda med.
          </note>
          <note n="570ac7ec">
            Anf. 53 EVA ZETTERBERG (v) replik
          </note>
          <note n="80b56004">
            Fru talman! Jag förstår att Kristina Svensson inte vill diskutera
            nivån ytterligare, eftersom det är väldigt uppenbart för alla
            andra partier som vill ha högre bistånd att regeringen och det
            socialdemokratiska partiet har valt fel väg.
          </note>
          <note n="ecba0cf7">
            Det finns ingen motsättning mellan större effektivitet och större
            volym. Alla vill att pengarna skall användas på ett bättre sätt,
            eftersom fattigdomen måste brytas. Våra insatser måste användas
            för att på alla sätt höja levnadsstandarden för världens folk,
            även om vi har mycket mera pengar att satsa än vad vi har i dag.
          </note>
          <note n="fa437f44">
            Med anledning av att vi skall spara pengar vill jag fråga Kristina
            Svensson vilka påtryckningar ni har gjort på regeringen när det
            gäller lokaliseringen av
          </note>
          <note n="f4149aaf">
            SIDA. Det är förvisso en detalj i budgethänseende, men det gäller
            ändå pengar. Om SIDA i stället för att skaffa nya lägenheter inne
            i Stockholms city förlades till Rinkeby skulle kostnaden bli lägre
            och man skulle uppnå andra mycket värdefulla saker. Stadsdelens
            anseende skulle t.ex. höjas. Har ni gjort någonting som socialdemokratisk
            grupp? Vi vet att en enskild ledamot, Juan Fonseca, har agerat,
            och det tycker jag är utmärkt. Jag önskar att den socialdemokratiska
            riksdagsgruppen också skulle agera.
          </note>
          <note n="47aa5c7c">
            När det avslutningsvis gäller frågan om Världsbanken ser jag
            med intresse fram emot att se hur rapporterna från regeringen
            kommer att läggas fram för riksdagen. Jag tycker att ni borde
            kräva mer av regeringen och visa riksdagens legitima intresse
            och skyldighet att lägga sig i stället för att bara vänta på att
            regeringen erbjuder information.
          </note>
          <note n="b2734ca3">
            Anf. 54 KRISTINA SVENSSON (s) replik
          </note>
          <note n="5b117ca5">
            Fru talman! Jag diskuterar inte partiinterna frågor här i kammaren.
          </note>
          <note n="f68f2b3d">
            Jag vill bara påpeka att det anslag vi diskuterar ändå uppgår
            till 0,87 % av BNI. Man kan lätt få uppfattningen att vi ligger
            mycket lågt. Vi som sitter här känner till att FN-målet är 0,7
            %. Vi vet mycket väl vilka länder som ligger över den nivån. Det
            är ett fåtal länder. Sverige ligger alltså fortfarande kvar på
            nivån
          </note>
          <note n="79b571ae">
            0,87. Detta får inte tas som någon intäkt för att jag inte skulle
            eftersträva enprocentsmålet. Det målet kvarstår självfallet.
          </note>
          <note n="9e155747">
            Anf. 55 Statsrådet PIERRE SCHORI (s)
          </note>
          <note n="866720d8">
            Fru talman! Vi har alla under denna dag blivit varse att den
            ekonomiska krisen har kastat sin långa, mörka skugga också över
            denna debatt. Det är inte orimligt. Vi kan inte diskutera biståndet
            isolerat från allting annat. Allt hör ihop - i denna värld och
            i denna kammare. Vad vi gör här hemma bestämmer vad vi kan göra
            internationellt. Om krisen förvärras ytterligare här hemma, kommer
            biståndet i slutändan att drabbas ännu hårdare.
          </note>
          <note n="4874f02d">
            Fru talman! Sverige är en mycket stor, internationell biståndsgivare.
            Om vi använder pengarna rätt, kan vi åstadkomma mycket bra bistånd.
            Och det gör vi också.
          </note>
          <note n="f5ab7625">
            Låt mig ta exemplet med Nidia Ruiz. I en broschyr från SIDA finns
            en bild av henne. Hon spikar upp fönsterlister i familjens nya
            hem utanför San José i
          </note>
          <note n="52d67ff5">
            Costa Rica. På sluttningen håller 130 små kedjehus på att växa
            upp.
          </note>
          <note n="084ef680">
            Genom organisationen Fuprovi har Nidia och hennes grannar fått
            hjälp med att få ut lagfart och att klara av alla de byråkratiska
            handgrepp som ofta är för svåra och för dyra för fattiga i Costa
            Rica.
          </note>
          <note n="8e6b97a1">
            De bygger husen själva. Alla hjälps åt med samtliga hus. Pengarna
            lånar man ur en fond, som också ger krediter till småföretagare.
            Eftersom männen arbetar på dagarna, är det kvinnorna som svarar
            för byggandet. Hälften av husägarna är ensamstående kvinnor.
          </note>
          <note n="58df9258">
            Sveriges stöd till Fuprovi i Costa Rica är inte bara ett exempel
            på bra bistånd. Det illustrerar också den väg som regeringen och
            riksdagen, hoppas jag, vill gå i biståndspolitiken.
          </note>
          <note n="0fe682da">
            Den första ledstjärnan är att vi vill stärka det långsiktiga
            och fattigdomsbekämpande biståndet, och i högre grad inrikta stödet
            på de fattigaste och mest utsatta grupperna. I dag vet vi att
            fattigdom i hög grad är en kvinnofråga. Den kvinnliga halvan av
            mänskligheten disponerar bara 10 % av inkomsterna. Var sjätte
            av jordens fattiga är dessutom handikappad. Fattigdomen är fredens
            och förnuftets fiende.
          </note>
          <note n="8a3681fc">
            Fattigdoms- och fördelningsfrågor kommer att ges en central roll
            i vår dialog med mottagarländerna. Den ekonomiska dimensionen
            måste kompletteras med en social, vilket också var ett av huvudbudskapen
            vid toppmötet i Köpenhamn.
          </note>
          <note n="a1c76697">
            Samma inriktning kommer att gälla för hela vårt internationella
            agerande, t.ex. i förhandlingarna om den elfte påfyllnaden av
            Världsbankens internationella utvecklingsfond, IDA. Där kommer
            vi att driva de sociala frågorna och hävda vår uppfattning att
            en större del av IDA:s resurser bör gå till investeringar i mänskliga
            resurser och till Afrika söder om Sahara.
          </note>
          <note n="3927300b">
            För det andra vill vi stödja en demokratisk samhällsutveckling,
            en demokratins kultur, som främjar folkligt deltagande och ger
            de fattiga inte bara formella utan även reella möjligheter att
            utnyttja sina rättigheter och att själva ta ansvar för sina liv.
            Ty utveckling handlar ytterst om mänsklig värdighet.
          </note>
          <note n="f2162857">
            De enskilda organisationerna, som har diskuterats här, har en
            nyckelroll när det gäller att bygga upp demokratiska och pluralistiska
            samhällen. Det är ingen tillfällighet att mer än en fjärdedel
            av det bilaterala biståndet från Sverige kanaliseras just genom
            enskilda organisationer. Men vi får inte glömma bort att demokrati
            också är en styrelseform. De mänskliga rättigheterna är i grunden
            en del av individens skydd mot statsmakten. Därför måste vi också
            stödja framväxten av demokratiska offentliga institutioner, inte
            minst en fungerande rättsstat.
          </note>
          <note n="32fa540c">
            Jag ser ingen motsättning mellan dessa två linjer -
          </note>
          <note n="1a7c6f81">
            å ena sidan stödet till det civila samhället och de enskilda
            organisationerna, å andra sidan stödet för att utveckla staten
            i våra mottagarländer. Båda behövs.
          </note>
          <note n="1cfd1850">
            Båda är väsentliga delar av vårt utvecklingssamarbete. Det vi
            kan diskutera är balansen och avvägningen, i synnerhet i en tid
            när pengarna inte räcker till allt det som vi verkligen vill göra.
            Däremot är det poänglöst att spela ut de båda linjerna mot varandra.
          </note>
          <note n="88552f9d">
            För det tredje är projektet i Costa Rica bokstavligen en hjälp
            till självhjälp. Det handlar inte om allmosor utan om hjälp med
            en verksamhet - ett husbygge eller ett småföretag - för vilken
            individen själv tar ansvar och själv mobiliserar sina resurser.
            Fuprovi ägnar sig inte åt välgörenhet. Fuprovi ställer tydliga
            och klara krav på sina låntagare och ser till att lånen återbetalas.
            På samma sätt kommer det framtida svenska biståndet att bygga
            på att mottagarländer tar ett klart och otvetydigt ansvar för
            sin egen utveckling.
          </note>
          <note n="33e948e4">
            För det fjärde handlar det om jämställdhet. Att ge makt åt kvinnor
            är ett demokratiskt mål i sig. Vägen till demokrati och utveckling
            går via kvinnans frigörelse. Fattigdomens feminisering är ett
            faktum. Av 1,3
          </note>
          <note n="8f2e7229">
            miljarder extremt fattiga i denna värld är 70 % kvinnor. Men
            jämställdhet är också ett medel för att alla skall uppnå tillväxt
            och en högre social standard. De stora FN-konferenserna på senare
            år om miljön, om de mänskliga rättigheterna, om befolkningsfrågan
            och om de sociala frågorna - och den i Peking i höst om kvinnor
            - understryker att jämställdheten är en nyckel för att lösa de
            globala ödesfrågorna.
          </note>
          <note n="ee25d639">
            Därför kommer jämställdheten att bli ett huvudtema i det svenska
            utvecklingssamarbetet. Vi håller på att utreda hur jämställdheten
            skall integreras i de biståndspolitiska mål som riksdagen har
            lagt fast. Det dagliga arbetet med att utforma program och riktlinjer
            för utvecklingssamarbetet måste genomsyras av jämställdhetsperspektivet.
            Det kan handla om olika typer av kvinnoprojekt men ännu mer om
            att integrera kvinnor i alla utvecklingsprocesser och att alltid
            beakta vilka effekter ett program eller ett projekt har på mäns
            och kvinnors situation och på fördelningen av t.ex. makt och resurser
            mellan män och kvinnor.
          </note>
          <note n="b245ce9e">
            För att åstadkomma ett effektivt bistånd måste vi förstå och
            känna till de strukturella, kulturella, sociala och religiösa
            förhållanden som styr mäns och kvinnors roller. Bristande jämställdhet
            är ett utvecklingshinder. Utifrån den insikten skall vi forma
            det kommande svenska biståndet.
          </note>
          <note n="ec101fbc">
            Fru talman! Den nya biståndspolitiken, som regeringen har börjat
            utforma, är en del av en samlad svensk utrikespolitik för demokrati,
            solidaritet och säkerhet. Säkerhetspolitiken har traditionellt
            handlat om staters yttre säkerhet, om att avvärja hot mot den
            territoriella integriteten och den politiska självständigheten.
            Det är säkerhetspolitikens hårda kärna. Den är fortfarande relevant
            och viktig. Men i postkommunismens tidevarv räcker den inte. Det
            finns ett otvetydigt samband mellan ekonomisk och social nöd och
            politiska kriser och konflikter. Därför bildar fred, utveckling
            och säkerhet en enhet, där delarna betingar varandra. Därför måste
            vi vidga det traditionella säkerhetsbegreppet. På allt fler håll
            i världen består hoten inte av främmande arméer utan av miljöförstöring,
            fattigdom, misär och den desperation och vrede som föds ur elände
            och förnedring. Att göra en åtskillnad mellan politik och bistånd
            blir därför alltmer illusoriskt. I den globala byn är säkerhet
            och utveckling två sidor av samma mynt.
          </note>
          <note n="0da7252b">
            Det är utifrån den övertygelsen som regeringen nu kraftfullt
            går in med ett omfattande politiskt, ekonomiskt och personellt
            stöd - där bl.a. Sten Andersson ingår - till fredsprocessen i
            Mellanöstern. Vi har också börjat skissa på vad vi i internationell
            samverkan kan göra för att bygga upp f.d. Jugoslavien. Vi har
            nyligen, i samarbete med 13 andra länder, inrättat
          </note>
          <note n="b1381c88">
            Det internationella institutet för demokrati och fria val i Stockholm.
            Vi har ingått ett långsiktigt samarbetsavtal med det nya, demokratiska
            Sydafrika. Och vi fortsätter med det omfattande stödet till freds-
            och försoningsprocesserna i Centralamerika.
          </note>
          <note n="97bf0f37">
            Fru talman! Den biståndspolitik som vi vill bygga tar fasta på
            30 års erfarenheter av utvecklingssamarbete. Vi studerar också
            noga erfarenheterna från de länder som faktiskt har lyckats. I
            30 år har länderna i
          </note>
          <note n="ca5fd11e">
            Ost- och Sydostasien, som Bertil Persson var inne på, haft en
            tillväxt som vida överstiger resten av världens.
          </note>
          <note n="decfe8ef">
            Från slutet av 1700-talet tog det Storbritannien 58 år att fördubbla
            sin produktion per invånare. Vid slutet av 1800-talet gjorde Japan
            om den bedriften på 34 år.
          </note>
          <note n="6c2c8c23">
            Under de senaste decennierna har Sydkorea gjort det på 11 år
            och Kina på 10. Fastän befolkningen i Ostasien har ökat med två
            tredjedelar sedan 1970 har antalet absolut fattiga minskat från
            400 till 180 miljoner människor.
          </note>
          <note n="41295497">
            Den viktigaste slutsats som man kan dra av det s.k. ostasiatiska
            miraklet är att det inte är något mirakel. Framgångarna bygger
            på två gammaldags dygder:
          </note>
          <note n="2b3db3be">
            hårt arbete och klok politik.
          </note>
          <note n="4c4803a4">
            Till grund för framgångarna ligger en ekonomisk politik som är
            inriktad på en stabilitet, en öppenhet mot omvärlden, en låg inflation,
            en stram budgetpolitik och, tyvärr, också ett auktoritärt styre
            på vissa håll.
          </note>
          <note n="7854c2a2">
            Så långt anses det vara konventionell klokskap, sådan som den
            internationella valutafonden och Världsbanken numera skriver varje
            finansminister på näsan.
          </note>
          <note n="cf44d1ca">
            Men det finns två andra ingredienser i det asiatiska miraklet
            som är mer originella. Den ena är att den snabba tillväxten i
            regel har kombinerats med en allt jämnare fördelning av resurserna.
            De snabbast växande ekonomierna har i själva verket minskat klyftorna
            mest. Tillväxtens frukter har delats, vilket har gett regimerna
            en högre grad av legitimitet.
          </note>
          <note n="0a49d0f1">
            Man har framför allt satsat på utbildning, särskilt en god och
            allmän primärutbildning, som Karl-Göran
          </note>
          <note n="ffcebcb1">
            Biörsmark var inne på. Ännu intressantare är att de framgångsrika
            länderna konsekvent har gett flickor samma utbildning som pojkar.
            Det har bl.a. medfört dramatiskt sänkta födelsetal och gett barnen
            en bättre start i livet. Erfarenheterna från de lyckosamma ekonomierna
            i Asien bekräftar också budskapet från
          </note>
          <note n="872e7ad4">
            Köpenhamn, nämligen att inga investeringar är mer lönsamma än
            de i människor och deras förmåga.
          </note>
          <note n="27ccc99b">
            Den andra intressanta ingrediensen är statens roll,
          </note>
          <note n="ebd0d1bb">
            Bertil Persson. Till nyliberalernas stora förargelse har staten
            spelat en avgörande roll för de ekonomiska framgångarna. Staten
            har framför allt gjort rätt saker på ett kompetent sätt.
          </note>
          <note n="05ee02dc">
            Adam Smith skrev för över 200 år sedan om marknadens osynliga
            hand. I dag är de flesta överens om att en marknadsekonomi ger
            de bästa förutsättningarna för tillväxt och utveckling, även jag.
            Men utan en social dimension och utan ett mått av statlig intervention
            riskerar marknaden att krossa den svage.
          </note>
          <note n="5d12df5d">
            Den utvecklingspolitiska läxan är enkel: det måste till en intelligent
            synlig hand vid sidan av den osynliga om u-länderna skall kunna
            tillgodogöra sig marknadens fördelar och inte bara bli dess offer.
            Utan fungerande bank- och rättsväsende och en lång rad kompetenta
            institutioner av olika slag fungerar ingen marknad. Det handlar
            inte alls om marknad eller stat utan om marknad och stat i en
            rationell samverkan.
          </note>
          <note n="f6b2038f">
            Det är precis detta som många u-länder saknar, nämligen en statsapparat
            som har den tekniska och administrativa kapacitet som krävs för
            att man inte bara skall kunna formulera utan även föra en klok
            politik. Afrikas kris är i hög grad en statens kris. Därför satsar
            vi i svenskt bistånd numera stort på att i våra mottagarländer
            bygga upp inte bara fungerande marknader och demokratiska samhällssystem
            utan också kompetenta institutioner.
          </note>
          <note n="f7840ed9">
            Genom förvaltningsstöd kan vi bidra till att höja mottagarländernas
            förmåga att väl utnyttja biståndet, att styra den egna utvecklingen,
            att bygga upp den infrastruktur som krävs för utveckling samt
            att skapa ett gynnsamt investeringsklimat och ett dynamiskt näringsliv.
            Exemplen är många: palestinska hälsovårdsplanerare, revisorer
            i Moçambique, centralbankstjänstemän i Vietnam, domare i Kina,
            statistiker i Tanzania, poliser i Sydafrika, tullare i Baltikum,
            vägtekniker i Laos, åklagare i Etiopien och skatteindrivare i
            Costa Rica.
          </note>
          <note n="294a9cfe">
            Fru talman! Taletiden börjar ta slut. Jag har fått många frågor
            från de talare som har deltagit i debatten. Jag ber att få återkomma
            senare.
          </note>
          <note n="84e4ff5d">
            Anf. 56 KARL-GÖRAN BIÖRSMARK (fp)
          </note>
          <note n="27c427e2">
            replik
          </note>
          <note n="5df1cec9">
            Fru talman! Vi ställde några frågor till statsrådet, och nu har
            han en chans att svara. Innan jag upprepar frågorna än en gång
            och preciserar dem vill jag tacka statsrådet för att han lyfte
            fram det faktum att kvinnorna nu rycker fram när det gäller läskunnigheten.
          </note>
          <note n="16c2e1a2">
            Ett av målen i FN:s konferens 1990 var att representanterna från
            alla deltagande länder - jag tror att det var 260 stycken - skulle
            åka hem och göra läxan, nämligen att se till att flickorna kom
            till skolan. Det är glädjande att nu se att detta kan ge resultat.
          </note>
          <note n="19ca7eeb">
            Jag har två konkreta frågor till statsrådet, som har suttit och
            lyssnat en stund på debatten. Det är dels en fråga om pengarna,
            dels en om enskilda organisationer.
          </note>
          <note n="0eee5615">
            Tror Pierre Schori att det är möjligt att sanera svensk ekonomi
            utan att skära i biståndet? Om svaret på den frågan är ja är regeringens
            proposition felaktig. Om svaret är nej har, som jag uppfattar
            det, Socialdemokraterna övergivit enprocentsmålet. Tror
          </note>
          <note n="f5239a4e">
            Pierre Schori att det är möjligt att sanera svensk ekonomi, stärka
            den svenska kronan och se till att räntan får rätt utveckling
            utan att behöva skära i biståndet?
          </note>
          <note n="7e742b22">
            Den andra frågan, som gäller de enskilda organisationerna, ställde
            jag redan i mitt inledningsanförande. Är det ett trendbrott vi
            nu ser i synen på enskilda organisationers arbete? Man skär ju
            20 % på det biståndet mot totalt 11 % i budgeten för hela biståndet.
          </note>
          <note n="6795bea8">
            Det är alltså en kraftigare nedskärning vad gäller de enskilda
            organisationerna. Skall detta tolkas som ett trendbrott?
          </note>
          <note n="35919128">
            Anf. 57 Statsrådet PIERRE SCHORI (s)
          </note>
          <note n="ff0e8765">
            Fru talman! Man måste se Sveriges samlade förmåga i ett helhetssammanhang.
            Det gäller insatser för pensionärer, solidaritet med barnfamiljer,
            regionalpolitik och internationell solidaritet. Det finns också
            ett samband däremellan, som inte går att bortse från.
          </note>
          <note n="d861edd7">
            Om vi minskar radikalt på samhällssolidariteten i
          </note>
          <note n="d0281536">
            Sverige, kommer inte det starka stöd som finns i folkopinionen
            att finnas för evigt för internationell solidaritet. Det måste
            finnas ett samband. Vi är nu i Sverige inne i en ganska djup kris,
            som alla har blivit medvetna om, och ingen sektor i Sverige eller
            i svensk politik kan då undantas.
          </note>
          <note n="1baa304e">
            Jag menar inte att det är fråga om ett trendbrott vad gäller
            biståndet. Vårt mål om 1 % när ekonomin så tillåter ligger fast.
            Det är en oerhört viktig värdemätare på en nations vilja till
            solidaritet, och det skall vi inte ge upp.
          </note>
          <note n="f4277ab8">
            Jag ser med bekymmer och bestörtning på att biståndsmedelprocenten
            av BNI bland de s.k. rika länderna ligger på 0,3 % - det gäller
            då inte minst de stora ekonomierna som Japan och, framför allt,
            USA
          </note>
          <note n="cf09d17b">
            och England. Det är därför som Eva Zetterberg sade oerhört viktigt
            att leva upp till budskapet från toppmötet i Köpenhamn, att vi
            skall sträva efter att nivån på biståndet i alla industriländer
            skall ligga på 0,7 %.
          </note>
          <note n="9608423d">
            Detta har ju Sverige överträffat med råge. Vi får heller inte
            glömma att grunden för att uppnå enprocentsmålet lades då vi hade
            en stark ekonomi i Sverige. Nu uppfyller vi med råge 0,7-procentsmålet,
            och vi avser att klättra ännu högre så fort vi kan.
          </note>
          <note n="dd08e7e2">
            Jag tycker därför inte att vi skall klä oss i säck och aska.
            Vi har ett mycket bra bistånd. Vi har en mycket stor volym på
            biståndet, vi ligger i det avseendet bland de fyra främsta i världen.
            Vi satsar också än mer på ett kvalitativt, strategiskt viktigt
            bistånd av den karaktär som jag har angivit här.
          </note>
          <note n="ac7ce390">
            Jag skulle därför inte vilja säga att det är fråga om ett trendbrott.
            Man kan säga att det är en försvarsposition. Vi skall kravla oss
            ur den ekonomiska krisen i sin helhet. Det är viktigt för oss
            alla, och det är viktigt för den internationella solidariteten.
          </note>
          <note n="3bdd7f6e">
            Sedan skulle jag vilja svara på frågan om de enskilda organisationerna,
            men jag märker att min talartid nu är slut.
          </note>
          <note n="099beff7">
            Anf. 58 KARL-GÖRAN BIÖRSMARK (fp)
          </note>
          <note n="27c427e2">
            replik
          </note>
          <note n="242f7b70">
            Fru talman! Det finns ju en omgång till, så det går bra för statsrådet
            att komma tillbaka till frågan om de enskilda organisationerna.
          </note>
          <note n="a0ca53aa">
            Jag konstaterar att svaret på min fråga alltså var nej. Det går
            enligt Pierre Schori inte att sanera svensk ekonomi utan att skära
            i biståndet och uppge enprocentsmålet. Jag tycker att detta är
            olyckligt. Man skulle i och för sig kunna föra samma resonemang
            om vi började närma oss 0,7 %. Man skulle enligt Pierre
          </note>
          <note n="122a6f0f">
            Schori då kunna säga att det inte går att upprätthålla
          </note>
          <note n="a9afc93e">
            0,7-procentsmålet, eftersom vi då inte klarar svensk ekonomi.
            Jag menar att man då har gjort ett tankefel och uppgett själva
            idén bakom enprocentsmålet. Nog om detta nu.
          </note>
          <note n="f9151435">
            Tillbaka till frågan om de enskilda organisationerna. Jag har
            här en artikel som Pierre Schori har skrivit i tidningen Dagen.
            Han skriver där: Det var missionen och senare de ideella organisationerna
            som öppnade våra ögon för behoven i u-länderna och lade grunden
            för det statliga biståndet, och när det gäller att förankra biståndet
            i det svenska samhället har de ideella organisationerna en nyckelroll.
          </note>
          <note n="234ac25f">
            Jag vill så återkomma till den fråga jag ställde tidigare. När
            man nu skär mer på enskilda organisationer än på det totala biståndet,
            när man minskar stödet till enskilda organisationer med 20 % och
            sänker det totala biståndet med 11 %, är det då fråga om ett trendbrott?
          </note>
          <note n="731919bb">
            Pierre Schori hade många goda tankar om kvalitet, att effektiviteten
            skulle höjas, osv. Folkpartiet har begärt en utredning på det
            här området. Det har nu blivit fråga om en litet mindre utredning
            om jämställdheten i de biståndspolitiska målen, en utredning som
            skall ledas av Barbro Westerholm. Jag hade hoppats att denna skulle
            utvidgas till en större biståndsutredning. Kan Pierre Schori tänka
            sig att en sådan större biståndsutredning inför 2000-talet kan
            bli verklighet?
          </note>
          <note n="cb4a70cd">
            Anf. 59 Statsrådet PIERRE SCHORI (s)
          </note>
          <note n="74dcd1fa">
            Fru talman! Det är mycket jag kan tänka mig, men vi tar en sak
            i sänder. Nu börjar vi med jämställdhetsmålet, som jag tycker
            är det viktigaste just nu och under kommande år.
          </note>
          <note n="46e53e56">
            De enskilda organisationerna uppbär i dag 27 %
          </note>
          <note n="08d7ef20">
            av det svenska bilaterala biståndet, vilket är en oerhört hög
            andel som också ger uttryck för det starka förtroende som vi i
            riksdag och regering har för de enskilda organisationerna som
            bärare av ett hållbart, folkligt förankrat internationellt samarbete.
          </note>
          <note n="e721744c">
            Karl-Göran Biörsmark sade att vi i det här läget beskär de enskilda
            organisationernas verksamhet och deras möjligheter med 20 %, men
            det är, fru talman, en sanning med mycket stor modifikation. Den
            nedskärning som görs kompenseras nämligen mer än fuller väl av
            de stora möjligheter dessa organisationer har att tillgodogöra
            sig EU:s 6 miljarder kronor, anslagna för enskilda organisationer.
            Anledningen till att jag gör kopplingen är just att vi har fått
            ta av biståndsmedlen för att betala inträdesbiljetten till EU.
          </note>
          <note n="6b65ee1a">
            Det finns därför en koppling på så sätt att EU nu öppnar de fonder
            som finns.
          </note>
          <note n="68d8a02d">
            Det är dock inte så enkelt för små, vanliga enskilda organisationer
            att hitta i Bryssels labyrinter. Det är lättare för de stora -
            Diakonia, SIDA och Svenska
          </note>
          <note n="c14e36ed">
            Afghanistanhjälpen har nämnts i debatten - som redan har fått
            22 miljoner kronor ur EU:s fonder för sin viktiga verksamhet.
            För att hjälpa de små enskilda organisationerna i Sverige kommer
            vi att placera en tjänsteman i Bryssel som skall hjälpa till just
            med att finna rätt. Vi kommer också inom kort att genom
          </note>
          <note n="8ff37105">
            SIDA utarbeta en skrift, en handledning för enskilda organisationers
            arbete.
          </note>
          <note n="728b56ae">
            Jag menar alltså att de enskilda organisationerna mer än fuller
            väl kommer att kompenseras.
          </note>
          <note n="979d39c1">
            Dessutom kräver EU formellt att enskilda organisationer skall
            ha 50 % i egeninsats, men vi kommer att kompensera för detta genom
            det svenska stödet till de enskilda organisationerna. Det kommer
            icke att bli någon förändring därvidlag annat än att man på det
            här sättet får tillgång till en mångmiljardkassa.
          </note>
          <note n="58ef4dfa">
            Anf. 60 BERTIL PERSSON (m) replik
          </note>
          <note n="7a39b661">
            Fru talman! Det var hugnesamt att Pierre Schori presenterade
            en översikt över de basala koncepten.
          </note>
          <note n="bccdc8d0">
            Jag delar uppfattningen att jämställdhetsperspektivet är oerhört
            väsentligt att driva i all biståndsverksamhet. Vad jag saknade
            och som vi väldigt noga vill slå vakt om är behovet av jordreformer
            i många av de aktuella länderna. Som moderat ställer jag alltid
            upp på en liten och stark stat som sätter ramarna för marknadsekonomin.
            Inte heller kring detta finns det några konflikter.
          </note>
          <note n="78db78d2">
            De statliga insatser som har visat sig framgångsrika på biståndsområdet
            är framför allt att man bygger upp rättsstatens institutioner,
            att man skapar förutsättningarna för demokratin och att man också
            skapar marknadsekonomins institutioner. Det senare diskuterade
            vi mycket i biståndsdebatterna för några år sedan, och det är
            utomordentligt bra att vi nu är överens om vikten av att just
            bygga upp marknadsekonomins institutioner.
          </note>
          <note n="f241e179">
            Fattigdomsbekämpningen är det väsentliga. Det är vi överens om.
            Det är då väldigt positivt att 68 % av u-världens befolkning bor
            i länder med snabb ekonomisk utveckling. Men det kommer också
            att innebära att de människor som arbetar med biståndet arbetar
            på att avveckla behovet av sin egen verksamhet.
          </note>
          <note n="08281610">
            Det är i den situationen som man alltid undrar:
          </note>
          <note n="2d50ce22">
            Skall vi verkligen bygga upp detta super-SIDA? Det är förvisso
            inte att riva några pyramider att försöka driva den här verksamheten
            i stordriftsformer med en betydande byråkrati. Vore det inte vettigare
            att i stället försöka att successivt föra över alltmer av den
            verksamhet som SIDA bedriver på enskilda organisationer?
          </note>
          <note n="e9c7e845">
            Anf. 61 Statsrådet PIERRE SCHORI (s)
          </note>
          <note n="b5f8aec5">
            Fru talman! I Bertil Perssons första inlägg handlade det mycket
            om socialism när han talade om Afrika.
          </note>
          <note n="9001d477">
            Han talade däremot inte så mycket om kolonialism och det kalla
            krigets snedvridning av utvecklingen för de afrikanska folken.
          </note>
          <note n="aeaeb0e9">
            Jag kom att tänka på gamle president Nixon. En av de saker han
            frågade sig precis innan han dog i förfjol var om nomenklaturans
            kapitalism i Ryssland var bättre än kommunistisk kapitalism i
            Kina. Man kan tycka att det är en absurd fråga.
          </note>
          <note n="da5db25d">
            Med detta vill jag illustrera att det inte är så givande att
            tala om socialism och kapitalism i Afrika.
          </note>
          <note n="f14761cf">
            Jag har talat om det som är drivkrafterna bakom vår politik när
            det gäller att bygga upp Afrika, och jag tycker att de gäller
            fortfarande.
          </note>
          <note n="d3dcd0ae">
            När det gäller kritiken mot SIDA vill jag säga att den är riktig,
            och det skall vi medge. Många har varit inne på detta. Jag kanske
            får utnyttja tiden för att även bemöta Eva Zetterberg, Helena
            Nilsson och andra.
          </note>
          <note n="87e347e9">
            Med facit hand är det lätt att se de misstag som har begåtts
            under 30 års utvecklingssamarbete. En del projekt var onekligen
            felaktiga, misslyckade och feltänkta. När vi talar om 60- och
            70-talens felgrepp i u-länderna bör vi med klädsam ödmjukhet erinra
            oss att de internationella givarna, och även vi, ofta både förordade
            och stödde den politik som vi i dag anser vara missriktad och
            felaktig. Det gäller oss alla här.
          </note>
          <note n="10d6c73d">
            Vi skall inte heller glömma det kalla krigets supermaktstävlan
            som genom påtryckningar och vapenexport snedvred politik och ekonomi
            i många u-länder.
          </note>
          <note n="f98aa957">
            Jag tycker att vi har vidtagit en mycket viktig åtgärd när det
            gäller SIDA. Detta kommer att föra samman alla biståndsmyndigheter
            till ett område. Det ger oss en sammanhållen myndighet. Vi uppnår
            högre effektivitet, ökad flexibilitet och tydlighet gentemot omvärlden.
            Jag är säker på att den samlade kompetensen i SIDA och alla de
            kvaliteter som finns inom de fyra biståndsmyndigheterna kommer
            att sammanföras till en slagkraftig enhet till gagn för u-världen.
          </note>
          <note n="714a1053">
            Anf. 62 BERTIL PERSSON (m) replik
          </note>
          <note n="b65d87f6">
            Fru talman! Jag tror att det är mycket vi undrar över när det
            gäller de luddiga konturer som Pierre
          </note>
          <note n="467e0f18">
            Schori hittills har gett om det imponerande Super-SIDA som så
            småningom skall växa fram som fågel Fenix eller vad det nu skall
            heta.
          </note>
          <note n="dfbf00d6">
            Det är några andra frågor jag vill ställa. En utomordentlig viktig
            funktion för att få tillväxt i dessa länder är att vi öppnar våra
            marknader. Är regeringen beredd att inom Europaunionen kraftfullt
            arbeta för att skapa större möjligheter för u-länderna att komma
            in på de europeiska marknaderna? Där har vi på vissa områden fått
            ta steg tillbaka.
          </note>
          <note n="c99e1314">
            Det andra jag skulle vilja fråga gäller den rapport som vi har
            begärt att få årligen om de mänskliga rättigheterna i de programländer
            som Sverige har. Vi hade en litet förvirrad diskussion i utskottet.
            Jag vill vädja till ministern att här ge ett besked om att vi
            kommer att få utförliga rapporter om våra programländer i framtiden,
            och dessutom i god tid innan vi skall behandla biståndsarbetet
            i utskottet.
          </note>
          <note n="e839af04">
            Min sista fråga gäller UNHCR. Det är en organisation som vi har
            mycket stor respekt för. Vi skulle gärna vilja få ökade anslag
            till den. Hör det till de organ som även ministern är beredd att
            öka anslagen till nu när ministern får en bättre ekonomi?
          </note>
          <note n="55809659">
            Anf. 63 Statsrådet PIERRE SCHORI (s)
          </note>
          <note n="a4c72717">
            Fru talman! Vårt medlemskap i EU ger oss möjlighet att påverka
            i de EU-frågor som kanske är viktigast för u-länderna, och dem
            var Bertil Persson inne på, nämligen att i högre grad öppna EU:s
            marknader för u-ländernas produkter. Det betyder även en nödvändig
            koppling till att även reformera EU:s jordbrukspolitik. De två
            områdena inom politiken går oftast inte ihop.
          </note>
          <note n="dbc09662">
            Vi skall också arbeta med själva biståndsfrågorna.
          </note>
          <note n="b9e0ca36">
            EU-länderna och EU-kommissionen svarar ju tillsammans för över
            hälften av de totala biståndsstöden i världen. Här finns det en
            utomordentlig möjlighet och en eggande utmaning för oss att vara
            med och påverka när det gäller både policy och effektivitet. Vi
            har nu på allvar börjat bekanta oss med EU:s bistånd. Jag skall
            inte sticka under stol med att vi ibland är måttligt imponerade.
            Effektiviteten och samordningen kan förbättras avsevärt, för att
            uttrycka sig diplomatiskt.
          </note>
          <note n="fe71d4ae">
            Men mitt intryck är ändå att EU-biståndet nu är inne i ett dynamiskt
            och formbart skede. Det finns goda förutsättningar för Sverige
            att tillsammans med likasinnade ge viktiga bidrag till att EU:s
            biståndssamarbete blir mycket mer relevant och effektivt.
          </note>
          <note n="9f7727ed">
            När det gäller de mänskliga rättigheterna ser jag inga svårigheter
            att spegla detta på ett tydligare sätt i regeringens olika skrivelser
            om så önskas.
          </note>
          <note n="2b6933e3">
            UNHCR är en organisation som vi sätter mycket stort värde på.
          </note>
          <note n="5d15d550">
            Anf. 64 HELENA NILSSON (c) replik
          </note>
          <note n="67efe6f6">
            Fru talman! Att frysa biståndet under flera år kan tolkas så
            att vi politiker inte har kontroll över landets finanser under
            samma tid som frysningen sker. Därför frågar jag biståndsministern
            varför den här frysningen görs. Beror det på att biståndsministern
            och regeringen bedömer att man inte kan klara av landets finanser
            eller finns det andra skäl? Jag hoppas själv att landets finanser
            kommer att förbättras. Om frysningen ligger kvar under den här
            perioden kan vi komma oroväckande nära 0,7 % av BNI.
          </note>
          <note n="4a212505">
            Den andra frågan jag har handlar om Världsbanken. Den frågan
            kanske är för tidigt väckt. Men har biståndsministern funderat
            över formerna för en redovisning till riksdagen av regeringens
            arbete i
          </note>
          <note n="92dfce1a">
            Världsbanken?
          </note>
          <note n="cd323c67">
            Anf. 65 Statsrådet PIERRE SCHORI (s)
          </note>
          <note n="a59b5a65">
            Fru talman! En av mina första utlandsresor var att åka till Världsbanken
            och under en och en halv dag gå igenom hela organisationen. Jag
            måste säga att jag då mötte - även jag är formbar - en Världsbank
            som var helt annorlunda än vad jag hade väntat mig. Jag har själv
            tillhört Världsbankens kritiker. Jag har tyckt att den har varit
            alldeles för mycket inne på storskalighet, ignorerat den sociala
            dimensionen, miljöaspekter och sådant.
          </note>
          <note n="6120ba7b">
            Men det var en annan bank jag mötte. De resonemang jag hade med
            olika chefer var på minst lika hög nivå som här i riksdagen när
            det gäller utvecklingsfrågor och strategier. Jag tror att det
            finns gott hopp om att Världsbanken har insett att storskaligheten
            måste överges. Den sociala dimensionen och miljöaspekterna skall
            genomsyra verksamheten, och gör det faktiskt också om man tittar
            närmare på den.
          </note>
          <note n="8d4cb503">
            Om man på vissa håll här i riksdagen inte litar på detta har
            vi ett unikt forum i detta land, det s.k.
          </note>
          <note n="4642da3a">
            Världsbanksforum, där ett 50-tal enskilda organisationer är med
            och analyserar Världsbankens aktiviteter. De diskuterar strategier
            och analyser av Världsbanken i en regelbunden dialog med regeringen.
          </note>
          <note n="020015fb">
            Anf. 66 HELENA NILSSON (c) replik
          </note>
          <note n="2f6b0176">
            Fru talman! Jag fick inte svar på min första fråga, men det finns
            en chans till.
          </note>
          <note n="3ca62835">
            Jag tycker också att vi i riksdagens utrikesutskott har fått
            möta en Världsbank i en helt ny form. Det ger oss ett gott hopp
            om Världsbankens arbete. Men icke desto mindre tycker jag att
            även riksdagen skulle ha möjlighet att diskutera någon form av
            redovisning från regeringen, och inte bara Världsbanksforum. I
          </note>
          <note n="3b2a9ae9">
            utskottets betänkande har vi uttryckt att vi ser fram emot och
            förutsätter någon form av redovisning från regeringen som även
            vi parlamentariker kan få ha synpunkter på.
          </note>
          <note n="b087ae9f">
            Anf. 67 EVA ZETTERBERG (v) replik
          </note>
          <note n="6ae6c1fe">
            Fru talman! Jag vill först understryka att jag till fullo instämmer
            i Pierre Schoris beskrivning av hur säkerhet och bistånd hör ihop.
            De är lika väsentliga båda två för att öka utvecklingen i världen.
            Jag instämmer även i att det är mänskliga sociala investeringar
            som krävs. Juan Somavia, initiativtagare till
          </note>
          <note n="53c3ab14">
            FN:s toppmöte i Köpenhamn, drev verkligen på detta när han talade
            om den sociala bomben som kommer att brisera om inte världen gör
            ytterligare insatser.
          </note>
          <note n="eb8093ad">
            Men det kan inte hjälpas, Pierre Schori, vi måste återkomma till
            frågan om enprocentsmålet. Jag har redan fått flera svar på de
            frågor jag har. Men jag har inte fått svar på frågan om allt annat
            har prövats. Det är ju då vi är beredda att diskutera. Jag anser
            inte det.
          </note>
          <note n="c685a87f">
            Anser Pierre Schori att allt har prövats?
          </note>
          <note n="4138eb2d">
            Jag skulle också vilja ta upp frågan om utvecklingen i Asien.
            Jag tycker att Pierre Schori på ett bra sätt beskrev att det är
            fråga om marknad och stat.
          </note>
          <note n="49667bfe">
            Staten har definitivt spelat en stor roll. Det är viktigt att
            staten i olika asiatiska länder framöver också är en rättsstat.
            Det är där mina frågor kommer in. Alla talar om det ekonomiska
            undret med tillväxt. Jag uppfattade det mycket väl. Men vi vet
            också att det finns stora brister när det gäller respekten för
            mänskliga rättigheter i t.ex. Kina, Indonesien och en rad andra
            länder.
          </note>
          <note n="efdc2900">
            Det är där andra frågor som jag ställde till Pierre
          </note>
          <note n="417bb23b">
            Schori kommer in. De handlar om u-krediter och andra former av
            ekonomiskt samarbete med dessa länder. Jag och Vänsterpartiet
            har mycket svårt att se detta som relevanta och viktiga inslag
            i biståndet. Vi menar att Sverige skulle kunna uttrycka sin uppfattning
            om nödvändigheten att respektera mänskliga rättigheter genom att
            inte använda sig av u-krediter.
          </note>
          <note n="1aef1804">
            Vi har ett flertal exempel, bl.a. Indonesien och Marocko som
            jag lyfte fram. Jag vill upprepa frågan. Vad kommer ni att göra
            på det området? Hur skall vi kunna utöva påtryckningar i dessa
            avseenden om vi inte använder det instrumentet.
          </note>
          <note n="65eb1676">
            En annan sak i sammanhanget är att u-krediter är tvivelaktigt
            som biståndsform.
          </note>
          <note n="919e6b24">
            Anf. 68 Statsrådet PIERRE SCHORI (s)
          </note>
          <note n="21c4315d">
            Fru talman! Jag vill först säga att vårt indragande av vissa
            reservationer drabbar även u-krediterna. Eva
          </note>
          <note n="26132425">
            Zetterberg kan möjligtvis vara nöjd med det beskedet.
          </note>
          <note n="a4ee0800">
            Låt mig också kommentera skuldfrågorna, som
          </note>
          <note n="1dab8f26">
            Eva Zetterberg tidigare tog upp. När jag deltog vid det sociala
            toppmötet i Köpenhamn hörde jag Danmarks biståndsminister annonsera
            att Danmark avskriver sina bilaterala biståndskrediter om 1 miljard,
            och för det fick han mycket stora rubriker. Jag fick från medierna
            frågan om Sverige skulle följa Danmarks exempel. Jag sade då nej,
            eftersom vi avskrev våra krediter av det slaget redan 1978.
          </note>
          <note n="aecee298">
            Detta är ett uttryck för en mycket samlad och aktiv antiskuldstrategi,
            som Sverige har bedrivit oavsett regering och som vi nu med kraft
            fullföljer inte bara när det gäller exportkrediter, bilaterala
            fordringsägare i Parisklubben, skulder till multilaterala institutioner
            och kommersiella skulder utan också när det gäller för
          </note>
          <note n="0dce9f52">
            Världsbankens särskilda program för Afrika.
          </note>
          <note n="48f0ed98">
            Dessutom måste man vidta speciella åtgärder för länder som aldrig
            själva kommer att klara sin skuldbörda, sådana som Nicaragua,
            Guinea Bissau, Uganda, Zambia och Tanzania. Vi jobbar härvidlag
            aktivt med lösningar, och det kommer att ingå i den svenska strategin
            framöver att bistå dessa oerhört skuldtyngda länder.
          </note>
          <note n="1cb917d3">
            Anf. 69 EVA ZETTERBERG (v) replik
          </note>
          <note n="f1adc30a">
            Fru talman! Jag känner till situationen och diskussionen vad
            gäller skuldsanering och vet att Sverige redan har avskrivit de
            bilaterala skulderna, men jag menar att man med betydligt större
            kraft borde driva detta på det multilaterala området och att Sverige,
            när vi hade tagit steget att skriva av skulder på det bilaterala
            området, i Köpenhamn borde ha kunnat erbjuda något annat, något
            som motsvarade det som gjordes från Danmark, som inte har minskat
            sitt bistånd.
          </note>
          <note n="69b320b4">
            Jag vill också ta upp frågan om Världsbanken.
          </note>
          <note n="d9c1e0fd">
            Pierre Schori hänvisade till det förträffliga organet
          </note>
          <note n="9e1ac41f">
            Världsbanksforum, som har mycket kvalificerade kunskaper på området.
            Men det handlar, precis som
          </note>
          <note n="1d606c34">
            Helena Nilsson sade, inte om ett antingen-eller. Vi menar att
            även om Världsbanken sköter sig ypperligt, borde det vara regeringens
            uppgift att se till att riksdagen fick möjlighet att yttra sig
            och ha synpunkter.
          </note>
          <note n="3209578d">
            Det kan ju, Pierre Schori, komma fram bra synpunkter även från
            riksdagen. Man behöver i varje fall inte utgå från att så inte
            är fallet.
          </note>
          <note n="cbd6cb4a">
            Jag vill i detta sammanhang anknyta till det som
          </note>
          <note n="2e03a3b9">
            Pierre Schori sade om IDA-påfyllningen i vår. Vi har tidigare
            haft en debatt med Göran Persson om detta, och vi vill från flera
            partier veta mera exakt vilka krav
          </note>
          <note n="ade68fb7">
            Sverige kommer att driva. Vi fick veta litet mer om de sociala
            krav som Pierre Schori tänker driva, och det är utmärkt - jag
            har inga invändningar. Jag menar att riksdagen precis på samma
            sätt borde få möjlighet att se på dem och lämna synpunkter på
            dem innan regeringen går vidare.
          </note>
          <note n="576eec14">
            Vad till slut gäller frågan om kvinnoperspektivet i biståndet
            tycker jag att det var mycket bra att ta upp detta och visa på
            hur Sverige skall gå i förtruppen för att se till att biståndet
            präglas av detta perspektiv.
          </note>
          <note n="2dd50b10">
            Likaså bör vi peka på att kvinnor med funktionshinder hör till
            de värst drabbade i världen.
          </note>
          <note n="26fa2e82">
            Men jag tror inte att det räcker med detta, Pierre
          </note>
          <note n="2ad1f92c">
            Schori. Vi måste också peka på hur barnen drabbas av bristen
            på utveckling, av fattigdom, av svält osv.
          </note>
          <note n="86677ece">
            Åtgärderna häremot går naturligtvis genom kvinnorna, men det
            räcker inte. Det finns stora grupper av barn - föräldralösa, gatubarn,
            prostituerade osv. - i vilkas liv kvinnan inte finns kvar, och
            jag menar därför att Sverige på ett helt annat sätt måste satsa
            på att lyfta fram barnkonventionen och se till hur barnet kan
            värnas i biståndet.
          </note>
          <note n="22de0738">
            Anf. 70 BODIL FRANCKE OHLSSON (mp)
          </note>
          <note n="27c427e2">
            replik
          </note>
          <note n="1aea3374">
            Fru talman! Jag vill gå tillbaka till det som jag tog upp i mitt
            anförande, nämligen moral, etik och ansvar i samband med den nya
            myndigheten. Jag skall ta ett exempel från gräsrotsnivå, som gäller
            dammbyggen.
          </note>
          <note n="57cf9569">
            På den därav berörda marken har det ofta bott ursprungsbefolkningar
            som har brukat jorden i hundratals år. När man ser på de handlingar
            som dammbyggarna och projektlandet gör upp angående ersättningar
            till de människorna finner man att dessa kallas informella arrendatorer.
            Det finns ju inga köpekontrakt eller ägohandlingar på den jord
            som de har brukat i hundratals år. I och med att de är informella
            arrendatorer får de också en ersättning, som betalas ut på olika
            sätt. Det händer ofta att man gör upp om att projektörerna först
            skall ta hand om ersättningen, sedan skall ta reda på vilka som
            skall ha den och därefter skall göra utbetalningarna.
          </note>
          <note n="4876dc96">
            Jag undrar om detta är en ansvarsfråga som berör t.ex. svenskt
            bistånd när vi deltar i ett sådant stort projekt.
          </note>
          <note n="4897361f">
            Anf. 71 Statsrådet PIERRE SCHORI (s)
          </note>
          <note n="7c3f2881">
            Fru talman! Jag har på grund av tidsbegränsningen inte tidigare
            haft tillfälle att kommentera det intressanta inlägg som Bodil
            Francke Ohlsson gjorde.
          </note>
          <note n="a47c8911">
            Vad gäller dammbyggen ser jag ingen anledning att vara generell
            motståndare till sådana, t.ex. i samband med energiprojekt. Varje
            projekt är unikt och måste bedömas utifrån sina speciella förutsättningar.
          </note>
          <note n="2047ba3e">
            Ett problem är storskaligheten, som ofta ger effekter på regionen,
            på flora och fauna och på människornas, inte minst ursprungsbefolkningars,
            bosättningar. Man måste därvid väga fördelar mot nackdelar. Sätter
            man upp bara ett mål, exempelvis miljömålet, gör man det lätt
            för sig. Vi måste kanske ta hänsyn till flera mål, som tillväxt,
            fördelning, demokrati och oberoende liksom också ursprungsbefolkningarnas
            egna önskemål. Det blir då en avvägning av för- och nackdelar,
            men det avgörande måste vara önskemålen från mottagarlandet självt,
            även om också där ursprungsbefolkningen kan komma i kläm, precis
            på det sätt som, som bekant, skett i olika projekt här i Norden.
          </note>
          <note n="8952bef1">
            Vi har inom Världsbanken och i de regionala utvecklingsbankerna
            drivit kravet på ingående miljöanalyser, som Bodil Francke Ohlsson
            också sade, av de olika projekt som vi är engagerade i. Inom t.ex.
            Arunprojektet i Nepal skall nu den oberoende inspektionspanelen
            - och det är en innovation i Världsbanken - bedöma om man uppfyller
            kraven på miljöområdet. Vi kommer att noga följa den utvärderingen.
          </note>
          <note n="d68b8bc2">
            Jag tycker avslutningsvis att Bodil Francke Ohlssons tanke att
            vi själva skulle skaffa oss en kapacitet utöver den som vi redan
            har för att värdera dessa projekt är intressant.
          </note>
          <note n="b7a15a6c">
            Anf. 72 INGRID NÄSLUND (kds) replik
          </note>
          <note n="2c900983">
            Fru talman! Statsrådet Pierre Schori! Jag skulle med anledning
            av den diskussion som här har förts om de enskilda organisationerna
            vilja ställa en fråga till statsrådet. Jag tror att det var under
            valrörelsen som nuvarande statssekreteraren Mats Karlsson kallade
            enskilda organisationers bistånd för "välgörenhet och plåsterbistånd".
            Jag undrar om statsrådet ställer sig bakom den beskrivningen eller
            är beredd att ta avstånd från den här. Vi har ju i utskottet varit
            överens om att det i det bistånd som bedrivs av organisationer
            finns en oerhört stor kompetens och att det även har andra fördelar,
            inte minst när det gäller demokratiöverföringen.
          </note>
          <note n="9205ce5d">
            Jag skulle också vilja ställa en annan direkt fråga.
          </note>
          <note n="373f1f57">
            Det nämndes här tidigare vad gäller avräkningen av flyktingmedel
            att man noga skulle hålla ögonen på detta och se om man kunde
            tillgodogöra sig en del.
          </note>
          <note n="51a598f4">
            Men enligt de uppgifter som jag har fått från departementen går
            det till så, att sedan riksdagen har fattat sitt beslut överförs
            omedelbart alla dessa pengar till
          </note>
          <note n="06029b07">
            Kulturdepartementet. Är det meningen att man därifrån sedan skall
            betala tillbaka dessa pengar till biståndsverksamheten, eller
            hur skall det gå till när man upptäcker att pengarna inte går
            åt, därför att det inte kommer någon ström av flyktingar från
            mottagarländerna?
          </note>
          <note n="4fa6eaf2">
            Jag menar att vi här redan nu har medel för att betala extrapengarna
            till de enskilda organisationer som de flesta av partierna här
            har ställt upp för.
          </note>
          <note n="487ef051">
            Anf. 73 Statsrådet PIERRE SCHORI (s)
          </note>
          <note n="988e04d4">
            Fru talman! Jag har redan varit inne på frågan om enskilda organisationer.
            Det finns nu utökade och mycket stora möjligheter att tillgodogöra
            sig medel också från EU-budgeten. Det är en förutsättning för
            den syn som vi har från regeringens sida på hur vi skall fördela
            de resurser som vi har. De enskilda organisationerna kan klara
            sig mycket väl och kommer att få all den hjälp de kan behöva av
            oss för att utnyttja EU:s resurser.
          </note>
          <note n="f0a5ff86">
            Låt mig ta ett exempel som Ingrid Näslund själv tog upp och som
            gäller Pingstmissionens u-landshjälp.
          </note>
          <note n="4a257f40">
            Den gör en oerhört viktig insats i Rwanda i Afrika.
          </note>
          <note n="01632924">
            Den har under de senaste åren från regering och riksdag fått
            ca 50 miljoner kronor, vilket är en stor summa, för sin verksamhet.
            Vi går nu vidare i Rwanda och Burundi genom att också stödja ett
            långsiktigt program för försoningsfrämjande och konfliktförebyggande
            insatser, som löper på flera år och som även förutsätter parlamentarisk
            medverkan. Kristina Svensson och andra har varit med i detta arbete.
            På detta sätt måste vi fördela våra resurser.
          </note>
          <note n="4f318651">
            Enskilda organisationer, i detta fall Pingstmissionen, kan få
            pengar för sin verksamhet också från annat håll, vilket möjligtvis
            kan kompensera de minskningar som man anser sig drabbad av från
            regeringens sida. Vi går från ett annat konto vidare med mera
            långsiktiga satsningar för att främja fred, säkerhet och försoning
            i Afrika på lång sikt.
          </note>
          <note n="927e0d71">
            Anf. 74 INGRID NÄSLUND (kds) replik
          </note>
          <note n="ae8da5da">
            Fru talman! Jag har själv i en särskild motion talat om en svensk-norsk
            insats just i Rwanda och varit inne på att man skulle göra en
            insats på ännu högre nivå, dvs. på absolut högsta diplomatiska
            nivå från
          </note>
          <note n="675ef61e">
            Sveriges och Norges sida. Jag tror också på den vägen. Precis
            som statsrådet sade tidigare är det poänglöst att sätta det ena
            mot det andra. Vi menar att man i stället skulle se till att dessa
            insatser verkligen gick hand i hand genom det stora förtroende
            som har byggts upp i och med att det finns en närvaro i näst intill
            varje kommun. På samma sätt vore det viktigt att också PMU hade
            tillfälle att fortsätta sina insatser samtidigt i detta område.
          </note>
          <note n="6b2ab2e6">
            Jag tycker att det som statsrådet tog upp om själva demokratiprocessen
            var intressant. Jag tycker att det är viktigt att se att folkrörelserna
            i vårt land hade en enorm betydelse. Om man bara skulle ha gått
            via myndigheterna på den tiden då demokratin växte fram i vårt
            land tror jag inte att det hade blivit så mycket med den. Det
            var väldigt viktigt att det var just genom folkrörelserna. Det
            gällde kyrkor och politiska organisationer tillsammans, som verkligen
            fick detta att ske.
          </note>
          <note n="8c74397b">
            Jag vill tacka för det som har sagts om kvinnorna här. Det är
            de allra fattigaste, och därför vill vi verkligen stödja de insatser
            som görs genom olika organisationer.
          </note>
          <note n="08b43cac">
            Anf. 75 GÖRAN LENNMARKER (m)
          </note>
          <note n="49be80b9">
            Fru talman! Bertil Persson har utvecklat mycket av den moderata
            synen på biståndspolitiken. Jag vill först ta upp en sak som biståndsminister
            Pierre Schori tog upp, nämligen anledningen till att en hel del
            länder i den tredje världen har utvecklats snabbt. Det gäller
            statsmaktens roll i detta. Det var mycket bra att
          </note>
          <note n="d7f53820">
            Pierre Schori tog upp detta, för det ligger en viktig lärdom
            i det: att se till att man har en stark men begränsad statsmakt.
            Vad som har präglat statsmakterna i just dessa länder är deras
            förmåga att leverera det staten och enbart staten kan göra men
            strunta i att göra allt annat. Det är länder där skattetrycket
            har varit och är mycket lågt, där den offentliga makten är mycket
            begränsad. Den offentliga konsumtionen i
          </note>
          <note n="0dea51f0">
            Asia Pacific är ungefär 8 %.
          </note>
          <note n="fe8bfa22">
            Det intressanta är, som Pierre Schori också påtalade, att denna
            snabba utveckling har kunnat ske under en mycket hög grad av jämlikhet.
            Man har t.ex.
          </note>
          <note n="9481d7a2">
            haft en jämn inkomstfördelning. Lärdomen är att man kan ha en
            liten statsmakt, ett begränsat skattetryck, en stark tillväxt
            och en hög grad av jämlikhet. Det tror jag vore bra om den svenska
            socialdemokratiska regeringen tog till sig. Man behöver inte alls
            bygga ut offentlig sektor. Det är det gamla konservativa sunda
            begreppet, att se till att man har en fungerande rättsstat och
            att den gör vad den skall.
          </note>
          <note n="2204f924">
            Vi införde allmän folkskola 1842 i Sverige, inom ramen för en
            begränsad statsmakt. Vi hade allmän läskunnighet 1870. Man kan
            leverera mycket även med en begränsad statsmakt.
          </note>
          <note n="de366a9c">
            Vad jag huvudsakligen vill ta upp är det omvända perspektivet
            mot det Bertil Persson tog upp, det glädjande perspektivet. En
            sjättedel av u-världens befolkning lever i länder där inkomsten
            per capita minskar. Man blir fattigare och fattigare år för år.
          </note>
          <note n="e32b4c22">
            Detta förekommer på alla kontinenter, men det är huvudsakligen
            i Afrika. Det finns mycket stor anledning att fundera över varför
            det blir så. Man måste ju analysera varför det sker, om man skall
            kunna komma fram till hur det skall kunna förbättras.
          </note>
          <note n="f8f0162e">
            Det har gjorts många omfattande och noggranna analyser av den
            afrikanska fattigdomen. Jag tänkte gå igenom de centrala slutsatser
            man har kommit fram till.
          </note>
          <note n="fe9e1295">
            En sådan slutsats är att den afrikanske bonden är världens kanske
            högst beskattade person. Denna fattige bonde och hans fattiga
            familj drabbas mycket hårt av statens, man vågar nästan säga förföljelser.
            Det är monopol av olika slag, t.ex. inköps- och utsädesmonopol.
            Man pressar ner priserna och suger ut bonden.
          </note>
          <note n="95ae06ee">
            Det är många som flyr från landet in till städerna. De drivs
            in till de omfattande kåkstäderna.
          </note>
          <note n="7086e2eb">
            Om staten struntade i att bestraffa bönderna i Afrika skulle
            oerhört mycket vara vunnet. Många länders statsmakter för en konsekvent,
            totalt utvecklingsfientlig politik. Det finns ingen anledning
            till att en av jordens fattigaste grupper skall bli så hårt drabbad.
          </note>
          <note n="7a8053a6">
            Dessutom motarbetar man företagsamheten, framför allt småföretag.
            Vi vet alla att utveckling kräver en enorm bredd i småföretagsamheten.
            Så växte Sverige fram. Det kom företag överallt. Det startades
            sågar och bruk, tjänsteföretag av olika slag. Personliga initiativ
            motarbetas och har motarbetats under lång tid i många afrikanska
            länder.
          </note>
          <note n="7b911254">
            Tillbaka till Ostasien och Afrika. Det handlar om en för stor
            statsmakt som gör fel saker. Den offentliga konsumtionen i Afrika
            söder om Sahara är t.ex. nästan dubbelt så hög som den i Ostasien,
            14 % jämfört med
          </note>
          <note n="0f169e1f">
            8 %. Vad Afrika söder om Sahara skall lära sig av
          </note>
          <note n="4f3898a9">
            Ostasien är att se till att skära ner, privatisera och avreglera.
            Det är viktiga slutsatser, biståndsministern.
          </note>
          <note n="56498025">
            Man har satsat mycket på företagsamhet inom statssektorn. Enbart
            underskotten i de statliga företagen motsvarar en summa som man
            skulle kunna uppnå allmän läskunnighet för. Det är vad man skall
            göra i stället för att pumpa in pengarna i dessa giganter, dinosaurer,
            som ofta är till, inte för att producera utan för att enpartistaten
            skall försörja sina trogna. Om man avskaffade dessa underskott
            och lade in pengarna i utbildning skulle man väl klara en utbildning
            för alla.
          </note>
          <note n="6fd2e644">
            Man försummar infrastrukturen. Det finns beräkningar som säger
            att vanskötsel av infrastrukturen -
          </note>
          <note n="fbca8167">
            vatten, vägar etc. - i hela u-världen årligen motsvarar hela
            biståndsflödet, ungefär 55 miljarder dollar. Det gäller då inte
            enbart Afrika utan hela u-världen.
          </note>
          <note n="33296df1">
            Det finns många saker man har gjort fel. Man försummar utbildningen.
            I stället för att satsa på allmän läskunnighet har man försummat
            det kraftigt. Ungefär hälften av Afrikas vuxna invånare är läskunniga.
          </note>
          <note n="4077ac94">
            Man har motarbetat hela den finansiella sidan, ofta sett den
            som något ont och skadligt. Vi får reminiscenser av det även här
            i kammaren, när man tror att man skall slänga grus i det finansiella
            maskineriet och att det skulle vara bra för välståndet. Det är
            en egenartad uppfattning.
          </note>
          <note n="657f34cf">
            Afrika har också ett högt biståndsberoende, i relativa tal det
            högsta. I absoluta termer, alltså dollar per invånare, finns det
            högsta biståndet i Mellanöstern.
          </note>
          <note n="edd59892">
            Allt detta är tydliga erfarenheter som har kommit fram. Vad skall
            man då göra inför framtiden? Först och främst måste man se till
            att det faktiskt är lönsamt och framgångsrikt att vara bonde i
            Afrika. Återigen,
          </note>
          <note n="f01dbe5a">
            70 % bor på landsbygden. Fattigdomen finns trots allt framför
            allt på landsbygden. Det måste vara lönsamt att vara självägande
            bonde, att få betalt för sina produkter, att kunna investera i
            utsäde och i förbättringar och veta att man får skörda frukterna
            av det. Det är inte konstigare än hur vårt välstånd eller välståndet
            i
          </note>
          <note n="68f4460d">
            Ostasien växte fram.
          </note>
          <note n="6d20274e">
            Den fria företagsamheten, rätten att fritt starta företag, fick
            vi kämpa oss till i mitten av 1800-talet i
          </note>
          <note n="72c0f8c6">
            Sverige. Den finns fortfarande inte i många afrikanska länder.
            Det finns mängder av regleringar som stoppar upp den. I apartheids
            Sydafrika var det förbjudet för
          </note>
          <note n="550e22a4">
            85 % av befolkningen att över huvud taget äga företag.
          </note>
          <note n="2cb76511">
            Man måste se till att fri företagsamhet, som är grunden för allt
            välstånd över huvud taget, kommer fram. Man måste få ner den offentliga
            sektorn till en rimlig omfattning, gärna till ostasiatisk nivå,
            vilket skulle innebära nästan en halvering. Men man måste se till
            att de pengarna läggs på utbildning, framför allt grundutbildning
            som inkluderar också flickorna. Det är det centrala. Den som inte
            är läskunnig har svårt att ta till sig någonting annat, kunskap
            och erfarenheter.
          </note>
          <note n="60e3a1e7">
            Hälsovården är också viktig. Den afrikanska kvinnan i dag föder
            i genomsnitt sex barn. Det borde vara rimligt att på 20 år komma
            ner till tre barn per kvinna.
          </note>
          <note n="4577c954">
            Det har man gjort i andra länder. Men det kräver framför allt
            läskunnighet, att människorna kan ta till sig information. Drivkraften
            finns där redan. Det är ingenting man behöver tala om för människor,
            att det är önskvärt, utan det gäller att de får kunskap om vad
            det kan innebära.
          </note>
          <note n="dabc0094">
            Det handlar också om öppenheten, att bryta de lokala monopolen.
            Importöppenhet är viktigt för dessa länder, därför att det utsätter
            den egna verksamheten för konkurrens. Det förhindrar att man bygger
            upp lokala monopol, som det så lätt blir i u-länderna. Där finns
            bara en producent som är skyddad, ofta av höga tullar.
          </note>
          <note n="29babd1c">
            Man måste bygga vägar. En så enkel sak som att den familj som
            inte har tillgång till väg har svårt att få en rimlig standard
            tänker vi ofta inte på i i-världen.
          </note>
          <note n="91762530">
            Här har vi alla med självklarhet tillträde till en väg.
          </note>
          <note n="07bc9c6e">
            Det är så självklart, så vi funderar inte ens på det. Det är
            som luften vi andas. Att bygga vägar och underhålla vägar är mycket
            viktigt.
          </note>
          <note n="63ab662d">
            Dessutom är det viktigt att så småningom elektrifiera också landsbygden,
            när man har kommit litet längre. Den energin måste då tas någonstans
            ifrån -
          </note>
          <note n="ccf98a27">
            dammar, kärnkraft eller vad det nu kan vara. Det måste faktiskt
            produceras energi om man skall elektrifiera landsbygden. Ibland
            får man i debatten en känsla av att det aldrig skall produceras
            någon energi.
          </note>
          <note n="25725749">
            Det sker en förfärlig utplundring av Afrikas skogar till följd
            av att man jagar brännved, för att kunna koka sin mat. Det finns
            exempel på att människor, ofta kvinnor, får gå med en börda flera
            timmar per dag för att få brännved och kunna koka sin mat. Här
            måste en elektrifiering till.
          </note>
          <note n="2a6cae90">
            Västs ansvar är att se till att vi öppnar våra gränser, att det
            blir frihandel. Vi måste hela tiden arbeta inom EU för att se
            till det. Vi skall komma ihåg att
          </note>
          <note n="ec723768">
            Sverige har en mycket liten import från Afrika. Vi har nästan
            ingen import alls från Afrika, så vi har inte så mycket att förhäva
            oss över. EU-länderna som kollektiv har betydligt större import
            än Sverige i procent räknat.
          </note>
          <note n="2671651d">
            Vi måste också se till att det blir investeringar.
          </note>
          <note n="262539ab">
            Ibland är det ett missförstånd att tro att privata investeringar
            bara går till relativt rika u-länder. Faktum är att huvuddelen
            av de privata investeringarna går till fattiga u-länder, som sköter
            sig och har en god prognos. Man behöver inte ha hållit på länge
            för att dra till sig investeringar. Däremot måste man ha ett system
            som ger en trygghet för investeringarna. De privata investeringarna
            tillsammans med de privata banklånen är i dagens läge ungefär
            tre fyra gånger större än det offentliga biståndsflödet
          </note>
          <note n="c6fc11b9">
            Fru talman! Det är väldigt viktigt att man får en debatt om kvaliteten.
            Vi börjar nu få en debatt om kvaliteten på biståndet. Jag tror
            att vi kommer att få det alltmer. Om fem år kommer vi att diskutera
            biståndskvalitet och inte särskilt mycket volymer.
          </note>
          <note n="0089b2dc">
            Valutafonden konstaterade i sin studie om skillnaden mellan snabbväxande
            och långsamväxande länder det faktum att långsamväxande länder
            får något mer bistånd än snabbväxande länder. Världsbanken säger
            i sin stora Afrikastudie att dagens stora biståndsvolymer till
            Afrika söder om Sahara skapar risker.
          </note>
          <note n="5c1b98eb">
            Varför är det då en risk med ett stort biståndsberoende? Det
            beror på flera saker. Ett stort biståndsberoende skiljer en regering
            från sitt folk. Regeringen blir inte beroende av sitt eget folk
            utan blir beroende av främmande makters välvilja. Det sades alltid
            om
          </note>
          <note n="0449bf3a">
            Nyerere att han reste runt i världen för att det var viktigare
            att vara kompis med givarländerna än bry sig om sitt eget folk,
            och så var det ju. Den tanzaniska statsmakten var mer beroende
            av bistånd än den var att få resurser från sitt eget folk.
          </note>
          <note n="d6c0619e">
            Det är mycket allvarligt om en regering tappar kontakten med
            sitt eget folk. Det sker om man får mycket stora mängder bistånd.
            Då blir man okänslig för den interna utvecklingen. Det andra är
            att statsmakten växer och tar till sig uppgifter som den absolut
            inte skall syssla med och vansköter uppgifter, vilket gör att
            landet blir fattigare.
          </note>
          <note n="ebdc977a">
            Sedan kan man i vissa fall behöva stora biståndsmängder. Det
            är vid katastrofer, krig och liknande.
          </note>
          <note n="e37ff059">
            Det gäller också vid systemskiften när man tar över och ändrar
            system så att man inte lever kvar med stora tyngande bördor från
            tidigare år.
          </note>
          <note n="d86aceec">
            Fru talman! Det är viktigt att ha ett optimistiskt synsätt när
            det gäller Afrika. Ser man vari felen består kan man vara optimist.
            Tar man bort felen kan det också bli en bra utveckling. Får man
            bort vanstyre och systemfelen kan Afrika få en stark utveckling.
            Det finns ingenting som säger att Afrika söder om Sahara skall
            ha en långsammare utveckling än Ostasien. Det finns ingen naturnödvändighet
            i det.
          </note>
          <note n="abd82049">
            Det gäller att analysera vad som är fel,när det är fel och se
            till att man för en politik som rättar till felen och att också
            biståndet kommer in i detta. Det gäller att höja kvaliteten i
            biståndet.
          </note>
          <note n="4284c90e">
            Fru talman! Låt mig avslutningsvis säga att vad gäller debatten
            om den nya biståndsmyndighetens inriktning och var den skall ligga
            menar vi från Moderaterna att en viss del skall finnas i Afrika.
            Analysen skall naturligtvis ske på plats, inte i Rinkeby och ej
            heller här i Stockholms centrum. Att göra en rätt analys kräver
            ofta att man är i rätt omgivning.
          </note>
          <note n="8fb00416">
            Det är alltid svårt att ha ett koncernkontor och styra långt
            borta. Det gäller både kolonialmakter och storföretag, men det
            gäller också bistånd. Det vore därför klokt att lägga någon form
            av analysenhet just i
          </note>
          <note n="58501f3d">
            Afrika, och kanske i södra Afrika, för att där få den omgivning
            och den dagliga erfarenhet som vore bra för att kunna få en högre
            kvalitet i biståndet. Det absolut viktigaste är att få en hög
            kvalitet i biståndet.
          </note>
          <note n="e2b64d10">
            Anf. 76 Statsrådet PIERRE SCHORI (s)
          </note>
          <note n="a96baf05">
            Fru talman! Jag tycker att det är litet trist att när
          </note>
          <note n="560d8efd">
            Moderaterna äntligen engagerar sig i Afrika använder man det
            för att göra inrikespolitik och tala om privatiseringar, staten
            och systemskifte.
          </note>
          <note n="41ed7075">
            Göran Lennmarker talade också om Nyerere i
          </note>
          <note n="a7b1b5d2">
            Tanzania. Moderaterna hade kunnat börja i sin egen historia i
            politiken gentemot Afrika. Man var likgiltig för kolonialism och
            emot denna riksdags stöd till befrielserörelserna mot den potugisiska
            kolonialismen. Man ville inte införa sanktionerna mot apartheid.
            Jag vill inte fortsätta på det spåret. Jag vänder mig emot att
            man skall blanda in inrikespolitiken på detta sätt.
          </note>
          <note n="7f7bfa92">
            Det är ganska poänglöst att jämföra Afrika med
          </note>
          <note n="c47802d9">
            Asien. Jag skulle också kunna säga att Singapore, som har mindre
            än 3 miljoner invånare, varje år exporterar mer än hela Afrika
            med över 615 miljoner människor.
          </note>
          <note n="74ef972d">
            Det säger ingenting om utvecklingen. Det är som
          </note>
          <note n="4b194965">
            Anders Ehnmark sade: "Hur Afrika dör informeras vi ingående om,
            men hur Afrika lever vet vi inte längre".
          </note>
          <note n="b07e8750">
            Demokratiseringen symboliseras av en ringlande kö av sydafrikaner
            som tålmodigt väntar på att få avge sin röst i det första fria
            valet och den sjudande privata företagsamheten som finns i Kampala,
            i Dar es Salaam och Bissau. Sedan 1985 har det hållits demokratiska
            val i mer än 35 länder i Afrika.
          </note>
          <note n="53258c94">
            Det är detta nya demokratiska och utvecklingshungrande Afrika
            som vi vill bygga broar till.
          </note>
          <note n="5d952165">
            Anf. 77 GÖRAN LENNMARKER (m)
          </note>
          <note n="27c427e2">
            replik
          </note>
          <note n="c53a5789">
            Fru talman! Nåja, Pierre Schori. Statsrådet tog själv i sitt
            anförande upp att det skulle var något slags poäng i att lära
            sig från Ostasien att rättsstaten och statsmakten hade en roll
            i utvecklingen och att vi skulle lära oss att det även hade en
            roll i Afrika.
          </note>
          <note n="b5fba809">
            Lärdomen är just den att se till att denna rättsstat och statsmakt
            är av en begränsad omfattning och gör vad den skall, inte att
            den är mycket stor och gör vad den inte skall. Det har vi också
            vissa lärdomar av, inte bara i Afrika.
          </note>
          <note n="d26acd1f">
            När det gäller synen på Afrika är det en underlig reaktion som
            man ibland kan möta om man kritiserar de länder i Afrika som för
            en felaktig politik, dvs. inte
          </note>
          <note n="188c902b">
            Afrika som helhet. Det gäller inte alla länder i Afrika.
          </note>
          <note n="9531a0d6">
            När jag gjorde genomgången avsåg jag inte hela Afrika söder om
            Sahara. Det gällde de flesta länder, men inte alla. Att framföra
            exakt kritik och göra en noggrann genomgång är grunden för en
            mer optimistisk syn. Kommer man undan systemfelen finns möjligheten
            att utvecklas.
          </note>
          <note n="f08cb1ff">
            Ibland möter man en underlig föreställning om att
          </note>
          <note n="5d6350f5">
            Afrika skulle vara förlorat. Det hänger inte så mycket på systemfelen.
            Det skulle var något annat som gjorde att Afrika har så dålig
            utveckling. Den synen vill jag mycket bestämt varna för. Om det
            inte är systemfel som gör att Afrika utvecklas dåligt, vad är
            det då? Om vi inte skall ändra utvecklingen i Afrika, skall det
            då fortsätta som tidigare?
          </note>
          <note n="b877bd4c">
            Det är två frågor som är mycket centrala att ställa just när
            det gäller synen på Afrikas utveckling. Det finns anledning att
            vara optimistisk om Afrika. Det finns anledning att se mycket
            positivt på de förändringar som nu börjar komma, t.ex. i Etiopien,
            som är ett land som drabbats hårt av en utvecklingsfientlig regim.
          </note>
          <note n="d326005b">
            Anf. 78 MARIANNE SAMUELSSON (mp)
          </note>
          <note n="44aa926b">
            Fru talman! Jag vill börja med att yrka bifall till reservation
            48 mom. 65. Precis som biståndsministern sade hör jag till Världsbankens
            kritiker. Till skillnad från biståndsministern ser jag att det
            fortfarande finns åtaganden som Världsbanken ger sig in i som
            inte har de positiva biståndseffekter som är önskvärda. Vi vill
            därför få ett moratorium för fortsatta storskaliga dammbyggen
            till dess att utvärdering av effekterna skett. Det är anledningen
            till reservationen.
          </note>
          <note n="d56fee83">
            Världsbanksforum har, som biståndsministern var inne på, gjort
            och gör en stor insats för få igång debatten kring effekterna
            av Världsbankens verksamhet. De påverkar naturligtvis och är även
            påverkningsbara, som allt annat i samhället. Varför skulle vi
            annars jobba med detta? Men mer behövs. Vi hoppas på att det skall
            bli en ordentlig utvärdering av dessa dammbyggen innan man ger
            sig in i nya storskaliga projekt.
          </note>
          <note n="f923d555">
            Fru talman! Biståndsministern inledde sitt anförande med att
            säga att allt hör ihop och att vi inte kan diskutera biståndet
            isolerat. Jag håller helt med om det. Det var också viktigt att
            biståndsministern tog upp den positiva del som finns med vårt
            bistånd.
          </note>
          <note n="d57f5a12">
            Sverige gör mycket för det internationella samarbetet just via
            biståndet. Kvinnorna är otroligt viktiga i allt bistånd, och även
            fattigdomsbekämpningen. Allt detta håller jag helt med om. Det
            är saker som vi gör som är positiva, bra och som vi skall fortsätta
            att satsa på.
          </note>
          <note n="5c3a28c8">
            Biståndsministern tog också upp den säkerhetspolitiska effekten
            av det internationella samarbetet.
          </note>
          <note n="923a2236">
            Det finns ett samband mellan vår säkerhetspolitik, biståndspolitik,
            osv. Visst är det så. Men ser man sedan till hur budgeten ser
            ut och vilka satsningar som regeringen gör blir jag litet förvånad.
          </note>
          <note n="c17c8223">
            Vad har hänt med solidariteten och viljan att satsa på de sämst
            ställda? Hur kan det komma sig att det skall sparas 11 % på biståndet
            och 20 % på ideella organisationer samtidigt som det görs väldigt
            litet besparingar på vårt försvar? Ser man till hur världen ser
            ut i dag och hur läget är är det inte de militära hoten som är
            de stora hot vi har inpå knutarna. Däremot finns det stora hot
            när det gäller hållbar utveckling och det som vi gör för att förebygga,
            så att vi inte får stridigheter på grundval av att människor helt
            enkelt inte kan överleva i sin egen närmiljö.
          </note>
          <note n="b7658b01">
            Jag har tittat på biståndsbudgeten. Det är med förvåning jag
            ser att vi dels skär ner, dels plockar in kostnader för asylsökande
            i biståndsbudgeten. Dessutom fick vi höra av Kristina Svensson
            att den delen kommer att minska, så vi kan använda pengarna igen
            i biståndet.
          </note>
          <note n="4713f62d">
            Men varför minskar den? Återigen detta med solidariteten. Vi
            vill inte ha hit de asylsökande. Vi stänger dörren. Det är inte
            så, biståndsministern, att flyktingströmmarna i världen har minskat.
            Det är en otrolig mängd flyktingar, och vem får ta hand om dem?
          </note>
          <note n="48d080a9">
            Jo, framför allt de allra fattigaste i världen. De länder som
            redan har det otroligt krisartat.
          </note>
          <note n="fd01d022">
            Vi ser situationen i Rwanda och Burundi, där vi också kan notera
            med all tydlighet hur viktig missionen är för vår egen information.
            Där finns det missionärer tillhörande pingstmissionen som har
            kunnat förmedla till oss här hemma hur situationen ser ut och
            det är om något otroligt värdefullt. Därför måste vi fortsätta
            att satsa på våra ideella organisationer.
          </note>
          <note n="57702acc">
            Förutom att man har plockat in asylsökande i biståndsbudgeten
            tog man medlemsavgiften till EU, 700
          </note>
          <note n="67add930">
            miljoner, från biståndet, med motiveringen att detta kunde användas
            i EU:s biståndspolitik. Jag ringde ner och frågade hur det har
            gått med biståndspolitiken och de över 700 miljoner som skall
            gå via EU. Har man ökat biståndet i EU? Nej, man är inte klar
            med budgeten. Men vad diskuterar man? Jo, att sänka biståndet.
            Alltså stjäl vi ytterligare över 700 miljoner från de allra fattigaste,
            pengar som inte kommer dit utan som kanske kommer de svenska bönderna
            till godo eller de EU-bönder som får bra med bidrag.
          </note>
          <note n="bad0183c">
            Det här tycker jag är mycket oroväckande. Jag är förvånad över
            att inte de socialdemokrater som jag känner som drivande när det
            gäller solidaritet - och där jag trodde att biståndsministern
            ingick - hårdare poängterar att man tycker att det här är fel,
            att det här helt enkelt är en felsatsning.
          </note>
          <note n="20d58ca1">
            Är det någonting man skulle satsa på nu så är det bistånd. En
            hållbar utveckling i de här länderna är en förutsättning för fred,
            nedrustning och för att vi själva skall kunna ha det någorlunda
            drägligt här hemma.
          </note>
          <note n="7e56c998">
            Jag hoppas verkligen att det här inte blir en frysning av biståndet,
            utan någonting som man river upp, och det snabbt, för det är så
            viktigt för oss.
          </note>
          <note n="ad1b8367">
            Sedan talades det om det östasiatiska undret. Då måste jag ställa
            en frågan. Visserligen kan man glädjas över den ekonomiska utvecklingen,
            men tittar man på den och funderar över den måste man fråga: Är
            det en hållbar utveckling, hur ser miljösituationen ut?
          </note>
          <note n="65367cfc">
            Många, många forskare varnar i dag för situationen i Kina just
            på grund av att de håller på att förgöra sig själva, på grund
            av en snabb ekonomisk utveckling, där man inte tar hänsyn till
            den egna miljön och där man inte får hållbar utveckling. Det här
            är delar som är viktiga för oss alla.
          </note>
          <note n="a857bb81">
            Förmiddagens diskussion om hur eländig ekonomin är här hemma
            var ju intressant, men sätter man den i ett internationellt perspektiv
            skäms man fortfarande. Bara under julmånaden handlade vi svenskar
            för över 35 miljarder, på en enda månad.
          </note>
          <note n="fe0468ff">
            Vi vet när vi tittar på hur fördelningen ser ut i världen att
            vi 20 % som lever i i-världen fortfarande förbrukar 80 % av jordens
            resurser. Detta är inte hållbar utveckling. Det är inte de fattiga
            som tar den stora delen. Det är vi som gör det. Därför tycker
            jag att signalerna om sänkt bistånd är mycket oroväckande. Jag
            hoppas att vi, helst redan till kompletteringspropositionen, kan
            få se en ändring där vi faktiskt vågar dra ner på vårt svenska
            försvar och satsa på det bistånd som vi behöver för att klara
            de stora övergripande frågorna i en värld som ser ut som den gör
            i dag.
          </note>
          <note n="7e5991c0">
            Anf. 79 ANNELI HULTHÉN (s)
          </note>
          <note n="6cf5b33b">
            Fru talman! Det svenska biståndet har som vi alla vet till huvudsyfte
            att höja de fattiga folkens levnadsnivå. Det är en uppgift som
            är minst sagt förpliktande.
          </note>
          <note n="4de79aec">
            En mängd olika aspekter på biståndet skall vägas in för att göra
            det så träffsäkert som möjligt. Resurstillväxt, ekonomisk och
            social utjämning, miljömål och demokrati är de delar som vi vill
            se i våra resultat.
          </note>
          <note n="2b9996ed">
            I en strävan efter en jämlikare värld finns det dessutom en fundamental
            ingrediens som inte kan, bör eller skall förbises. Det är kvinnornas
            roll och det är den betydelse som de har för den framtida utvecklingen.
          </note>
          <note n="19f1a461">
            Tyvärr kan vi i dag se en feminisering av fattigdomen. De allra
            fattigaste i världen är de kvinnor som trots sin resurssvaghet
            förväntas bära de tyngsta bördorna, både vad gäller försörjning
            och familjens välbefinnande. Det är mot den bakgrunden och i ljuset
            av vår egen jämställdhetsprocess som det har blivit nödvändigt
            att ytterligare öka uppmärksamheten på dem som är grundbulten
            i utvecklingsarbetet.
          </note>
          <note n="b434b76e">
            Min övertygelse är att jämställdhet mellan män och kvinnor är
            en förutsättning för demokrati, mänskliga rättigheter och långsiktig
            utveckling.
          </note>
          <note n="6079f21c">
            Inom det svenska biståndet har vi under drygt 30
          </note>
          <note n="265799c0">
            år arbetat med att förbättra kvinnors situation i uländerna.
            Vår långa erfarenhet har lärt oss att ett jämställdhetsperspektiv
            är nödvändigt att ta med både för att förstå och för att finna
            lösningar på globala problem som fattigdom, miljöhot och befolkningsfrågor.
          </note>
          <note n="3aba251e">
            I stort sett i varje samhällsproblem kan vi som en del se dagens
            ojämställda förhållande mellan män och kvinnor.
          </note>
          <note n="236a93cb">
            Även om en del kanske ryggar tillbaka för språkbruket handlar
            det om en maktförskjutning. Jämställdhet bör löpa som en röd tråd
            genom alla nivåer i alla samhällsstrukturer, också i vårt förhållande
            till omvärlden.
          </note>
          <note n="aa4efe37">
            Det är viktigt att påpeka att jämställdhet inte enbart skall
            betraktas som någon slags terapi förbehållen den rika, utvecklade
            världen. Även om levnadsbetingelserna skiljer sig markant åt mellan
            kvinnor i nord och syd har flertalet kvinnor mycket gemensamt.
          </note>
          <note n="cece87c9">
            I år uppmärksammas kvinnofrågorna speciellt, både på det sociala
            toppmöte som har hållits i Köpenhamn och i den kvinnokonferens
            som FN anordnar i
          </note>
          <note n="bbd348fe">
            Peking i höst. Här hemma drar vi vårt strå till stacken genom
            den utredning som nu startar och som har till uppgift att utarbeta
            förslag till hur jämställdhet mellan kvinnor och män bör uttryckas
            i de biståndspolitiska målen och eventuellt genom att ett särskilt
            biståndsmål upprättas. Detta är ett initiativ som vi hälsar med
            tillfredsställelse. Det visar inte minst att vi själva har tagit
            ett stort och ordentligt kliv framåt i vår egen jämställdhetsdebatt.
          </note>
          <note n="f7e1110d">
            Jag tycker att det är viktigt att poängtera de erfarenheter som
            vi har av bistånd, av kvinnor i bistånd och de erfarenheter vi
            får i denna utredning och att vi tar med dem till Peking och visar
            på att man kan göra mycket oavsett från vilken del av världen
            man kommer.
          </note>
          <note n="8d5ad052">
            Det handlar inte om att pracka på någon svenska sätt och svenska
            ideal. Det handlar om att ge den halva av mänskligheten som vi
            kvinnor utgör en möjlighet att få kontroll över våra egna liv,
            våra egna pengar och våra egna kroppar, detta oavsett om vi lever
            i Sverige, i Vietnam eller i Sydafrika.
          </note>
          <note n="7116fd46">
            I övrigt yrkar jag bifall till utskottets hemställan.
          </note>
          <note n="d7dd2e80">
            Anf. 80 INGER KOCH (m)
          </note>
          <note n="1d0d96a2">
            Fru talman! Arbetet för demokrati och mänskliga rättigheter skall
            utgöra en viktig del i dialogen med våra biståndsländer. Som ett
            av huvudmålen för det svenska utvecklingssamarbetet skall det
            ligga till grund för bedömningen av ländernas utvecklingspolitik.
            Vid fördelningen av biståndsmedlen skall mottagarländernas vilja
            och förmåga när det gäller agerandet för demokrati och respekt
            för de mänskliga rättigheterna vara av avgörande betydelse.
          </note>
          <note n="8e435a1c">
            I förhandlingarna med samarbetsländerna skall också undertecknandet
            av överenskommelser om efterlevnaden av internationella konventioner
            om skydd för mänskliga rättigheterna vägas in.
          </note>
          <note n="2da19026">
            Vi moderater har sedan länge hävdat, att absolut grundläggande
            för det svenska biståndssamarbetet skall vara att mottagarlandets
            politiska system karaktäriseras av respekt för de mänskliga rättigheterna
            och de fundamentala friheterna. Detta innebär respekt för medborgerliga
            fri- och rättigheter, demokratiska flerpartisystem, fri yttranderätt,
            fri åsiktsbildning och fria val liksom ekonomiska rättigheter.
            Även rätten att starta och driva företag skall vara lagligt skyddad.
          </note>
          <note n="3f7ffc5f">
            För att ett land skall kunna bli mottagare av svenskt bistånd,
            måste det antingen vara en demokrati eller ha en fast och tydlig
            rörelse i den riktningen.
          </note>
          <note n="6a61c589">
            Det borde vara självklart att Sverige inte skall bistå länder
            där det förekommer fysisk eller psykisk tortyr, misshandel eller
            förödmjukelser av medborgarna för deras politiska eller religiösa
            övertygelses skull eller för att de tillhör en kulturell eller
            etnisk minoritet.
          </note>
          <note n="ef127bb7">
            Sverige har ett direkt ansvar för att systematiskt bidra till
            främjandet av demokrati och mänskliga rättigheter i våra biståndsländer.
          </note>
          <note n="61c706ec">
            Av de 21 programländer som Sverige har biståndssamarbete med
            är fortfarande Vietnam och
          </note>
          <note n="0dd146ec">
            Laos enpartidiktaturer. I Etiopien, Eritrea och förhoppningsvis
            även Angola finns det nu efter många års förödande krig förutsättningar
            för en demokratisk utveckling. I Uganda, Zimbabwe och Tanzania
            saknas fortfarande demokrati. De övriga länderna styrs fortfarande
            av folkvalda regeringar.
          </note>
          <note n="525e6b12">
            För att fortlöpande kunna följa tillståndet när det gäller respekten
            för mänskliga rättigheter i de länder där Sverige på olika sätt
            bidrar med biståndsmedel har vi därför föreslagit att en naturlig
            del av ambassadernas rapportering hem till Sverige skall vara
            att löpande redovisa det aktuella läget för de mänskliga rättigheterna.
          </note>
          <note n="3c81f7dc">
            Signaler om allvarliga kränkningar i något land skall alltid
            leda till en snabb reaktion från den svenska regeringens sida.
            I första hand skall detta ske i form av en dialog mellan biståndsgivarna
            och regeringen i mottagarlandet. Sker trots detta ingen förbättring
            skall det aktuella biståndsprojektet avbrytas. Riksdagen skall
            i så fall informeras.
          </note>
          <note n="40879b79">
            Vi har också föreslagit att regeringen årligen i samband med
            budgetförslaget skall ge riksdagen en utförlig rapport om hur
            samarbetsländerna uppfyller kraven på demokrati och respekt för
            mänskliga rättigheter. Av debatten här i dag förstår jag att biståndsministern
            ser positivt på detta förslag.
          </note>
          <note n="f33df608">
            För varje samarbetsland bör dessutom en handlingsplan utarbetas
            för hur demokratisk samhällsutveckling bäst kan stödjas.
          </note>
          <note n="ba9f1e88">
            Herr talman! En fungerande rättsordning är en förutsättning för
            att medborgarna skall kunna känna sig trygga och för att en fungerande
            marknadsekonomi skall kunna skapas.
          </note>
          <note n="5132af15">
            Vid uppbyggandet av ett nytt rättsväsende innefattande domstolar
            och civil polis måste invånarna kunna lita på att detta är ett
            instrument för att stärka och skydda den enskilde mot övergrepp
            från staten och från andra medborgare. I de tidigare totalitära
            regimerna var ju dessa institutioner medel för att förtrycka folket
            och hålla det under kontroll. Omfattande utbildningsinsatser behövs
            för att skapa detta förtroende. Här skall Sverige genom sitt bistånd
            för demokrati, mänskliga rättigheter och konfliktlösning spela
            en viktig roll.
          </note>
          <note n="2b277845">
            Att ge fortsatt stöd till internationella, regionala och nationella
            organisationers verksamheter för att sprida kännedom om mänskliga
            rättigheter är en angelägen uppgift. En annan mycket angelägen
            uppgift är att ge stöd till fristående, enskilda organisationer
            som bevakar regeringarnas uppträdande och praktiskt bistår politiskt
            förföljda med bl.a. rättshjälp.
          </note>
          <note n="bef1f74d">
            En viktig uppgift för svenskt bistånd skall vara att hjälpa de
            framväxande demokratierna i utvecklingsländerna att bygga upp
            sina rättsväsenden, innehållande bl.a. lagar som reglerar äganderätten
            och lagar som inom olika områden stärker den enskildes ställning
            i samhället.
          </note>
          <note n="3705e5d6">
            Stöd för demokrati, mänskliga rättigheter och konfliktlösningar
            är för oss moderater starkt prioriterade områden, både därför
            att demokrati och respekt för mänskliga rättigheter i sig är viktiga
            och därför att det också är ett viktigt bidrag till ekonomisk
            utveckling och fattigdomsavveckling. Framsteg på dessa områden
            är enligt vår mening själva förutsättningen för en hållbar social
            utveckling.
          </note>
          <note n="10d8e0f6">
            Vi har därför, herr talman, föreslagit att detta anslag bör höjas
            i förhållande till vad som föreslås i budgetpropositionen och
            av majoriteten i utskottet.
          </note>
          <note n="1399b39a">
            Detta redovisas också i reservation nr 109.
          </note>
          <note n="12f4b0d4">
            Anf. 81 RAGNHILD POHANKA (mp)
          </note>
          <note n="f5f2b8b4">
            Herr talman! Jag har inget särskilt yrkande knutet till mitt
            anförande, utan detta är ett tillägg till mitt anförande.
          </note>
          <note n="88633c2c">
            Som medlem i svenska delegationen deltog jag en vecka i världstoppmötet
            för social utveckling i Köpenhamn. Det var första gången som fattigdomen
            stod överst på världens dagordning, där just utrotandet av världsfattigdomen
            var en världsfråga. Bl.a. förekom en hungermanifestation inne
            i själva konferenscentret, där människor ville påminna oss om
            anledningen till att vi var där.
          </note>
          <note n="562b9b20">
            Mötet hölls naturligtvis på en hög nivå och även materiellt.
            Men det var inte anledningen till att vi var där, utan det var
            de fattiga och hungrande människorna.
          </note>
          <note n="22bc3d28">
            Jämsides, tre fyra kilometer bort, med FN:s världskonferens som
            ägde rum i ett stort konferenscenter som heter Bella center låg
            alternativkonferensen. Olika miljö- och människorättsorganisationer
            samt andra organisationer förde där debatter, höll föredrag och
            anordnade samlingar av olika slag. Under veckan pågick ca tusen
            olika aktiviteter. Det fanns utställningar, musikteater, försäljning
            och utdelning av litteratur. Men föredragen och debatterna var
            helt dominerande. De skrev sig också samman om en egen deklaration,
            i vilken de till stor del ägnade sig åt fattigdomens orsaker.
            Behovet av skuldavskrivningar var en viktig fråga.
          </note>
          <note n="ea4ff510">
            Men som en röd tråd gick kritiken mot Världsbanken och IMF från
            u-ländernas sida. Där pågick föredrag, utvärderingar och demonstrationer
            med deklarationen: 50 år är nog av Världsbankens bidrag till jordens
            fattigdom.
          </note>
          <note n="9933495f">
            Jag har själv alltid varit kritisk till Bretton Woodsinstitutionernas
            sätt att som en förutsättning för lån kräva u-ländernas anpassning
            till vad vi anser vara bra för varje lands utveckling. Vi är nämligen
            bidragsgivare till dessa institutioner och därmed medansvariga.
          </note>
          <note n="51e41637">
            Det har i dag talats mycket om ett antal dammbyggen, men det
            finns andra projekt som man också kunde ha tagit upp. I det stora
            Narmadaprojektet i
          </note>
          <note n="bab985ea">
            Indien, ett gigantiskt dammbygge med 3 stora, 30
          </note>
          <note n="51cb70eb">
            medelstora och 300 mindre dammar, kan det ske en omflyttning
            om bygget till fullo fullföljs av urbefolkningar på uppemot en
            miljon människor. Det blir försumpning av omgivningen, försaltning
            av stora områden och dessutom läggs områden under vatten.
          </note>
          <note n="76ae3917">
            Vart skall människorna ta vägen? Det finns inga andra områden
            i Indien där de kan klara sin försörjning. Det blir som i alla
            andra sådana här fall i bästa fall säsongsarbetare inom jordbruk
            som klarar sig. Annars är alternativet storstädernas slumområden.
          </note>
          <note n="33d8750a">
            Vidare är det bygget av dammar i Nepal som vid en olycka kan
            dränka stora delar av Nepals låglandsområden, bygget av dammen
            i Chile där 1,2 miljoner av urbefolkningen får flytta på sig.
          </note>
          <note n="d7c5079d">
            Det visades en snutt i TV om detta. Man visade en liten by, men
            detta är ju av en helt annan omfattning.
          </note>
          <note n="08628cd9">
            Vid bygget i Colombia, där svenska ingenjörer har kidnappats,
            måste 0,8 miljoner av urbefolkningen flytta på sig.
          </note>
          <note n="c3520429">
            Gamle McNamara, f.d. chef i Världsbanken, sade, sedan han avgått
            förstås, att vi inte kan fortsätta att behandla u-länderna som
            vi gjort hittills, om inte annat så för vår egen skull. Om de
            kan, kommer de att kräva att ta sin rätt på område efter område.
            Vi måste alltså betrakta dem som jämlikar i handel och andra samarbetsformer
            och inte leva gott på deras nöd.
          </note>
          <note n="be6f45c2">
            Jag anser att Sverige skall ha mer av bilateralt bistånd och
            att vi inte längre skall delta i Världsbankens och IMF:s verksamheter.
          </note>
          <note n="c9bbd95c">
            Nu gav statsrådets beskrivning av Världsbanken ett hopp om en
            ny inställning från Världsbankens sida, men den vill jag först
            se.
          </note>
          <note n="40845fa8">
            Anf. 82 GÖRAN LENNMARKER (m) replik
          </note>
          <note n="2286dd5c">
            Herr talman! När Miljöpartiets företrädare diskuterar frågan
            om energi i u-länderna förstår jag att de är motståndare till
            kärnkraft, där som här. Om jag har förstått det rätt är de också
            motståndare till vattenkraft och vattenkraftsprojekt. I alla fall
            får man intrycket att de är motståndare till varje vattenfallsprojekt
            som genomförs.
          </note>
          <note n="649742ba">
            Det vore intressant att få veta hur Miljöpartiet ser på ett av
            de grundläggande problemen, att få till stånd en allmän elektrifiering
            av t.ex. landsbygden. Vi vet att energiförsörjningen, inte bara
            i städerna utan också ute på landsbygden, är en förutsättning
            för att få bort den absoluta fattigdomen på samma sätt som det
            har varit för Sverige och många andra länder som har genomfört
            elektrifiering.
          </note>
          <note n="7f3720af">
            Det vore intressant att höra Miljöpartiets åsikt om varifrån
            denna energi som måste till skall komma, om ni menar allvar med
            talet om att utrota fattigdomen.
          </note>
          <note n="ab295652">
            Anf. 83 RAGNHILD POHANKA (mp)
          </note>
          <note n="27c427e2">
            replik
          </note>
          <note n="a14c544b">
            Herr talman! Naturligtvis kan vi inte fortsätta att använda den
            mängd energi som vi gör i Sverige. Vi med våra 8 miljoner invånare
            använder ju lika mycket energi som man gör i Indien som har närmare
            1 miljard invånare. Det är omöjligt. Man måste ha effektivisering
            och besparingar. Klimatet i t.ex. Indien kräver i de flesta fall
            inte så mycket energi.
          </note>
          <note n="43cd5a0f">
            Vi måste ha en annan typ av energi - solenergi, vindenergi och
            bioenergi. Vi måste in i naturens kretslopp.
          </note>
          <note n="2d99ad4d">
            Anf. 84 GÖRAN LENNMARKER (m)
          </note>
          <note n="27c427e2">
            replik
          </note>
          <note n="b46a548a">
            Herr talman! Jag förstod inte svaret. Var skall då
          </note>
          <note n="0acb7fde">
            Indien, Afrika och andra länder som behöver ha elektricitet till
            sina medborgare för att undanröja den absoluta fattigdomen få
            sin energi ifrån? Den skall väl givetvis inte komma från Sverige,
            antar jag, utan från
          </note>
          <note n="430b708e">
            Indien respektive andra länder. Men hur skall den framställas?
          </note>
          <note n="ac1de2d7">
            Anf. 85 RAGNHILD POHANKA (mp)
          </note>
          <note n="27c427e2">
            replik
          </note>
          <note n="28ef7e71">
            Herr talman! Göran Lennmarker verkar inte ha hört svaret, för
            jag talade om solenergi, vindenergi och bioenergi som är de stora
            samtida energisatsningar som måste göras överallt. Jag nämnde
            bara att den energimängd som vi förbrukar i fortsättningen blir
            orealistisk att tänka sig och att det är omöjligt för dessa länder
            att ta efter oss.
          </note>
          <note n="5583b1ed">
            Så över till industrin. Vi har inte motsatt oss alla industriprojekt
            när det gäller utbyggande av vattenkraft, utan vi talar om de
            gigantiska dammarna som lägger mark under vatten. Människor tvingas
            flytta utan social, medmänsklig och ekologisk hänsyn. Det är inte
            fel att utnyttja naturresurserna om de går att återanvända i ett
            kretslopp.
          </note>
          <note n="4485f0a1">
            Därför är mindre projekt att föredra, eftersom de gör mindre
            ingrepp i naturen och skadar omgivningarna mindre. Vi har ju kunnat
            se hur de stora dammarna försaltar och försumpar omgivningarna.
            Dubbelt så stor mark blir förstörd för framtida odling jämfört
            med den som man har sänkt under vatten.
          </note>
          <note n="3133a419">
            Anf. 86 STEN TOLGFORS (m)
          </note>
          <note n="afab96c7">
            Herr talman! När man ser ut över världen är det lätt att hitta
            utmaningar för svensk biståndspolitik.
          </note>
          <note n="90057673">
            Många människor, inte minst i delar av Afrika och
          </note>
          <note n="4ef67f2d">
            Asien lever fortfarande under svåra omständigheter.
          </note>
          <note n="fcffaada">
            Man saknar tillgång till rent vatten, till sjukvård och undervisning
            samt inte minst till mänskliga fri- och rättigheter. Många hotas
            också av mer eller mindre ständiga naturkatastrofer.
          </note>
          <note n="abe2e9ad">
            Det vore intressant att uppmärksamma en bok som
          </note>
          <note n="a0555fa1">
            Röda korset gav ut för några år sedan. Den heter
          </note>
          <note n="457452b7">
            Naturkatastrofer - människans verk. Där slår man fast det som
            kanske verkar självklart, att det inte är naturen som är problemet
            utan det är fattigdomen som ger utsattheten.
          </note>
          <note n="48f42ddb">
            Problemet är inte att naturen skapar översvämningar med regelbundenhet,
            utan det är att människor av fattigdom tvingas bo i områden som
            egentligen inte är lämpliga för boende.
          </note>
          <note n="e7b98aed">
            Det är inte torka och regnbrist som är problemet, utan det är
            att människor tvingas bo vid öknens rand på grund av att de är
            för fattiga för att ta sig därifrån.
          </note>
          <note n="545a2d8f">
            Det är inte sjukdomarna i sig som utgör ett problem, de kan vara
            enkla att bota men ändå ställa till problem, utan det är brist
            på vård och kunskap.
          </note>
          <note n="9f0d820e">
            Det är därför oroande att en sjättedel - som vi hörde här tidigare
            i dag - av befolkningen i uländerna blir fattigare och fattigare.
            Detta leder fram till att fattigdomsbekämpning naturligtvis måste
            vara ett prioriterat mål.
          </note>
          <note n="e6849980">
            Även om många verkar att betrakta Afrika som en förlorad kontinent
            är det viktigt att komma ihåg att fattigdom och misär inte är
            för alltid given. Tvärtom, det finns möjligheter att häva utvecklingen
            mot fattigdom.
          </note>
          <note n="00f0b380">
            Majoriteten av befolkningen i u-länderna lever i dag i tillväxtländer.
            Vi har sett och ser en närmast marknadsekonomisk och demokratisk
            revolution i många länder runt om i världen.
          </note>
          <note n="6dec1fc0">
            Herr talman! När jag växte upp var Sydkorea ett av världens fattigaste
            länder utan tillgångar och som det syntes med mycket små framtidsmöjligheter.
            Den här svåra utgångspunkten delar Sydkorea med en rad länder
            i Asien och Afrika. I dag är Sydkorea som vi väl känner till i
            klass med de västeuropeiska länderna om man ser till BNP per capita.
            Denna fantastiska ekonomiska utveckling har landet gemensamt med
            en rad olika länder i Ostasien. Dessa länder har olika historia,
            olika kultur och olika naturgivna förutsättningar, men trots det
            har de alla lyckats. En tidigare fattig region på jorden är nu
            världens tillväxtcentrum, som vi har en hel del att lära av.
          </note>
          <note n="4ef0c4cc">
            Jag nämner detta därför att jag vill illustrera hur viktigt det
            är att förändringen kommer inifrån länderna. Det är inte möjligt
            att med enbart biståndsinsatser lyfta ett land ur fattigdom till
            tillväxt och utveckling.
          </note>
          <note n="ab1cb2f1">
            Avgörande förutsättningar är äganderätten, marknadsekonomi, rättsstaten
            och inte minst respekten för mänskliga rättigheter.
          </note>
          <note n="22810d31">
            Detta säger jag inte för att på något sätt förringa vikten av
            stöd till jordens fattiga länder eller kanske ännu mer till jordens
            fattigaste människor, utan mera för att ge perspektiv på biståndet.
            Aldrig så mycket bistånd kan kompensera en korrupt eller totalitär
            regim som missköter ett land eller förtrycker ett folk.
          </note>
          <note n="3312bace">
            Omvänt gäller att det är fullt möjligt att skapa tillväxt genom
            en riktig politik.
          </note>
          <note n="df755bed">
            Bilateralt bistånd som går från land till land möter problem
            i länder där regeringens intresse är annat än folkets intresse.
            Det finns risk att pengar försvinner genom korruption eller att
            de inte når fram till dem som givaren vill hjälpa.
          </note>
          <note n="f32e5637">
            Mot bakgrund av detta känner jag ett stort förtroende för det
            biståndsarbete som utförs av ett antal ideella hjälporganisationer.
            Hjälpen går då från människa till människa vid sidan av statliga
            byråkratier, och det gör att det går att bedriva meningsfullt
            hjälparbete, också i diktaturer.
          </note>
          <note n="c76a684f">
            Dessutom tilltalas jag av småskaligheten i många projekt. De
            kan vara inriktade på att stärka naturresursbasen - vilket är
            centralt, om jag kopplar till det som jag sade inledningsvis -
            genom byggandet av skyddade källor och trädplanteringar. Om detta
            kombineras med utbildning i alltifrån moderna jordbruksmetoder
            till hälsovård och läsning kan effekterna bli betydande och bestående.
            Detta har Röda korset visat genom ett antal projekt i Etiopien.
            Man har gjort insatser för att förebygga och förhindra katastrofer
            i stället för att bara hjälpa när de väl har inträffat.
          </note>
          <note n="81cc0051">
            Jag imponeras också av idealiteten och engagemanget inom många
            ideella organisationer. Genom egna insamlingar av biståndsmedel
            och kunskapsspridning bidrar de till att stärka det folkliga förtroendet
            och den folkliga förankringen när det gäller biståndet i Sverige.
          </note>
          <note n="9c05f263">
            I mottagarländerna hjälper den lokala förankringen och föreningsbyggandet
            till att fungera som regelrätta demokratiskolor. I Röda korsets
            föreningar även i den gamla diktaturens Etiopien var alla lika
            mycket värda och alla var delaktiga i verksamheten.
          </note>
          <note n="e5d5d12e">
            När människorna själva i mottagarländerna gör jobbet, som i t.ex.
            Röda korsets projekt, skapas ett lokalt engagemang som ger förutsättningar
            för att projekten skall fungera också när de utländska hjälparna
            drar sig ur. Det här är en grund för utveckling och hjälp till
            självhjälp, och det bygger demokrati underifrån. Det ger människorna
            ett värde, och det visar rättigheterna i praktiken.
          </note>
          <note n="93734c59">
            Jag tycker att de svenskar som gör insatser i hjälporganisationerna
            förtjänar ett stort erkännande.
          </note>
          <note n="94f192b7">
            Ytterligare en viktig aspekt är att de ideella organisationerna
            har bidragit till ett mycket stort kunskapsuppbyggande och kunskapsutvecklande
            inom biståndet. Inte sällan har de gått före och visat vägen när
            det gäller nya effektiva, och inte minst kostnadseffektiva, biståndsverksamheter.
          </note>
          <note n="2db1c9a5">
            Till detta kommer också att de ideella hjälporganisationerna
            har en betydande intern effektivitet. Det är nödvändigt att man
            hanterar pengarna rätt när man skall motivera för människor varför
            de skall skänka pengar just till den egna verksamheten.
          </note>
          <note n="8325c965">
            Vi moderater tycker att man skall gå mera mot en konkurrensupphandling
            av det statliga biståndet. På sikt skall det kunna utföras av
            ideella organisationer.
          </note>
          <note n="3a70b11b">
            Avslutningsvis: Det behövs mera av ideellt engagemang för det
            svenska biståndet. Det räcker inte med de insatser som görs via
            staten. Det åligger oss alla att ta ett privat ansvar var och
            en på sitt sätt genom arbetsinsatser eller genom bidrag till de
            ideella hjälporganisationerna.
          </note>
          <note n="1b4fa359">
            Anf. 87 EVA GOES (mp)
          </note>
          <note n="5a38bf15">
            Herr talman! Jag skall först läsa ett brev från mödrar i Östtimor:
          </note>
          <note n="c98aa4d1">
            Som mödrar till barn som dödats eller försvunnit lever vi än
            i dag i en oändlig sorgens tystnad utan att veta var de barn som
            vi älskar är begravda. Vi vädjar och kräver att den indonesiska
            regeringen ger oss våra barns kroppar åter. Vi avvisar alla smutsiga
            manövrar från Indonesien där man hävdar att utveckling och framsteg
            för vårt land kan kompensera förlusterna av våra barns liv. Ni
            skall veta att efter att det amerikanska senatsrepresentanterna
            har rest hem fortsätter våra barn att utsättas för fängslanden
            och repressalier.
          </note>
          <note n="deb456a4">
            Våra hem är fortfarande bevakade av indonesiska soldater i civila
            kläder, och militärfordonen har målats i civila färger.
          </note>
          <note n="f1e60057">
            Detta brev till Hillary Clinton från september
          </note>
          <note n="feaaf309">
            1993 är underskrivet av 48 östtimoresiska mödrar.
          </note>
          <note n="abd4e221">
            Folkmord är ett starkt ord. Men i ett land där en tredjedel av
            befolkningen har utplånats är det giltigt -
          </note>
          <note n="4c1ad969">
            jag talar om Indonesien. 200 000 människor har dödats genom krig,
            svält och terror sedan Indonesiens ockupation 1975. Ännu i dag
            lever Östtimors folk under järnhälen. Vi lever i helvetet, säger
            Östtimors katolske biskop Ximenes Belo - en av de få i Östtimor
            som i dag kan tala fritt.
          </note>
          <note n="1911aeaf">
            Kriget, folkomflyttningarna och terrorn från de indonesiska säkerhetsstyrkorna
            har lagt stora bördor på
          </note>
          <note n="04a00d70">
            Östtimors kvinnor, på mödrar som har ansvar för försörjningen
            i byar där hela den manliga befolkningen har dödats, på döttrar
            och systrar som är utvalda måltavlor för säkerhetsstyrkornas terror.
            Sexuell tortyr, våldtäkter och stympning har hört till kvinnors
            vardag i Östtimor i 19, snart 20, år.
          </note>
          <note n="8fe727bd">
            Trots den negativa befolkningsutvecklingen genomförs barnbegränsningsprogram
            med tvångsmetoder, bl.a. sterilisering. Den indonesiska sjukvården
            samarbetar med militären genom att tillåta förhör under tortyr
            på sjukhusen. Indonesiska läkares medverkan i massdödandet av
            överlevande från massakern i Dili 1991 har också underminerat
            befolkningens förtroende för den indonesiska hälsovården, något
            som förvärrat hälsosituationen främst för kvinnor och barn. Barnadödligheten
            är en av de högsta i världen.
          </note>
          <note n="0250154f">
            Jag uppskattade Pierre Schoris inlägg här om kvinnorna. Det är
            därför som jag tar upp den här aspekten på Östtimor.
          </note>
          <note n="ef5ac4d5">
            Vi vet att uppmärksamheten måste fästas på villkoren för kvinnor
            och barn. Trots en omfattande dokumentation om kränkningar av
            mänskliga rättigheter i Östtimor och även i Västpapua och Irian
            Jaya är denna verklighet föga speglad i massmedierna och i den
            politiska debatten.
          </note>
          <note n="b289859b">
            Östtimors barn drabbas också på andra sätt. Man ser inga gatubarn
            i Östtimor, men fattigdomen tvingar barnen att ta arbete som tjänstefolk
            åt inflyttade indonesier.
          </note>
          <note n="94677062">
            Man ser inte heller mycket gatuprostitution i Östtimor. Men unga
            flickor väljs ut och tvingas genom tvångsgiften att utföra sexuella
            tjänster åt höga indonesiska militärer.
          </note>
          <note n="00100b17">
            Vi vet att det skedde en massaker på Santa Cruzkyrkogården i
            Östtimors huvudstad Dili. 273 personer massakrerades den 12 november
            1991. Vi trodde att det hade blivit bättre i landet, men vid och
            efter årsskiftet har våldet trappats upp i just Dili och även
            runt om i landet. Vad som har hänt är att sedan slutet av januari
            har svartklädda dödsskvadroner terroriserat civilbefolkningen
            i Dili och i flera andra distrikt. Åtta aktivister i självständighetsrörelsen
            har dödats av dessa gäng. Enligt Manuel Carrasclão, en medlem
            av provinsförsamlingen i Östtimor, har 5 000 småbönder slutat
            att bruka sina jordar sedan terrorn inleddes. Han är en av de
            utvalda från regeringen som har ingått i dödsskvadronerna.
          </note>
          <note n="5f53558f">
            Med tanke på och med hänsyn till den försämrade mänskliga rättighets-situationen
            i Indonesien anser
          </note>
          <note n="a460563d">
            Miljöpartiet att ett bistånd till regeringen inte kan komma ifråga.
            Svenskt bistånd måste gå till mänskliga rättighets-organisationer
            och stärka de krafter som arbetar för mänskliga rättigheter.
          </note>
          <note n="951dd22c">
            Miljöpartiet anser därför att stöd till Indonesien skall gå till
            den katolska kyrkan, därför att den jobbar intensivt för mänskliga
            rättigheter. Det humanitära biståndet bör kanaliseras via oberoende
            kanaler till projekt i kyrkans regi. Dessutom bör stöd ges till
            frihetsrörelsen CNRM under anslaget Demokrati och
          </note>
          <note n="0d69d10d">
            Mänskliga rättigheter.
          </note>
          <note n="c8966d96">
            Under anslaget Särskilda program anser vi att stöd bör ges till
            de kulturarbetare som kulturstiftelsen
          </note>
          <note n="9b03581d">
            Fondação Borjada Costa och andra CNRM närstående organisationer
            står för.
          </note>
          <note n="b1432ac1">
            Vi anser också att regeringen ej bör bevilja ukrediter till Indonesien.
            I Nordiska ministerrådet bör
          </note>
          <note n="b20140e4">
            NIB:s, Nordiska investeringsbanken, och NDF:s,
          </note>
          <note n="257b1f45">
            Nordiska utvecklingsfonden, kreditgivning till Indonesien stoppas
            till dess Indonesien visar respekt för såväl FN:s resolution om
            Östtimors rätt till självbestämmande som grundläggande mänskliga
            rättigheter.
          </note>
          <note n="ff818edb">
            Miljöpartiet anser också att regeringen bör använda
          </note>
          <note n="e98b152b">
            Sveriges närvaro i Consultative Group for Indonesia till att
            ta upp Indonesiens kränkningar av mänskliga rättigheter på Östtimor
            - det här gäller också Irian
          </note>
          <note n="dcb2b8cd">
            Jaya m.fl. - och verka för att den internationella kreditgivningen
            kopplas till Indonesiens efterlevnad av FN:s resolution om Östtimor.
            Vidare har vi hänvisat till EU-parlamentet, som har fördömt Indonesiens
            förtryck och ockupation av Östtimor. Det är en resolution som
            skrevs under den 17 november 1994, där man också uppmanar EU att
            suspendera allt ekonomiskt samarbete med den indonesiska regeringen
            så länge den framhärdar med sin olagliga ockupation och förtryck.
          </note>
          <note n="a6023fd4">
            Vi uppmanar och hoppas att Sveriges regering ställer sig bakom
            denna EU-resolution vad avser ukrediter till Indonesien och att
            man suspenderar ekonomiskt samarbete.
          </note>
          <note n="1790992f">
            Därmed yrkar jag bifall till vår reservation 113
          </note>
          <note n="a9024572">
            som handlar om bistånd, 147 som handlar om ukrediter. Jag skulle
            gärna vilja yrka bifall till flera, bl.a. 114 om att suspendera
            allt ekonomiskt samarbete men jag avstår, liksom jag avstår från
            att yrka bifall till vår reservation 146 om speciellt ekonomiskt
            stöd till mänskliga rättighetsorganisationer.
          </note>
          <note n="56291cda">
            Anf. 88 LARS HJERTÉN (m)
          </note>
          <note n="1a76d045">
            Herr talman! Jag skall uppehålla mig vid flyktingfrågan och också
            nämna något om enskilda organisationer.
          </note>
          <note n="6d9d5e8a">
            Flyktingsituationen i världen är mycket oroande.
          </note>
          <note n="eef6083f">
            FN:s flyktingkommissarie UNHCR beräknade för några månader sedan
            antalet flyktingar till mer än 23
          </note>
          <note n="3ce3ac81">
            miljoner människor. Den stora majoriteten av dessa, drygt 16
            miljoner, har flytt till något annat land och 3
          </note>
          <note n="2848ad41">
            miljoner är flyktingar i det egna landet, dvs. internflyktingar.
            Lika många, 3 miljoner, är flyktingar som återvänt till sina hemländer
            men fortfarande behöver skydd av olika slag. Dit hör personer
            som är drabbade av situationen i f.d. Jugoslavien. Det finns ca
            2,5
          </note>
          <note n="1c6c3e68">
            miljoner palestinier som sedan mycket länge lever i flyktingläger.
          </note>
          <note n="a284ae9d">
            Dessutom finns det många människor som flyr inom sitt eget land
            eller till ett grannland på grund av inbördeskrig, terrordåd och
            svält. Det kan hända oerhört snabbt. Hur många som just nu är
            på flykt i Burundi vet väl ingen riktigt. Det finns väldigt många
            människor i rörelse, framför allt i fattiga länder, från landsbygden
            till de stora städerna. De har ett slags flyktingsstatus, dock
            inte i formell mening.
          </note>
          <note n="0d626a84">
            Av flyktingarna finns 25 % i Afrika, 26 % i Europa, 32 % i Asien
            och Oceanien, 10 % i f.d. Sovjetunionen, 6 % i Nordamerika och
            1 % i Latinamerika.
          </note>
          <note n="495ac3ca">
            Ett stort problem är att fattiga länder får bära en mycket tung
            börda. Iran och Pakistan hade förra året
          </note>
          <note n="c7d51ba2">
            4 miljoner flyktingar inom sina gränser, men även små länder
            som de afrikanska staterna Malawi och
          </note>
          <note n="50968d05">
            Sudan har många flyktingar, ungefär 700 000 var.
          </note>
          <note n="7d79a96b">
            För en vecka sedan diskuterade vi i kammaren situationen för
            bosnienkroater, och i det sammanhanget nämndes att Kroatien har
            nästan 400 000 flyktingar.
          </note>
          <note n="3596813c">
            Inbördeskriget i Jugoslavien har tvingat nästan 4
          </note>
          <note n="c270ca28">
            miljoner människor på flykt undan strider och förföljelser. Många
            av dem finns i vårt land, ännu fler i
          </note>
          <note n="7fe2b40e">
            Tyskland.
          </note>
          <note n="66f19cc4">
            En del flyktingar återvänder till sina hemländer.
          </note>
          <note n="16d65112">
            Det måste vara målet. 1993 var det över 800 000
          </note>
          <note n="ed61cf62">
            personer som med stöd av UNHCR vände tillbaka, främst till Kambodja,
            Afghanistan, Etiopien och Somalia.
          </note>
          <note n="530df66d">
            Det är trots allt glädjande att en del flyktingar som har möjlighet
            att återvända till sina hemländer, men detta får inte så stor
            uppmärksamhet som när folk fördrivs och flyr från sina hem. I
            Moçambique hade t.ex. 880 000 människor återvänt förra året efter
            fredsöverenskommelsen i slutet av 1992.
          </note>
          <note n="83a80745">
            Situationen är oerhört oroande i Burundi. UNHCR
          </note>
          <note n="f6e4c020">
            beräknar att närmare 600 000 människor har flytt från
          </note>
          <note n="de46ac2e">
            Burundi under 1993/94. Det är 10 % av befolkningen, och de flesta
            flyktingar är kvinnor, barn och gamla.
          </note>
          <note n="fc74f27f">
            När terrorn drabbar ett land, när beväpnade horder går från hus
            till hus, flyr människor bokstavligt för sina liv hals över huvud.
            Det är precis vad som nu sker i Burundi. FN:s flyktingkommissarie
            UNHCR
          </note>
          <note n="9ba04366">
            spelar här en viktig roll som samordnare och ofta som huvudaktör
            på platsen. En huvudinriktning av arbetet är att hjälpa flyktingar
            att återvända till sina hem och hemländer. Trots att detta mål
            ofta är svårt att nå, åtminstone på kort sikt, måste det ändå
            vara detta man strävar efter. Stora flyktingskaror långt från
            sina hem och hemländer eller i flyktingläger, i gigantiska tältläger
            eller kåkstäder, får aldrig vara ett slutmål för flyktingpolitiken.
          </note>
          <note n="fe979fe0">
            Herr talman! Moderaterna har i reservation 34 föreslagit 50 miljoner
            ytterligare till UNHCR, som vi anser bedriver en viktig verksamhet
            bland världens flyktingar.
          </note>
          <note n="3631286f">
            Många har i dag talat vackert om enskilda organisationer. Det
            är bra. Inställningen har inte alltid varit så positiv som just
            nu. En fördel med dessa organisationer är att de kan arbeta vid
            sidan av en regim som kanske är både odemokratisk och korrupt.
            Via dessa organisationer blir också den svenska allmänheten delaktig
            i olika biståndsprojekt på ett påtagligt sätt. I
          </note>
          <note n="bba1748d">
            tusentals svenska hem står det en fastesparbössa på köksbordet
            från Lutherhjälpen, Bröd till bröder, eller någon annan organisation.
            Flera hundra tusen svenskar är medlemmar i Röda korset, som Sten
            Tolgfors nyligen talade om, och i andra hjälporganisationer som
            har ett massivt stöd och där många svenskar är engagerade.
          </note>
          <note n="785e350e">
            Det finns också organisationer som har mera begränsat verksamhetsområde,
            som Svenska Afghanistankommittén som arbetar i ett land. Men det
            finns också många mindre organisationer som spelar en viktig roll
            t.ex. för att bevaka frågan om mänskliga rättigheter och demokrati.
            Som vi ser det bör enskilda organisationer kunna spela en betydligt
            större roll än vad som nu är fallet genom att de får vara med
            och delta i en upphandling av olika biståndsprojekt. Stora och
            små ideella organisationer bör på lika villkor kunna överta en
            hel del uppgifter som i dag utförs av
          </note>
          <note n="25c49cd9">
            SIDA. Här vill vi erbjuda alla goda krafter att vara med och
            via enskilda organisationer få ett ansvar för olika biståndsprojekt.
            Det är inget nytt, för många av dessa organisationer har faktiskt
            lång erfarenhet av att själva ta ansvar för och driva olika verksamheter
            såsom skolor, sjukhus, jordbruk och olika småföretag.
          </note>
          <note n="0fb756f5">
            Det är på tiden att vi tar vara på den erfarenheten och tänker
            i nya banor inom biståndspolitiken.
          </note>
          <note n="ff791426">
            Herr talman! Jag har inget annat yrkande än det
          </note>
          <note n="71b74e56">
            Bertil Persson redan framfört om bifall till reservation
          </note>
          <note n="65386247">
            1.
          </note>
          <note n="343a858f">
            Anf. 89 KRISTINA SVENSSON (s) replik
          </note>
          <note n="cc097335">
            Herr talman! Lars Hjertén berör flyktingsituationen i Centralafrika
            så som den ser ut just nu och uppehåller sig vid UNHCR:s verksamhet,
            som gör ett enastående arbete. Men jag tycker att Lars Hjertén
            missar en viktig del i problematiken, den som rör internflyktingarna.
            Det exempel som Lars Hjertén tog upp var Burundi. Vad som händer
            där just nu är att man har flyktingar i sitt eget land, alltså
            internflyktingar. Det finns ingen organisationer som har mandat
            för dem. Det är där vi nu har det verkliga problemet.
          </note>
          <note n="10710357">
            FN-systemet har inte ansvar för dessa flyktingar.
          </note>
          <note n="c0ce06dc">
            Anf. 90 INGRID NÄSLUND (kds) replik
          </note>
          <note n="4907df56">
            Herr talman! Lars Hjertén talar varmt om de enskilda ideella
            organisationernas betydelse i hjälparbetet. Där är vi av samma
            uppfattning. Jag vill då ställa frågan: Varför vill inte Moderaterna
            vara med och bidra till att det redan nu blir en majoritet för
            att ge lika mycket pengar till de enskilda organisationerna som
            man tidigare har gjort?
          </note>
          <note n="860f49db">
            Anf. 91 LARS HJERTÉN (m) replik
          </note>
          <note n="b39e6afa">
            Herr talman! I vårt förslag vill vi ge de enskilda organisationerna
            betydligt större inflytande och även större medel än de kan få
            i dag via det bidrag som är exklusivt för dem, genom att de kan
            få vara med och räkna på olika projekt som i dag går till SIDA.
            De enskilda organisationerna har stor och lång erfarenhet av att
            arbeta självständigt. Härigenom kan de få ett mycket stort uppdrag
            som kan betyda oerhört mycket och som kan vara av mycket större
            omfattning än vad det bidrag medger som de får exklusivt på det
            konto som gäller enskilda oganisationer i dag.
          </note>
          <note n="24397944">
            Anf. 92 INGRID NÄSLUND (kds) replik
          </note>
          <note n="fd5719e3">
            Herr talman! Det låter gott och väl för framtiden, men frågan
            är om vad som händer i dag. Vi vet att flera av dem har problem
            därför att långsiktigheten kommer i fara genom att de planer som
            de har gjort upp, med tanke på det de trodde skulle komma dem
            till del, nu får skrinläggas, eller de kan få svårigheter med
            att genomföra dem.
          </note>
          <note n="eb860f9b">
            Därför menar jag att Moderaterna borde ha tagit sitt ansvar här
            i dag. Möjligheten fanns att en majoritet hade kunnat se till
            att organisationerna fått mer pengar.
          </note>
          <note n="6ccd827d">
            Anf. 93 LARS HJERTÉN (m) replik
          </note>
          <note n="d732066e">
            Herr talman! Jag tror att vi tar vårt ansvar. Utöver det jag
            nämnde är Sverige som vi vet med i EU sedan den 1 januari i år.
            Där finns det också en rejäl pott som de enskilda organisationerna
            kan utnyttja. Det kan man göra redan nu. Om man så bara utnyttjade
            några få procent till svenska enskilda organisationer kommer man
            upp rejält i summor. Redan det ger över
          </note>
          <note n="f3d2e2cc">
            1 miljard kronor.
          </note>
          <note n="c875702e">
            Möjligheterna finns. Det gäller bara att se möjligheterna och
            inte svårigheterna.
          </note>
          <note n="1c257e35">
            Anf. 94 EVA ZETTERBERG (v) replik
          </note>
          <note n="35a858c5">
            Herr talman! Jag blir förvirrad av vad Lars
          </note>
          <note n="c562d7ea">
            Hjertén och Sten Tolgfors tar upp när de pratar sig oerhört varma
            om enskilda organisationer. Det Lars
          </note>
          <note n="fd243f56">
            Hjertén nyss sade till Ingrid Näslund om att Moderaterna i själva
            utskottsarbetet skulle ha lagt fram ett alternativt förslag som
            mer tillgodosåg enskilda organisationer stämmer inte. Det finns
            åtminstone ingenting i det exemplar jag har av betänkadet som
            tyder på detta. Där har Moderaterna accepterat regeringens hållning
            vad gäller enskilda organisationer.
          </note>
          <note n="3e36c13c">
            Tidigare var Bertil Persson inne på att Moderaterna precis som
            Vänsterpartiet hade lyssnat på delvis felaktiga signaler från
            regeringen. Vi tog tidigare i debatten upp frågan om det inte
            fanns anledning även för Moderaterna att ändra sig på den punkten.
          </note>
          <note n="d0e6d48b">
            När jag lyssnade till era anföranden fick jag först intrycket
            att ni hade gjort det. Men ni står alltså fast vid de tidigare
            beslut som partiet har fattat och tänker inte gå på någon av de
            reservationer som finns på området. Det tror jag är en väldigt
            viktig upplysning till dem som lyssnar på debatten.
          </note>
          <note n="1a00299b">
            Anf. 95 LARS HJERTÉN (m) replik
          </note>
          <note n="1c2a8cfd">
            Herr talman! Det gäller att hålla sig inom de ramar som man har
            anslagit till olika ändamål. Vi hade varit intresserade av att
            även på denna punkt diskutera ett högre anslag om vi hade kunnat
            komma överens om besparingar inom något annat område så att det
            totalt inte hade försämrat budgetläget för staten. Det kan vi
            inte bidra till. Det är bara att fundera på den diskussion som
            fördes i morse.
          </note>
          <note n="f53be08b">
            Några sådana förslag fick vi inte från något annat håll, och
            därför har vi fastnat vid våra motioner i frågan och står fast
            vid dem.
          </note>
          <note n="d9346127">
            Anf. 96 EVA JOHANSSON (s)
          </note>
          <note n="cf98498c">
            Herr talman! Jag vill göra en kommentar till utskottets skrivning
            vad gäller biståndet till Eritrea.
          </note>
          <note n="bf76c599">
            Utskottet skriver efter sin redovisning av det samarbete som
            har inletts så här: "Enligt utskottet finns det vid samarbetet
            med Eritrea dock skäl att väga in den eritreanska regeringens
            syn på återtagande av egna medborgare och den brist på respekt
            för internationell rätt man därvid visat."
          </note>
          <note n="978a30ba">
            Jag har ägnat en del tid åt att försöka skaffa mig kunskap på
            detta område, både vid resor i Eritrea och kontakter här på hemmaplan.
            Jag har faktiskt aldrig upptäckt att någon eritrean, varken i
            regeringen eller någon annanstans, har sagt sig vilja hindra sina
            egna medborgare att komma hem.
          </note>
          <note n="572e5ffa">
            Tvärtom har jag upplevt att det finns ett väldigt stort intresse.
            Man är angelägen om att så snart det bara går göra det möjligt
            för flyktingar att återvända till sitt hemland.
          </note>
          <note n="52d70012">
            En del tycker att detta låter konstigt mot bakgrund av den diskussion
            som har förts med Eritrea från svensk sida om de 400 asylsökande
            som för närvarande finns i Sverige och som det som sagt pågår
            diskussioner om.
          </note>
          <note n="1bfe2c6e">
            Det är inte så konstigt. Det är bara det att man måste se saken
            från ett något annorlunda perspektiv än det svenska. Då är det
            lämpligt att ta det eritreanska som utgångspunkt.
          </note>
          <note n="af49e644">
            Det finns fortfarande flera hundra tusen flyktingar i läger i
            Sudan sedan den tid det var krig i Eritrea.
          </note>
          <note n="336792c6">
            Flyktingarna lever under mycket små och fattiga omständigheter.
            Just Sudan ligger också i ett av Afrikas mer oroliga hörn. Ett
            flyktingläger bidrar naturligtvis inte till att skapa större stabilitet.
          </note>
          <note n="270fb073">
            Det finns alltså anledning, både av rent sociala skäl och av
            rent säkerhetsmässiga skäl, att göra som den eritreanska regeringen
            gör, nämligen prioritera möjligheterna för de människor som lever
            i flyktingläger i Sudan att komma hem.
          </note>
          <note n="4bf9e5db">
            En sådan prioritering är alldeles nödvändig. Det begriper var
            och en som har varit i Eritrea och sett landet. Det är nödvändigt
            därför att det allra mest fundamentala saknas i Eritrea. Det saknas
            mat, vatten och bostäder.
          </note>
          <note n="4628fcbb">
            Eritrea gör i dag stora uppoffringar för att se till att så många
            som möjligt av deras medborgare så snabbt som möjligt skall få
            komma hem. Men man har som sagt var prioriterat dem som man upplever
            har det allra värst.
          </note>
          <note n="f524a2b6">
            Det finns en överenskommelse mellan Sverige och
          </note>
          <note n="4e3c987c">
            Eritrea, såvitt jag kan förstå, som gäller de 400 som finns här
            i Sverige. Det är en liten del. Arbetet med att förse dessa eritreaner
            med nödvändiga papper och identifiera dem som eritreanska medborgare
            pågår.
          </note>
          <note n="ed072175">
            Därmed tycker jag att det är självklart att det biståndssamarbete
            som inletts och som beskrivs i utskottsbetänkandet får möjlighet
            att komma i gång på allvar igen. Det är nödvändigt för att repatrieringen
            skall kunna genomföras. Jag tror också att det är nödvändigt att
            världen i övrigt samarbetar med Eritrea på detta sätt för att
            Eritrea skall kunna överleva.
          </note>
          <note n="3ddf3fbc">
            Ur detta omvända perspektiv har jag faktiskt väldigt svårt att
            begripa varför utskottet väljer att göra denna kommentar.
          </note>
          <note n="f768eb63">
            Jag skall inte göra något yrkande på denna punkt.
          </note>
          <note n="848f3f66">
            Jag har inget annat yrkande för hemställan än vad utskottet har.
            Men jag tycker ändå, herr talman, att det var nödvändigt att göra
            denna kommentar. Vi kan ibland behöva se saker och ting ur ett
            annat perspektiv än vårt eget.
          </note>
          <note n="7186110a">
            Anf. 97 INGRID NÄSLUND (kds) replik
          </note>
          <note n="f0b095d2">
            Herr talman! Jag är mycket glad över att Eva Johansson har tagit
            upp frågan om Eritrea. Jag vill säga att vi kristdemokrater när
            det gäller anslagets storlek har reserverat oss och vill ge 60
            miljoner i stället för de 30 miljoner som utskottet har stannat
            för på förslag av regeringen.
          </note>
          <note n="a56c76b1">
            Jag håller fullständigt med Eva Johansson om att de problem som
            Eritrea har när det gäller att ta hem de hundratusentals - jag
            tror att siffran 700 000 har nämnts - som finns i Sudan är oerhört
            mycket större än när det gäller de kanske 400 som finns i Sverige.
          </note>
          <note n="88cff01c">
            Många betvivlar den siffran och tror inte att det ens är så många
            som finns i Sverige. En del menar att det inte är mycket mer än
            hälften. Det är en sådan oerhörd skillnad. Sudan har så mycket
            mindre möjligheter än vi att ta vara på alla dessa människor,
            så att om
          </note>
          <note n="aa71690b">
            Eritrea prioriterar dem tycker jag att det är helt naturligt.
          </note>
          <note n="2705f41d">
            Väldigt många av de människor från Eritrea som finns här i landet
            har kommit som mycket unga -
          </note>
          <note n="79975b51">
            redan i 15-16-årsåldern. De har alltså tillbringat den period
            i livet som är så oerhört viktig här, dvs. när man går från att
            vara barn till att bli en vuxen ung människa, utan utbildning.
            Jag tycker faktiskt att vi har ett oerhört stort ansvar för dessa
            ungdomar. Jag tycker därför inte att någon skulle tvingas i väg
            mot sin vilja.
          </note>
          <note n="b8d3b562">
            Anf. 98 EVA JOHANSSON (s) replik
          </note>
          <note n="32671cfb">
            Herr talman! Det är bra att Ingrid Näslund ställer upp på resonemanget,
            men det vore betydligt mycket bättre om hon hade rått sin partiledare
            att göra någonting åt konflikten under hans tid som biståndsminister.
            Då hade frågan varit betydligt mycket enklare att lösa. Nu lät
            man den gå i arv till en ny regering när den hade cementerats.
          </note>
          <note n="3dba76fc">
            Den socialdemokratiska regeringen har ändå på ett förtjänstfullt
            sätt bidragit till att knutarna har lösts upp. Det är jag väldigt
            glad över. Sedan skulle jag också önska att vi hade haft mer pengar
            att anslå till
          </note>
          <note n="b494788f">
            Eritrea. Det är ju på det sättet, herr talman, att ju mindre
            partierna i denna kammare är, desto mer pengar brukar de ha. Jag
            är glad över att tillhöra ett stort parti. Det är jag fullt nöjd
            med. Därför har jag inget annat yrkande än bifall till utskottets
            förslag.
          </note>
          <note n="5330ae5b">
            Anf. 99 INGRID NÄSLUND (kds) replik
          </note>
          <note n="c87449b4">
            Herr talman! Eva Johansson hör till dem som under oppositionstiden
            hade väldigt gott om pengar i olika avseenden. Det hade också
            hennes parti på den tiden, även om det var ett stort oppositionsparti.
          </note>
          <note n="6243a5f1">
            Åren har gått, och ungdomarna har varit här allt längre tid.
            Därför tycker jag att det är väldigt rimligt att de får stanna
            kvar. Dessutom har den nuvarande regeringen försett sig med så
            stora summor för att täcka asylkostnader här i landet att man
            borde ha råd med det.
          </note>
          <note n="92483895">
            Anf. 100 EVA JOHANSSON (s) replik
          </note>
          <note n="c82c8ac6">
            Herr talman! Jag tycker att de 400 ärenden som det handlar om
            skall prövas i vederbörlig ordning.
          </note>
          <note n="996dd0f2">
            Många av dem är prövade. Har det tillkommit ytterligare skäl
            sedan den prövningen skall de skälen naturligtvis prövas i vanlig
            ordning.
          </note>
          <note n="699bf106">
            Varken Ingrid Näslund eller jag skall ge löften om att eritreanerna
            skall få stanna eller några andra typer av besked. Det kan varken
            Ingrid Näslund eller jag stå för gentemot dessa människor.
          </note>
          <note n="63c73d3a">
            Har det tillkommit skäl för någon - har de en starkare anknytning
            till Sverige nu än när deras ärende prövades - skall det prövas
            igen. Det tycker jag är det enda besked vi skall lämna här.
          </note>
          <note n="dc0d5548">
            Anf. 101 Statsrådet PIERRE SCHORI (s)
          </note>
          <note n="9b22a72b">
            Herr talman! Jag vill avsluta den här debatten -
          </note>
          <note n="9cd34f2f">
            som har engagerat oss dubbelt så lång tid som den ekonomiska
            debatten i morse gjorde, och i den meningen finns det väl ett
            slags rimlig proportion på saker och ting - med att hjärtligt
            tacka er som har engagerat er i denna debatt för konstruktiva
            uppslag och en upplysande debatt.
          </note>
          <note n="ad0cf440">
            Vi har varit eniga om de väsentliga globala ödesfrågorna och
            också om de prioriteringar i anslagen som regeringen har gjort
            beträffande fattigdomsbekämpning, kvinnors rättigheter, demokrati
            och folklig delaktighet. Det är viktigt, därför att biståndets
            vänner skall inte strida. Det tjänar bara biståndets fiender på.
          </note>
          <note n="86ee6aea">
            Biståndet får inte blott bli en nådegåva utan måste ses just
            som ett instrument för en samlad svensk utrikespolitik för fred,
            demokrati och utveckling.
          </note>
          <note n="22a03420">
            Vad handlar det då egentligen om?
          </note>
          <note n="bd0627f5">
            Förutom alla goda bidrag som givits här i dag vill jag peka på
            ett utomordentligt upplysande inlägg av
          </note>
          <note n="128564be">
            Leif Norrman från Luanda i en morgontidning. Han skriver så här:
          </note>
          <note n="d436e861">
            Genom rusningstrafiken går en helt naken man, smutsig och tovig.
            Ur gapande sår i buken hänger tarmar ut. Ingen ens vänder sig
            om. Mentalsjukhuset hade ingen mat, så de släppte ut patienterna.
            En medelålders kvinna dyker upp i bilens strålkastarsken.
          </note>
          <note n="f59a888d">
            Hon går barfota och håller med krampaktig smärta med de korsade
            armarna ihop en gammal blå badrock.
          </note>
          <note n="995dc76e">
            Gå inte nära henne! Hon är vacker, men hon är en bomb. Är hon
            galen? Nej, men hon väntar på att explodera. Utanför mitt fönster
            har det blivit kväll. Nu kommer gatpojkarna och klättrar upp på
            stjärntaket över det mörka blöta svalg som är porten på huset
            mitt emot. De har inget annat på sig än shortsen som färgats bruna
            av soporna. De kryper ihop. De skall sova. Nu är det åter vilddjur
            i Luandas djungel, små vilddjur som reder sina nattläger.
          </note>
          <note n="757eca47">
            Om inte vi kan förmå att mobilisera en global aktion för att
            utrota sådana förhållanden över hela världen är vi inte värda
            namnet människa.
          </note>
          <note n="d541e110">
            Denna utslagningens mekanismer verkar på olika sätt över hela
            vårt klot - i nord och syd och i öst och väst. De pågår i Bogotà,
            Bordeaux, Boston, Birmingham och Botkyrka. Vi måste därför ha
            den här samsynen för att bekämpa fattigdom och alla de tendenser
            till social utslagning som finns.
          </note>
          <note n="d6f0a0c8">
            Herr talman! Allra sist: Vi svenskar kan ändå relativt sett känna
            oss trygga och nöjda med vårt bistånd i och med att det är effektivt
            och uthålligt, men också därför att det räddar liv, lindrar nöd,
            sätter fart på utvecklingens hjul och ger hopp om en bättre framtid
            för inte så få människor. Detta får oss också att växa som människor!
          </note>
          <note n="b3293424">
            Anf. 102 MARIANNE
          </note>
          <note n="31d2cf87">
            SAMUELSSON (mp)
          </note>
          <note n="339693da">
            Herr talman! Eftersom jag efter mitt debattinlägg inte har fått
            något svar på frågan om vad som skulle hända med det framtida
            biståndet och kompletteringspropositionen har jag en konkret fråga
            till biståndsministern:
          </note>
          <note n="0fdfd167">
            Finns det i kompletteringspropositionen ytterligare besparingar
            på biståndssidan och, om svaret är ja, hur mycket?
          </note>
          <note n="ddb7b514">
            Anf. 103 Statsrådet PIERRE SCHORI (s)
          </note>
          <note n="4b7a2bd9">
            Herr talman! De besparingar som har angivits i debatten här är
            de som gäller. Det har alltså gällt frysningen, och det har gällt
            indragning av vissa reservationer för innevarande budgetår. Någonting
            därutöver kommer det icke att bli. Därefter skall vi börja vandringen
            mot enprocentsmålet.
          </note>
          <note n="111a6d54">
            Överläggningen var härmed avslutad.
          </note>
          <note n="d8d14912">
            Beslut
          </note>
          <note n="8f024e7d">
            Mom. 1 (enprocentsmålet m.m.)
          </note>
          <note n="3e9243b1">
            1. utskottet
          </note>
          <note n="fe7872a4">
            2. res. 1 (m)
          </note>
          <note n="49cc00de">
            3. res. 2 (c)
          </note>
          <note n="fc87e06b">
            4. res. 3 (fp)
          </note>
          <note n="2709ac97">
            5. res. 4 (v, mp)
          </note>
          <note n="63f74cf1">
            6. res. 5 (kds)
          </note>
          <note n="e1b9f434">
            Förberedande votering 1:
          </note>
          <note n="b0524ab0">
            18 för res. 3
          </note>
          <note n="f8a647b5">
            13 för res. 5
          </note>
          <note n="86aa8954">
            271 avstod
          </note>
          <note n="38146ec3">
            47 frånvarande
          </note>
          <note n="6f1966b7">
            Kammaren biträdde res. 3.
          </note>
          <note n="5b24186b">
            Förberedande votering 2:
          </note>
          <note n="a4457955">
            24 för res. 2
          </note>
          <note n="c6e246a0">
            20 för res. 3
          </note>
          <note n="a340d6d7">
            264 avstod
          </note>
          <note n="82db119c">
            41 frånvarande
          </note>
          <note n="69809aec">
            Kammaren biträdde res. 2.
          </note>
          <note n="7f1e6df3">
            Förberedande votering 3:
          </note>
          <note n="59ec15b2">
            33 för res. 4
          </note>
          <note n="7e2f7fa4">
            23 för res. 2
          </note>
          <note n="092d1a62">
            252 avstod
          </note>
          <note n="82db119c">
            41 frånvarande
          </note>
          <note n="27ea8364">
            Kammaren biträdde res. 4.
          </note>
          <note n="3d30b462">
            Förberedande votering 4:
          </note>
          <note n="93ac55a5">
            75 för res. 1
          </note>
          <note n="59ec15b2">
            33 för res. 4
          </note>
          <note n="d4ab9e51">
            199 avstod
          </note>
          <note n="7f8507ee">
            42 frånvarande
          </note>
          <note n="50b27425">
            Kammaren biträdde res. 1.
          </note>
          <note n="6bc6b7f4">
            Huvudvotering:
          </note>
          <note n="8276cf96">
            147 för utskottet
          </note>
          <note n="0df1f8ba">
            74 för res. 1
          </note>
          <note n="dad7a496">
            86 avstod
          </note>
          <note n="7f8507ee">
            42 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="1f2d1bc9">
            Partivis fördelning av rösterna
          </note>
          <note n="73c82822">
            För utskottet: 146 s, 1 v
          </note>
          <note n="45347e5d">
            För res. 1: 74 m
          </note>
          <note n="7f5dd42c">
            Avstod: 1 s, 23 c, 18 fp, 17 v, 15 mp, 12 kds
          </note>
          <note n="9d05a117">
            Frånvarande: 14 s, 6 m, 4 c, 8 fp, 4 v, 3 mp, 3 kds
          </note>
          <note n="bd462ab1">
            Mom. 2 (höjning av avräkning av asylkostnaderna)
          </note>
          <note n="3e9243b1">
            1. utskottet
          </note>
          <note n="5914ff47">
            2. res. 6 (c, fp, v, mp)
          </note>
          <note n="1a4ceaed">
            3. res. 7 (kds)
          </note>
          <note n="064b301f">
            Förberedande votering:
          </note>
          <note n="79f4658f">
            77 för res. 6
          </note>
          <note n="3ff8016c">
            12 för res. 7
          </note>
          <note n="70d45bba">
            221 avstod
          </note>
          <note n="f6f17997">
            39 frånvarande
          </note>
          <note n="20300f6d">
            Kammaren biträdde res. 6.
          </note>
          <note n="6bc6b7f4">
            Huvudvotering:
          </note>
          <note n="04689816">
            222 för utskottet
          </note>
          <note n="79f4658f">
            77 för res. 6
          </note>
          <note n="b5129912">
            11 avstod
          </note>
          <note n="f6f17997">
            39 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="1e587287">
            För utskottet: 148 s, 74 m
          </note>
          <note n="e7c9d4d9">
            För res. 6: 23 c, 19 fp, 18 v, 16 mp, 1 kds
          </note>
          <note n="e70e7551">
            Avstod: 11 kds
          </note>
          <note n="7a92f58e">
            Frånvarande: 13 s, 6 m, 4 c, 7 fp, 4 v, 2 mp, 3 kds
          </note>
          <note n="6d567b8e">
            Mom. 5 (fond för miljöinsatser)
          </note>
          <note n="3e9243b1">
            1. utskottet
          </note>
          <note n="5b78cc5e">
            2. res. 10 (mp)
          </note>
          <note n="7ed26e11">
            Votering:
          </note>
          <note n="dfee9e5d">
            294 för utskottet
          </note>
          <note n="064fc75b">
            16 för res. 10
          </note>
          <note n="f6f17997">
            39 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="edf30f8e">
            För utskottet: 148 s, 74 m, 23 c, 19 fp, 18 v, 12
          </note>
          <note n="e5bc5121">
            kds
          </note>
          <note n="54fc05df">
            För res. 10: 16 mp
          </note>
          <note n="7a92f58e">
            Frånvarande: 13 s, 6 m, 4 c, 7 fp, 4 v, 2 mp, 3 kds
          </note>
          <note n="84e10bd4">
            Mom. 43 (biståndspolitisk utredning)
          </note>
          <note n="3e9243b1">
            1. utskottet
          </note>
          <note n="83be80b3">
            2. res. 21 (fp)
          </note>
          <note n="7ed26e11">
            Votering:
          </note>
          <note n="e9af03a1">
            290 för utskottet
          </note>
          <note n="90764b68">
            18 för res. 21
          </note>
          <note n="2f2ef719">
            1 avstod
          </note>
          <note n="823b6044">
            40 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="66dab208">
            För utskottet: 147 s, 73 m, 23 c, 1 fp, 18 v, 16 mp,
          </note>
          <note n="3d5dbbf6">
            12 kds
          </note>
          <note n="b884e5a9">
            För res. 21: 18 fp
          </note>
          <note n="138ef4ea">
            Avstod: 1 m
          </note>
          <note n="503b0c11">
            Frånvarande: 14 s, 6 m, 4 c, 7 fp, 4 v, 2 mp, 3 kds
          </note>
          <note n="219aa090">
            Mom. 56 (Världsbankens organisation m.m.)
          </note>
          <note n="3e9243b1">
            1. utskottet
          </note>
          <note n="4e712620">
            2. res. 42 (v, mp)
          </note>
          <note n="7ed26e11">
            Votering:
          </note>
          <note n="111c45d4">
            275 för utskottet
          </note>
          <note n="4dad7916">
            34 för res. 42
          </note>
          <note n="823b6044">
            40 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="7663f1ef">
            För utskottet: 147 s, 74 m, 23 c, 19 fp, 12 kds
          </note>
          <note n="56b05b16">
            För res. 42: 18 v, 16 mp
          </note>
          <note n="503b0c11">
            Frånvarande: 14 s, 6 m, 4 c, 7 fp, 4 v, 2 mp, 3 kds
          </note>
          <note n="4499335d">
            Mom. 62 (strukturanpassningsprogrammen)
          </note>
          <note n="3e9243b1">
            1. utskottet
          </note>
          <note n="5935a5a7">
            2. res. 45 (c, v, mp)
          </note>
          <note n="7ed26e11">
            Votering:
          </note>
          <note n="66e25631">
            253 för utskottet
          </note>
          <note n="ddb826e0">
            57 för res. 45
          </note>
          <note n="f6f17997">
            39 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="7336ea3b">
            För utskottet: 148 s, 74 m, 19 fp, 12 kds
          </note>
          <note n="acb63d4c">
            För res. 45: 23 c, 18 v, 16 mp
          </note>
          <note n="7a92f58e">
            Frånvarande: 13 s, 6 m, 4 c, 7 fp, 4 v, 2 mp, 3 kds
          </note>
          <note n="b81d3783">
            Mom. 65 (Världsbankens stöd till dammprojekt)
          </note>
          <note n="3e9243b1">
            1. utskottet
          </note>
          <note n="abcac011">
            2. res. 48 (v, mp)
          </note>
          <note n="7ed26e11">
            Votering:
          </note>
          <note n="111c45d4">
            275 för utskottet
          </note>
          <note n="af09b3a2">
            34 för res. 48
          </note>
          <note n="2f2ef719">
            1 avstod
          </note>
          <note n="f6f17997">
            39 frånvarande
          </note>
          <note n="293d4fe9">
            Partivis fördelning av rösterna:
          </note>
          <note n="ea5af7cb">
            För utskottet: 148 s, 73 m, 23 c, 19 fp, 12 kds
          </note>
          <note n="2674ad90">
            För res. 48: 18 v, 16 mp
          </note>
          <note n="138ef4ea">
            Avstod: 1 m
          </note>
          <note n="7a92f58e">
            Frånvarande: 13 s, 6 m, 4 c, 7 fp, 4 v, 2 mp, 3 kds
          </note>
          <note n="a3f0ab4f">
            Mom. 80 (medelsram för Angola)
          </note>
          <note n="3e9243b1">
            1. utskottet
          </note>
          <note n="1bb50b1a">
            2. res. 62 (v)
          </note>
          <note n="7ed26e11">
            Votering:
          </note>
          <note n="216dc5f1">
            279 för utskottet
          </note>
          <note n="dd361940">
            19 för res. 62
          </note>
          <note n="a80d3af1">
            12 avstod
          </note>
          <note n="f6f17997">
            39 frånvarande
          </note>
          <note n="080d0475">
            Kammaren biföll utskottet hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="87ec639a">
            För utskottet: 148 s, 74 m, 22 c, 19 fp, 13 mp, 3
          </note>
          <note n="e5bc5121">
            kds
          </note>
          <note n="3987a7c2">
            För res. 62: 1 c, 18 v
          </note>
          <note n="ebf16418">
            Avstod: 3 mp, 9 kds
          </note>
          <note n="7a92f58e">
            Frånvarande: 13 s, 6 m, 4 c, 7 fp, 4 v, 2 mp, 3 kds
          </note>
          <note n="35937af0">
            Mom. 115 (utbyggnad av Bio-Bio-floden)
          </note>
          <note n="3e9243b1">
            1. utskottet
          </note>
          <note n="1e51d50b">
            2. res. 108 (v, mp)
          </note>
          <note n="93c7b34a">
            Kammaren biföll utskottets hemställan med acklamation.
          </note>
          <note n="f7bc672c">
            Mom. 120 (bistånd till Indonesien)
          </note>
          <note n="3e9243b1">
            1. utskottet
          </note>
          <note n="4c251575">
            2. res. 113 (v, mp)
          </note>
          <note n="7ed26e11">
            Votering:
          </note>
          <note n="ed61f1f5">
            274 för utskottet
          </note>
          <note n="d6862e96">
            34 för res. 113
          </note>
          <note n="82db119c">
            41 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="065751c7">
            För utskottet: 148 s, 73 m, 23 c, 18 fp, 12 kds
          </note>
          <note n="f0b0ca39">
            För res. 113: 18 v, 16 mp
          </note>
          <note n="25dd5d2e">
            Frånvarande: 13 s, 7 m, 4 c, 8 fp, 4 v, 2 mp, 3 kds
          </note>
          <note n="29109126">
            Mom. 139 (medelsram för bistånd genom folkrörelser och andra
            enskilda organisationer)
          </note>
          <note n="3e9243b1">
            1. utskottet
          </note>
          <note n="5e2fb6d1">
            2. res. 132 (c, fp)
          </note>
          <note n="4b2c4559">
            3. res. 133 (mp)
          </note>
          <note n="73ee6e89">
            4. res. 134 (kds)
          </note>
          <note n="e1b9f434">
            Förberedande votering 1:
          </note>
          <note n="1dfd0a00">
            17 för res. 133
          </note>
          <note n="4e1b7595">
            30 för res. 134
          </note>
          <note n="d9123b95">
            262 avstod
          </note>
          <note n="823b6044">
            40 frånvarande
          </note>
          <note n="f1253569">
            Kammaren biträdde res. 134.
          </note>
          <note n="8f4ea64e">
            Res. 134 ställdes mot res. 132 som biträddes genom uppresning.
          </note>
          <note n="6bc6b7f4">
            Huvudvotering:
          </note>
          <note n="080d5c51">
            220 för utskottet
          </note>
          <note n="57f867ca">
            61 för res. 132
          </note>
          <note n="613436c6">
            29 avstod
          </note>
          <note n="f6f17997">
            39 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="c7cad1ba">
            För utskottet: 147 s, 73 m
          </note>
          <note n="6a1ad37f">
            För res. 132: 23 c, 19 fp, 18 v, 1 kds
          </note>
          <note n="3b473aef">
            Avstod: 1 s, 1 m, 16 mp, 11 kds
          </note>
          <note n="7a92f58e">
            Frånvarande: 13 s, 6 m, 4 c, 7 fp, 4 v, 2 mp, 3 kds
          </note>
          <note n="fea2bed9">
            Mom. 147 (medelsram för stöd till ekonomiska reformer och skuldlättnad)
          </note>
          <note n="3e9243b1">
            1. utskottet
          </note>
          <note n="1249ec42">
            2. res. 140 (kds)
          </note>
          <note n="93c7b34a">
            Kammaren biföll utskottets hemställan med acklamation.
          </note>
          <note n="97dab664">
            Mom. 153 (U-krediter till Indonesien)
          </note>
          <note n="3e9243b1">
            1. utskottet
          </note>
          <note n="3e477b96">
            2. res. 147 (v, mp)
          </note>
          <note n="7ed26e11">
            Votering:
          </note>
          <note n="862b6f44">
            272 för utskottet
          </note>
          <note n="14bf3db0">
            35 för res. 147
          </note>
          <note n="2f2ef719">
            1 avstod
          </note>
          <note n="82db119c">
            41 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="7e234878">
            För utskottet: 148 s, 72 m, 22 c, 18 fp, 12 kds
          </note>
          <note n="63ac5e1d">
            För res. 147: 1 fp, 18 v, 16 mp
          </note>
          <note n="c1e83ba7">
            Avstod: 1 c
          </note>
          <note n="e697ef7c">
            Frånvarande: 13 s, 8 m, 4 c, 7 fp, 4 v, 2 mp, 3 kds
          </note>
          <note n="bb5b25d4">
            Mom. 176 (total medelsram för biståndet)
          </note>
          <note n="3e9243b1">
            1. utskottet
          </note>
          <note n="0891a4b3">
            2. res. 161 (v)
          </note>
          <note n="7ed26e11">
            Votering:
          </note>
          <note n="0c63daa6">
            250 för utskottet
          </note>
          <note n="c5ccf343">
            18 för res. 161
          </note>
          <note n="82db119c">
            41 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="92e35209">
            För utskottet: 146 s, 74 m, 23 c, 6 fp, 1 kds
          </note>
          <note n="2ce23345">
            För res. 161: 18 v
          </note>
          <note n="f1ecdf92">
            Avstod: 13 fp, 16 mp, 11 kds
          </note>
          <note n="7a470e27">
            Frånvarande: 15 s, 6 m, 4 c, 7 fp, 4 v, 2 mp, 3 kds
          </note>
          <note n="0148a373">
            Övriga moment
          </note>
          <note n="f5a36df3">
            Kammaren biföll utskottets hemställan.
          </note>
          <note n="519a640a">
            9 § Vissa tryck- och yttrandefrihetsrättsliga frågor
          </note>
          <note n="b5f40705">
            Föredrogs
          </note>
          <note n="d542df0b">
            Konstitutionsutskottets betänkande 1994/95:KU14
          </note>
          <note n="e4e74a79">
            Vissa tryck- och yttrandefrihetsrättsliga frågor
          </note>
          <note n="ed3192a1">
            Anf. 104 OLA KARLSSON (m)
          </note>
          <note n="075e7091">
            Herr talman! Betänkandet behandlar en lång rad motioner från
            den allmänna motionstiden, både 1994
          </note>
          <note n="6d69ecc8">
            och 1995, alla med anknytning till tryck- och yttrandefrihetsrättsliga
            ämnen. De gäller allt från våldsskildringar till grundlagsreglering
            av frekvensfördelning för etermedier.
          </note>
          <note n="feeec5a8">
            Yttrandefriheten och rätten till fri opinionsbildning tillhör
            de mest centrala och viktigaste inslagen i ett fritt samhälle.
            Sverige har en lång och god tradition på detta område. Det enda
            undantaget har tidigare utgjorts av radio- och TV-verksamheten,
            som under decennier varit monopoliserad. Det innebär att det rått
            förbud mot att sända radio och TV trots att det funnits tillgängliga
            frekvenser.
          </note>
          <note n="1ac1b435">
            Den viktigaste rätten till yttrande- och informationsfrihet slås
            fast i 2 kap. 1 § regeringsformen:
          </note>
          <note n="85b3fa96">
            Varje medborgare är gentemot det allmänna tillförsäkrad:
          </note>
          <note n="d886f455">
            1. yttrandefrihet: frihet att i tal, skrift, bild eller på annat
            sätt meddela upplysningar samt uttrycka tankar, åsikter och känslor.
          </note>
          <note n="29e37e40">
            2. informationsfrihet: frihet att inhämta och mottaga upplysningar,
            samt att i övrigt taga del av andras yttranden.
          </note>
          <note n="e4d1075f">
            Yttrandefrihetsgrundlagen ger grundlagsskydd åt varje budskap
            som sänds i radio eller TV. Möjligheten ges dock att ställa krav
            på innehållet i kommersiell radio- eller TV-reklam. Detta är dock
            inte särskilt märkligt, då det redan i dag finns sådana krav på
            reklam i pressen. Vad som däremot är märkligt är att det i yttrandefrihetsgrundlagen
            ges möjlighet till reklamförbud genom särskild lag. Det regleras
            i YGL
          </note>
          <note n="846a59f8">
            1:12.
          </note>
          <note n="f1b68370">
            Det faktum att det är möjligt att genom särskild lag förbjuda
            reklam i radio och TV gör att det finns en risk att den offentliga
            makten utnyttjar denna möjlighet. Vi moderater anser att denna
            möjlighet att inskränka inte skall kvarstå i yttrandefrihetsgrundlagen.
          </note>
          <note n="16b0d7eb">
            Den frihet som genom YGL garanteras massmedier måste dock också
            anses förpliktigande. På senare tid har utvecklingen inom massmedierna
            visat på missförhållanden som ger anledning till oro. Vi moderater
            vill särskilt peka på journalistik som kränker privatlivets helgd
            genom att enskildas privata förhållanden offentliggörs utan godtagbara
            skäl. Enligt vår mening borde det undersökas om det finns ytterligare
            åtgärder som kan vidtas så att de grundläggande pressetiska kraven
            upprätthålls.
          </note>
          <note n="b3a761d3">
            Herr talman! Slutligen vill jag ta upp frågan om frekvensfördelning
            för fristående radio- och TV-
          </note>
          <note n="f469087b">
            kanaler och dessas skydd. Den nuvarande regleringen i yttrandefrihetsgrundlagen
            när det gäller principerna för fördelning av eterutrymmet är enligt
            vår mening alltför allmänt hållen. Utvecklingen, inte minst efter
            föregående hösts val, visar att de fristående radiosändarna behöver
            ett starkare skydd. Huvudregeln bör vara att tillgängliga frekvenser
            erbjuds på marknaden och försäljs via auktion eller anbud. En
            parlamentarisk utredning borde därför få i uppdrag att föreslå
            ett grundlagsskydd enligt de principer som är angivna i reservation
            6.
          </note>
          <note n="722f4abb">
            Herr talman! Med det anförda yrkar jag bifall till reservation
            6 samt i övrigt till de delar av utskottets hemställan som inte
            berörs av moderata reservationer.
          </note>
          <note n="4975efdc">
            Anf. 105 BIRGIT FRIGGEBO (fp)
          </note>
          <note n="7b6d9d29">
            Herr talman! Det betänkande vi nu diskuterar behandlar många
            viktiga frågor om yttrandefriheten. Det berör flera delar när
            det gäller mediepolitiken och den nya informationstekniken. Jag
            är glad över det nymornade eller återuppväckta intresset för yttrandefrihetsfrågor,
            speciellt när det gäller offentlighetsprincipen, som har kommit
            som ett resultat av vårt medlemskap i EU. Vi svenskar har nu upptäckt
            att vi faktiskt har en mission att fylla runt om ute i Europa.
          </note>
          <note n="907260e5">
            Samtidigt har vi fått många exempel på att det inte står helt
            rätt till här hemma i vårt eget land. Det rapporteras om anställda
            i den offentliga sektorn som inte vågar påtala missförhållanden
            eller gå ut och föra diskussion om den offentliga verksamheten.
            Man vågar inte använda sin yttrandefrihet och sitt meddelarskydd.
            Det sägs att de i vissa fall är rädda för repressalier.
          </note>
          <note n="ac29973f">
            Det är viktigt med insyn och öppenhet i den offentliga verksamheten.
            Vi vet sedan gammalt att det finns en osäkerhet och ibland t.o.m.
            en okunnighet ute bland kommunerna och hos våra myndigheter när
            det gäller yttrandefrihetsfrågorna. Den bolagisering av kommunal
            verksamhet som vi har sett under det senaste året har varit av
            ondo i det här avseendet. Det har bidragit till en ökad slutenhet.
            Vi i Folkpartiet anser att kommunal verksamhet skall bedrivas
            i de traditionella former som vi är vana vid.
          </note>
          <note n="0a6baa37">
            Om man anser att man skall lägga ut en verksamhet på bolag bör
            man i stället pröva en privatisering.
          </note>
          <note n="03cfe6ff">
            Möjligen har den här bolagiseringen medfört en positiv effekt.
            Vi har infört offentlighetsprincipen och meddelarskyddet i kommunala
            bolag. Det öppnar i sig kanske en väg så att vi också kan få ett
            meddelarskydd i rent privata företag.
          </note>
          <note n="87ea02cc">
            Vi tycker att det nu är dags att åter ta nya tag i den här frågan.
            Därför vill vi ha en ny utredning. Den kommunala bolagiseringen
            kanske kan bidra till att vi också får en ökad öppenhet i rent
            privata företag. I
          </note>
          <note n="1ac125f7">
            övrigt är våra förslag i de här avseendena tillgodosedda genom
            att man nu utvärderar och ser över den grundlagsskyddade rätten
            till insyn. Vi har fått särskilda utredningar för det.
          </note>
          <note n="9de83cfc">
            En rad förslag förs fram i motioner om hur man skall främja den
            nya informationstekniken, och det är bra. Det är viktigt att regeringens
            IT-kommission är aktiv. Vi har också kunnat notera att det finns
            behov av att se över våra regelverk, inte minst med tanke på yttrandefriheten.
            Utskottet hänvisar de här motionerna till de utredningarna.
          </note>
          <note n="859fca16">
            Det finns dock en plump i regeringens handlande, nämligen att
            man inte vill utreda ett grundlagsskydd för de fria radio- och
            TV-kanalerna. Efter att ha suttit i fyra månader har regeringen
            förbjudit den sittande utredningen att behandla grundlagsskyddet
            för den fria radion och TV-n. Man kan säga att det här är ett
            utslag av Socialdemokraternas bristande mediepolitik.
          </note>
          <note n="a9bb73db">
            Man har aldrig haft någon och har inte heller nu skaffat sig
            någon. Det handlar om tövan och destruktivitet när det gäller
            de fria medierna. Man är rädd för den nya friheten. Samtidigt
            slår man till mot public service-företagen. Senast i dag fick
            vi höra att man vill slå till emot pressen via moms.
          </note>
          <note n="ef981d8e">
            Det här är en total omläggning ifrån den borgerliga regeringen.
            Vi vill å ena sidan främja friheten och ta bort monopol och å
            andra sidan värna public service och främja medierna.
          </note>
          <note n="0ec18bb1">
            Herr talman! Med rätta finns det anledning att känna en stor
            oro för det våld som breder ut sig, särskilt bland unga människor.
            Det finns naturligtvis många orsakssamband. Men det är också viktigt
            att vi kan skydda barn och unga från våldsfilmer. Föräldrarna
            har ett stort ansvar, men även vi som beslutsfattare måste kunna
            hjälpa till. Vi skulle redan i dag kunna fatta beslut om en ny
            åldersgräns på 18 år för bio och förbud mot utlämning av våldsvideo
            till ungdomar under 18 år. Åldersgränsen skulle alltså höjas från
            15 till 18 år. Det är obegripligt att det inte går att få majoritet
            för det här. Det har utretts. Remissmottagandet har varit positivt,
            och det ligger en nästan färdig lagrådsremiss på Kulturdepartementet.
          </note>
          <note n="dcdd7c02">
            Om det här förslaget genomförs kan också vuxencensuren för film
            som visas på bio tas bort. Det har som alla vet spelat ut sin
            roll. Det är en viktig symbolfråga att nu kunna ta bort de sista
            resterna av censur i vår lagstiftning. Det har faktiskt hänt en
            del sedan
          </note>
          <note n="06e7505f">
            1911 då censuren infördes.
          </note>
          <note n="501fa868">
            Herr talman! Jag yrkar bifall endast till reservation
          </note>
          <note n="539ac727">
            2.
          </note>
          <note n="9e557a9c">
            Anf. 106 KENNETH KVIST (v)
          </note>
          <note n="e8cd1d66">
            Herr talman! Åsikts- och yttrandefriheten är en omistlig del
            av ett demokratiskt statsskick. Det är en grundinställning som
            alla partier delar. Det fria utbytet av meningar, en öppen och
            frispråklig debatt, offentlighetsprincip, meddelarskydd och en
            utomordentligt vid frihet för konstnärliga uttryck är grundpelare
            i vårt lands sätt att fungera. Därmed inte sagt att det inte finns
            problem.
          </note>
          <note n="d52b4f66">
            Yttrandefriheten i vårt land skall inte "idylliseras".
          </note>
          <note n="f3db9c8f">
            Starka ekonomiska resurser eller en maktposition i samhället
            ger större möjligheter att nå ut i samhällsdebatten. Principen
            om allas lika rätt strider alltid i klassamhället mot de olika
            möjligheterna. Och det är ett problem, inte minst när klasskillnaderna
            ökar.
          </note>
          <note n="9a9e0b3d">
            Kampen för att vidga yttrandefriheten till folket går därför
            hand i hand med kampen för en ekonomisk och social utjämning och
            ekonomisk demokrati.
          </note>
          <note n="75f9bebc">
            Grundinställningen för oss i Vänstern är och har varit att eftersträva
            en vidgning av gränserna för yttrandefriheten. Samtidigt måste
            vi vara uppmärksamma på att yttrandefriheten också kan missbrukas.
            Det handlar om våra möjligheter att föra olika uppfattningar till
            torgs, att kritisera, att analysera, att debattera, att ifrågasätta
            makthavare, att söka övertyga våra medmänniskor och att ge uttryck
            för vår kreativitet och våra drömmar i alla skeden i livet.
          </note>
          <note n="49a436d4">
            Vi har i Sverige mycket vida gränser och är i grunden mot censur.
            Det är en god inställning. Filmcensuren är ett undantag. Jag delar
            Birgit Friggebos mening att den på sikt måste bort, men den existerar
            inte i ett vakuum.
          </note>
          <note n="577add77">
            Vi ser i dag hur våldet i samhället ökar. Det är naturligtvis
            ett uttryck för en allt bistrare social verklighet, och det finns
            många orsaker till hur samhället utvecklas, inte minst för våra
            ungdomar, i både socialt och kulturellt avseende.
          </note>
          <note n="990da427">
            En del av orsakerna till det ökade våldet kan man också finna
            i våldsförhärligande och våldsspekulativa skildringar på film
            och videogram. Det finns starka ekonomiska intressen som tjänar
            på denna spekulation när det gäller underhållningsvåld. Det i
            sig påverkar attityder. Att i detta läge ta bort ett instrument
            som stävjar de värsta våldstendenserna på film vore felaktigt.
            Marknadens s.k. självsanering har ännu inte visat några imponerande
            resultat. Tvärtom tror jag att samhället måste göra en markering
            mot det spekulativa våldet och våldsförhärligandet. Det handlar
            ju om medmänniskoföraktande våldsskildringar. Därför bör frågan
            om en förhandsgranskning av våldsskildringar också när det gäller
            videofilmer än en gång prövas.
          </note>
          <note n="589b4484">
            De tillhör ju den breda, sociala och kulturella miljö som bidrar
            till att t.ex. ungdomsvåldet frodas.
          </note>
          <note n="eba63e2e">
            Att införa en åldersgräns är kanske positivt, men i nuvarande
            läge är det en otillräcklig insats. Vi har väl alla erfarenhet
            av att man, när man är ung, gör sig äldre än vad man är och slinker
            förbi mindre nogräknade biografvaktmästare eller videogramuthyrare.
          </note>
          <note n="89a46e1a">
            Därmed yrkar jag bifall till reservation 1 till betänkandet KU14.
          </note>
          <note n="64995b3c">
            Jag delar Birgit Friggebos skildring av de problem som har uppstått
            för demokratin på många av våra arbetsplatser, inte minst inom
            den offentliga sektorn, dess värre, men också inom den privata
            sektorn.
          </note>
          <note n="adcddf41">
            Människor skräms till tystnad.
          </note>
          <note n="7f323c10">
            Det meddelarskydd som vi har kanske inte är tillräckligt starkt,
            tillräckligt diskuterat och tillräckligt bekantgjort. Men det
            har ändå varit en utomordentligt god sak. Det bidrar till att
            vi i Sverige, mer än på många andra håll, är förskonade från korruption
            och maktmissbruk. Meddelarskyddet har alltså varit en mycket god
            sak för den offentliga sektorns utveckling.
          </note>
          <note n="18bcb9ca">
            I de moderna företagen, inte minst storföretagen, sköts driften
            många gånger utan någon direkt insyn ens av merparten av aktieägarna.
            Också där skulle meddelarfriheten tjäna samma syfte. Det handlar
            inte om att införa någon sorts skydd för att man skall kunna skvallra
            om affärshemligheter, störa avtalsförhandlingar eller liknande,
            utan det handlar om att skydda rätten att avslöja otillbörligheter
            som egentligen såväl företag som deras anställda i längden mår
            mycket väl av. Därför vill jag yrka bifall också till reservation
            3 till KU:s betänkande.
          </note>
          <note n="e143199f">
            Vi har från Vänstern också lämnat in en motion om ansvarig utgivare
            när det gäller de nya medierna.
          </note>
          <note n="d3a45df8">
            En utredning arbetar nu med de frågorna. Vi är mycket nöjda med
            att den utredningen har kommit till stånd.
          </note>
          <note n="97ce72be">
            Jag har redan tangerat min förannonserade tid. Jag hade litet
            lust att polemisera ifråga om den moderata inställningen i vissa
            frågor, men för att spara kammarens tid låter jag det anstå till
            en annan gång. I övrigt yrkar jag bifall till hemställan i betänkandet.
          </note>
          <note n="ba36cb9f">
            Anf. 107 BIRGIT FRIGGEBO (fp) replik
          </note>
          <note n="8e547c6a">
            Herr talman! Jag har litet svårt att förstå Kenneth
          </note>
          <note n="33779aff">
            Kvist när han säger att vuxencensuren naturligtvis bör tas bort
            på sikt. Han vill inte göra det nu. Däremot vill han införa mer
            av censur på områden där man inte kan vara alldeles säker på att
            resultatet blir så bra.
          </note>
          <note n="57242697">
            Jag förstår inte varför vi skall vänta med att vidta de åtgärder
            som redan är utredda, dvs. att våldsvideofilmer inte skall lämnas
            ut till ungdomar som är under 18 år och att en ny åldersgräns
            på 18 år skall införas för visning av biograffilm.
          </note>
          <note n="92c8acd3">
            Det finns ett motstånd bland biografägarna när det gäller att
            införa den nya åldersgränsen. De bedömer att ganska många ungdomar
            mellan 15 och 18 år inte skulle komma in på biograferna om den
            nya åldersgränsen införs. Varför skall vi töva och vänta? Varför
            kan vi inte enas om att göra detta nu, till skydd för våra ungdomar?
            Samtidigt kan vi uppnå det som
          </note>
          <note n="18bf527e">
            Kenneth Kvist ville uppnå på sikt, dvs. att de sista resterna
            av censur i vår yttrandefrihetslagstiftning tas bort. Efter så
            många år borde det vara självklart för de flesta att den inte
            behövs längre.
          </note>
          <note n="0f0e39f5">
            Anf. 108 KENNETH KVIST (v) replik
          </note>
          <note n="3733ce3e">
            Herr talman! Först och främst måste vi konstatera att denna censur
            egentligen inte har varit ett hinder för vare sig det fria, kulturella
            skapandet eller det fria meningsutbytet i samhället. Vi har och
            skall ha utomordentligt högt i tak i Sverige.
          </note>
          <note n="1865dbaf">
            I dagens samhälle ser vi ökade sociala problem.
          </note>
          <note n="b73473fc">
            Som ett utslag bl.a. av dessa har våldet och gängbildningen ökat,
            inte minst bland ungdomar. Där var gränsen tyvärr inte exakt 18
            år. Det vore utomordentligt oklokt att lämna det ännu mer fritt
            när vi vet att det finns en nöjesindustri som spekulerar i våldsskildringar
            och i ett förhärligande av våld och övergrepp på människor.
          </note>
          <note n="4e9fa143">
            Det är bättre att vi kommer igen och släpper censuren när denna
            samhällsutveckling genom en rad åtgärder har vänt. Tiden är inte
            bra just nu, men den rätta tiden kommer säkert. Jag tror nämligen
            att vi kommer att lyckas bekämpa våldstendenserna i samhället,
            genom en bred kamp. Då bortfaller också behovet av en censur i
            fråga om spekulativa våldsskildringar.
          </note>
          <note n="e0c5d09a">
            Anf. 109 BIRGIT FRIGGEBO (fp) replik
          </note>
          <note n="9caa06d1">
            Herr talman! Jag har bara en enda fråga: Varför vill Kenneth
            Kvist inte bidra till att vända utvecklingen nu genom att införa
            nya åldersgränser på 18 år i stället för 15 år? Jag undrar hur
            länge vi skall vänta på att använda sådana instrument som vi borde
            vara överens om allihop.
          </note>
          <note n="ef6ea08c">
            Anf. 110 KENNETH KVIST (v) replik
          </note>
          <note n="3706b20d">
            Herr talman! Det hade kanske varit möjligt att enas om det enbart
            hade handlat om åldersgränser. Nu är den frågan knuten till frågan
            om att censuren också skall tas bort. Dessa frågor är tyvärr sammankopplade
            i Birgit Friggebos reservation.
          </note>
          <note n="7819b8ed">
            Man kan vara självkritisk och säga att man borde ha uppmärksammat
            detta. Det hade kanske lett till att vi hade kunnat sära på frågorna
            och fått en gemensam reservation vad gäller åldersgränser.
          </note>
          <note n="fd4625da">
            I nuläget är det fel signal, som det modernt brukar heta, till
            marknadens aktörer att släppa på censuren i fråga om det brutala
            våldet.
          </note>
          <note n="a67cc3cc">
            Anf. 111 RAGNHILD POHANKA (mp)
          </note>
          <note n="a9e86a81">
            Herr talman! Jag börjar med att yrka bifall till reservationerna
            1 och 3. Ewa Larsson kommer att ta upp kulturmotionen 205 litet
            utförligare. Den berör reservation 1.
          </note>
          <note n="fe16902e">
            En sak som inte ofta nog kan framföras är att vi i
          </note>
          <note n="a25a7b5e">
            Sverige har ratificerat barnkonventionen. Det innebär många åtaganden.
            Barnen skall skyddas mot övergrepp. Jag anser att det är ett övergrepp
            att utsätta dem för våldsskildringar på TV eller video. Därför
            menar jag att vi inte kan fortsätta så här. Vi behöver en förhandsgranskning,
            och vi behöver behålla en ansvarig utgivare.
          </note>
          <note n="ff2bada0">
            Barn påverkas. Vuxna påverkas naturligtvis också.
          </note>
          <note n="cf47e0b8">
            Om det inte vore så, varför skulle det då över huvud taget finnas
            reklam i radio, tidningar och TV? Det är klart att vi påverkas,
            och barnen ännu mer. Dessutom har barnen inte den mogenheten att
            de kan avstå eller välja vad de skall titta på. De vet inte vad
            det är, och det kanske är spännande.
          </note>
          <note n="4ddc5156">
            Alla skäl för förhandsgranskning har redan tagits fram här i
            riksdagen i den debatt som har förts under många år. Jag tror
            inte att det finns ytterligare skäl att lyfta fram, men de som
            finns behöver säkert upprepas.
          </note>
          <note n="1f089537">
            Barnen tittar ändå, säger man. Ja, det är möjligt.
          </note>
          <note n="2636a44f">
            Men en utrensning av det grövsta våldet skulle ge de föräldrar
            som vill det ett stöd när de lånar hem eller hyr videofilmer och
            när de godkänner de filmer som barnen har tagit hem.
          </note>
          <note n="87a24ac1">
            Det måste tas krafttag mot medievåld och TV-
          </note>
          <note n="c0f40f52">
            våld. Vi vill ha både hängslen och svångrem, både ansvarig utgivare
            och förhandsgranskning.
          </note>
          <note n="544ef01e">
            Sedan till reservation nr 3. Miljöpartiet vill hänvisa till Lex
            Bratt när det gäller lagen om skydd för företagshemligheter. Den
            lagen kan inte svara mot ett öppet samhälles krav. Där ställs
            företagets skydd för sina företagshemligheter före samhällets
            och människors krav på öppenhet. Sveriges då som nu olagliga vapenaffärer
            hade kanske aldrig kommit i dagen om inte Ingvar Bratt hade plockat
            fram dessa olagligheter. Det är historia nu, men det visar med
            all önskvärd tydlighet behovet av att yrka bifall till reservation
            3
          </note>
          <note n="079f3948">
            under mom. 4.
          </note>
          <note n="d319e1bf">
            Lex Bratts syfte är naturligtvis ett annat än att ge skydd mot
            illojal konkurrens, även om den har också det som syfte. Men man
            måste i första hand skydda landet och dess medborgare, och då
            krävs ett meddelarskydd även inom den privata sektorn. Meddelarskyddet
            skall ingå som en grundlagsfäst rättighet även utanför den offentliga
            sektorn. Jag anser att det är viktigt, och jag stöder helt och
            hållet Birgit Friggebo i hennes anförande på den punkten.
          </note>
          <note n="b862afba">
            Jag yrkar bifall till reservationerna 1 och 3.
          </note>
          <note n="e5c675c5">
            Anf. 112 CATARINA RÖNNUNG (s)
          </note>
          <note n="f90b6597">
            Herr talman! Vad händer egentligen i vårt tidigare så fredliga
            land? En djup oro och förstämning har spritt sig bland människor
            inför alla till synes meningslösa våldsbrott.
          </note>
          <note n="0a5f62df">
            Jag vill här erinra om Flinkmorden, tragedin i
          </note>
          <note n="17eb32c8">
            Bjuv, skotten utanför Sturecompagniet, mordet och misshandeln
            utanför Fryshuset.
          </note>
          <note n="f8e2089e">
            Hur skall vi komma åt det s.k. oprovocerade ungdomsvåldet - urskillningslöst
            mördande och grov misshandel? Vad gör politikerna? Har regeringen
            någon framkomlig strategi?
          </note>
          <note n="d11d3166">
            Utskottet har erfarit att regeringen förbereder ett brett upplagt
            åtgärdsprogram för att stävja det ökande våldet. De ämnen som
            tas upp i motionerna - avskaffande av vuxencensuren för biograffilm
            och ytterligare åtgärder mot våld i media - skall analyseras och
            bedömas i regeringens samlade arbete. Detta ger utskottet regeringen
            till känna.
          </note>
          <note n="6e99b707">
            Jag vill i sammanhanget påpeka att det är alldeles för enkelt
            att, som många gör, skylla det ökande våldet enbart på medier.
            De sociala villkor ungdomar lever under är givetvis det i grunden
            bestämmande för om ungdomarna skall bli våldsverkare eller inte.
            Fysiskt och psykiskt misshandlade barn och barn som bevittnat
            misshandel i familjen löper risk att själva begå våldsbrott. Men
            man kan inte utesluta att om man som barn och tonåring bevittnar
            några mord och slagsmål varje dag på film och TV, tröskeln sänks
            i ens medvetande för vad som kan vara tillåtet i verkligheten.
            Om riksdagen i dag skulle fatta beslut om att slopa filmcensuren
            skulle det ge fel signal till allmänheten, nämligen denna: vi
            politiker tar inte er oro på allvar.
          </note>
          <note n="9cfcf1bf">
            Hur skall då frågan om vuxencensurens avskaffande lösas med gott
            omdöme och framsynthet? Enligt min mening bör det ske i två steg.
            En ny 18-
          </note>
          <note n="668b424b">
            årsgräns för biograffilm införs och därtill en 18-
          </note>
          <note n="4236c006">
            årsgräns för köp av videogram med våldsinslag. Efter detta får
            man en överblick över hur mycket Statens biografbyrå anser sig
            behöva censurera för vuxna, förhoppningsvis är det en försumbar
            del. Steg två blir då att vuxencensuren avskaffas.
          </note>
          <note n="3fbe6a16">
            Andemeningen i den nya yttrandefrihetsgrundlag som riksdagen
            antagit är att förhandscensur inte är förenligt med ett upplyst
            samhälle. Det är också min uppfattning att den på sikt bör försvinna.
          </note>
          <note n="88322b41">
            Bestämmelsen om censur för offentligt visad film kom till 1911.
            Det var inte så litet av storebrorsmentalitet och förmynderi som
            lagstiftarna den gången visade. Filmen var en ny konstart ämnad
            för de breda folklagren. Även om utbudet i filmens barndom var
            beskedligt kunde det ha en skadligt upphetsande verkan, hette
            det. De allt råare våldsscenerna de senaste decennierna har gjort
            att censuren inte avskaffats av någon regering, inte ens av Birgit
            Friggebo, som hade chansen så sent som för sex månader sedan.
          </note>
          <note n="5c97c7de">
            Alltför många människor lever i föreställningen att utbudet på
            videogrammarknaden över huvud taget inte är lagreglerat. Så ock
            Birger Schlaug, som i en motion förklarar att det inte kan vara
            meningen att tryckfrihetsförordningen och yttrandefrihetsgrundlagen
            skall finnas för att skydda pornografiska filmer där kvinnor torteras
            och förnedras i underhållande syfte.
          </note>
          <note n="d0dfb9a5">
            Tryckfrihetsförordningen, yttrandefrihetsgrundlagen och brottsbalken
            reglerar i tillämpliga delar vad som är förbjudet att producera
            och sprida i syfte att tjäna pengar. Det är förbjudet att i stillbild,
            film, video, TV eller andra rörliga bilder skildra sexuellt våld
            eller tvång. Det är förbjudet att i rörliga bilder skildra närgånget
            eller utdraget grovt våld mot människor och djur. Till den som
            är under 15 år får inte filmer som återger våld eller hot om våld
            lämnas ut.
          </note>
          <note n="ee66721a">
            Det är glädjande att videogramproducenterna tar sitt ansvar och
            frivilligt låter förhandsgranska hos
          </note>
          <note n="9592e72b">
            Statens biografbyrå långt mer än hälften av utbudet.
          </note>
          <note n="40e2523f">
            KU är det utskott som har ett långvarigt och enträget arbete
            bakom sig för att skapa ett samhälle genomsyrat av öppenhet och
            insyn. Steg för steg har offentlighetsprincipen lagreglerats på
            det statliga och kommunala området.
          </note>
          <note n="ae150114">
            Ett klart bakslag upplevde vi socialdemokrater nyligen när de
            statliga myndigheterna Posten och
          </note>
          <note n="d38bb5bf">
            Televerket bolagiserades, detta utan att det i bolagsordningen
            skrevs in att regler som överensstämde med offentlighetsprincipen
            skulle gälla dessa statliga bolag. Den borgerliga regeringen brydde
            sig inte, inte heller de borgerliga ledamöterna i KU. Socialdemokraterna
            reserverade sig däremot mot förslaget.
          </note>
          <note n="69f443c5">
            Däremot har positionerna flyttats fram på det kommunala området.
            Offentlighetsprincipen har införts i kommunala aktiebolag, handelsbolag
            och stiftelser där kommuner och landsting har ett rättsligt bestämmande
            inflytande. I detta sammanhang uttalade utskottet att meddelarskyddet,
            där efterforskningsförbudet ingår, borde förstärkas i kommunala
            företag och bli föremål för en utredning. Utskottet anser också
            att förnyelsearbetet i kommunerna skulle infatta att offentlighetsprincipen
            tillämpas i helt privatägda bolag som bedriver verksamhet på entreprenad
            till kommunerna.
          </note>
          <note n="6784fbfb">
            Justitiedepartementet har åtskilliga frågor att ta itu med. En
            "återställare" när det gäller statliga bolag är välkommen.
          </note>
          <note n="b43378b5">
            En teknisk komplikation som rör offentlighetsprincipen är att
            IT-tekniken gör att bestämmelserna om vad som är allmän handling
            måste ses över. Den nya tekniken skapar flytande gränser. Information
            strömmar i näten, och det finns möjligheter att lagra telefonsamtal.
            Man måste frigöra sig från begreppet
          </note>
          <note n="995d9466">
            "handling på papper".
          </note>
          <note n="64e8be58">
            När mycket återstår att göra på offentlighetsprincipens område
            inom den offentliga sektorn för Folkpartiet, Centern, Vänstern
            och Miljöpartiet i en reservation fram att avtalsreglerade tystnadsplikter
            skall kunna brytas av meddelarfrihet på det privata området och
            i de stora organisationerna. Förslaget har varit föremål för en
            utredning, som slutade i djup oenighet.
          </note>
          <note n="4b9b6008">
            Remissinstanserna var uttalat negativa. De tidigare regeringarna,
            även den borgerliga, har i detta läge avstått från att lägga fram
            förslag till riksdagen.
          </note>
          <note n="0b4501de">
            KU:s majoritet har dock uttalat värdet av att offentlighetsprincipen
            utökas till den privata sektorn.
          </note>
          <note n="7a21faea">
            Troligtvis behöver frågan utredas ytterligare. En sådan utredning
            borde också utröna hur den fria konkurrensen inom EU påverkas
            då företag i Sverige, utländska såväl som svenska, får ett sämre
            integritetsskydd. Consensus mellan riksdagens partier bör åstadkommas
            för att vi skall nå en hållbar lösning.
          </note>
          <note n="37c7b4e4">
            De moderata reservationerna är dels en gammal bekant om reklamförbud
            i vissa medier, dels en populistiskt hållen reservation som hotar
            med ytterligare åtgärder - vad det nu kan vara, lagreglering kanske
            -
          </note>
          <note n="5f76948c">
            då självsaneringen inom medierna inte varit tillräcklig. Utskottets
            majoritet uppmärksammar också den tilltagande hyenementaliteten
            och utlämnandet av privatpersoner i vissa medier och uttalar sitt
            fördömande över dessa tendenser.
          </note>
          <note n="4584df72">
            Yttrandefrihetsgrundlagen säger att radiofrekvenserna skall tas
            i anspråk på ett sätt som leder till vidast möjliga yttrandefrihet
            och informationsfrihet. Tillståndsgivningen skall regleras i vanlig
            lag enligt riksdagsbeslut och i enlighet med Lagrådets uppfattning.
          </note>
          <note n="6273d869">
            Begränsningarna av frekvenser kommer med tiden att försvinna
            genom att tekniken utvecklas och förfinas.
          </note>
          <note n="b74d97fb">
            Vi socialdemokrater avser att avskaffa den lag som anger att
            lokalradiotillstånd auktioneras bort till högstbjudande. Detta
            förfarande ger utrymme för bulvanköp och ägarkoncentration i medierna.
          </note>
          <note n="7d568741">
            Fru talman! Jag yrkar bifall till hemställan i utskottets betänkande.
          </note>
          <note n="8932ec99">
            Anf. 113 LENNART FRIDÉN (m)
          </note>
          <note n="a2d3af69">
            Fru talman! Med risk för att bli betraktad som populist av Catarina
            Rönnung tänker jag ändå ta upp de frågor som delvis berörs i reservation
            5 som finns med i betänkandet.
          </note>
          <note n="1b9969f2">
            Fru talman! Om pressetiken hade varit vad den borde vara hade
            inte diskussionerna om lagstiftning på detta område varit så frekventa.
            Om pressetiska övertramp hade varit ovanliga hade inte antalet
            anmälningar till Granskningsnämnden för etermedia, den gamla Radionämnden,
            varit i ständigt stigande.
          </note>
          <note n="f1f4f277">
            Om hänsyn till personer och personlig integritet och den källkritiska
            granskningen hållits på en hög nivå i våra tryckta medier hade
            den stora arbetsbelastningen hos Pressombudsmannen och Pressens
            Opinionsnämnd inte varit vad den nu är.
          </note>
          <note n="0b8961ea">
            Hade pressetiken lett journalisterna rätt hade inte
          </note>
          <note n="a2140353">
            TV-program som Vem granskar granskarna och liknande behövt sändas.
            Hade allt varit frid och fröjd på det här området hade inte Journalistförbundet
            självt behövt ta upp dessa frågor till så allvarliga diskussioner
            som skedde i höstas på journalistdagen. Då hade det, fru talman,
            inte funnits skäl att motionera, och då hade inte de motioner
            som nu föreligger heller blivit skrivna.
          </note>
          <note n="647e85c5">
            Det är därför man blir litet fundersam, för att inte säga betänksam,
            när man ser vad utskottet skriver på s. 30 och 31. När det gäller
            de fyra motioner som berör det här området tar man kort och korrekt
            upp en redovisning av innehållet i motionerna. Men sedan verkar
            det inte som om man på något sätt har behandlat dem.
          </note>
          <note n="6d6b2e01">
            I den motion som jag själv har skrivit, K411, tar jag just upp
            att vi inte på något sätt får skada tryckfriheten. Vi måste på
            något sätt komma till rätta med övertrampen utan att man behöver
            göra några förändringar på det området. Det får alltså ske genom
            annan lagstiftning. Det står ingenting om detta i betänkandet.
          </note>
          <note n="10785adc">
            I stället talar man i slutet om att man också tycker att det
            sker för många övertramp och hoppas att detta skall kunna klaras
            ut på frivillig väg. Vi vet ju att det faktiskt inte har gjort
            det.
          </note>
          <note n="d573c033">
            Vad hjälper det dem som har drabbats hårt av journalistiska övertramp,
            Catarina Rönnung, att utskottet har lämnat ett fördömande?
          </note>
          <note n="b7c0067b">
            Fru talman! Den här pappersbunten är inte min argumentsamling.
            Det är en samling handlingar som utgör argument för åtgärder.
            Detta är ett enda ärende till Pressens Opinionsnämnd och Pressombudsmannen.
            Det var uppe förra året. Det består av mängder av brev som skickades
            mellan den som hade blivit trampad på i ett par massmedier och
            Pressombudsmannen, Pressens Opinionsnämnd och tidningen som hade
            gjort övertrampet. Den här individen fick till slut rätt. Men
            det är väldigt många som inte orkar. De orkar inte få rätt även
            om de har rätt.
          </note>
          <note n="147398f8">
            Den här bunten gäller ett annat ärende där man också så småningom
            fick rätt i Pressens Opinionsnämnd. Men den personen hade då redan
            gått i konkurs genom den förtalskampanj som han hade varit utsatt
            för. Så illa skadade det hans affärer.
          </note>
          <note n="a001c191">
            Det är till ringa tröst för dem som har råkat ut för detta om
            utskottet inte inser att något måste göras utan bara kommer med
            ett fördömande.
          </note>
          <note n="25e6a0e7">
            Det JK skriver i dessa sammanhang brukar vara en standardformulering.
            JK talar om att den som har blivit förtalad skall bedömas efter
            5 kap. 5 § i brottsbalken. Man kan inte åtala annat än genom enskilt
            åtal. Det finns en möjlighet till allmänt åtal också, men eftersom
            det rör sig om tryckfrihetsbrott är det bara Justitiekanslern
            som är ensam åklagare enligt 9
          </note>
          <note n="eb465e0f">
            kap. 2 § i tryckfrihetsförordningen. Enligt förarbetena till
            föreskrifterna om åtal för förtalsbrott framgår det att utrymmet
            för allmänt åtal är avsett att användas endast undantagsvis. I
            de kontakter jag haft med JK
          </note>
          <note n="ad22367c">
            säger man att det är när det gäller principiella ärenden.
          </note>
          <note n="bf4a707c">
            För en person som har drabbats av detta kvarstår endast att väcka
            enskilt åtal. Men säg mig den person med en så normal plånbok
            som jag och de flesta av oss här har som vågar att gå till kamp
            mot de miljardföretag som det ofta rör sig om i massmediebranschen.
          </note>
          <note n="93a73cd2">
            Fru talman! Det är med andra ord så att det som
          </note>
          <note n="6e3ef4f4">
            Verner von Heidenstam skrev vid sekelskiftet fortfarande gäller.
            Det är skam, det är fläck på Sveriges banér att medborgarrätt
            heter pengar.
          </note>
          <note n="e73e7579">
            Detta framkom mycket tydligt i det TV-program som jag nämnde
            förut, Vem granskar granskarna. Det sades rent ut, även av de
            journalister som var där, att det är riktigt att den som inte
            har gott om pengar i plånboken inte har någon chans att få rätt
            gentemot advokater från de stora massmedieföretagen även om man
            har rätt.
          </note>
          <note n="8f0ff8ff">
            Därför finns det all anledning att se över de här bestämmelserna.
            I den här högen som jag visade först finns det alltså papper där
            åklagaren anser att det som har skett är åtalbart. Men med de
            regler som finns är det bara JK som kan åtala. JK säger att detta
            inte är ett principärende. Där står då den förfördelade och har
            inte en chans att få en rättelse som på något sätt kompenserar
            det man har utsatts för.
          </note>
          <note n="4e0d22f9">
            Fru talman! Hade jag haft utsikt att vinna gehör skulle jag nu
            ha begärt återremiss vad avser motion
          </note>
          <note n="0e231c7d">
            K411. Men jag inser att jag inte har det. Jag kan bara konstatera
            att jag icke är nöjd med behandlingen i utskottet. Den borde egentligen
            t.ex. ha gått till justitieutskottet på remiss med tanke på att
            det rör sig om en lagstiftning som inte har med konstitutionen
            att göra.
          </note>
          <note n="c0aedcb5">
            Det finns dessutom mycket starka sakliga skäl att bifalla reservation
            5. Men eftersom jag ser att det bara är moderaterna som står bakom
            den och med tanke på den inställning som Catarina Rönnung hade
            till detta, att det var frågan om populism, utgår jag ifrån att
            möjligheterna att få ett bifall i kammaren för detta är ganska
            små. För att underlätta både för talmannen och för kammaren i
            övrigt avstår jag ifrån den yrkan på bifall som jag annars hade
            velat göra när det gäller reservation 5.
          </note>
          <note n="ec3cac5b">
            Jag vill avsluta med att säga att det finns all anledning att
            se över detta. Även från pressens sida diskuterar man mycket ingående
            problemen med övertramp. De upplever faktiskt själva då och då
            hur människor har trampats rejält och skadats, kanske för gott.
            Att utskottet då bara säger att de beklagar och uttalar sitt fördömande
            är inte tillräckligt.
          </note>
          <note n="cbf00d7e">
            Anf. 114 CATARINA RÖNNUNG (s)
          </note>
          <note n="27c427e2">
            replik
          </note>
          <note n="5d031aeb">
            Fru talman! Pressens frihet har i mycket hög grad att göra med
            grunderna i hela vår konstitution. Det är alltså av oerhörd vikt
            för vårt utskott att behandla den.
          </note>
          <note n="d91feb05">
            Lennart Fridén var ju inne på de olika åtgärder som redan nu
            kan vidtas om man känner sig misshandlad av medierna. Vi har ett
            särskilt granskningsråd för radio och TV dit man kan vända sig.
            Granskningsrådet kan självt göra undersökningar. Vi har
          </note>
          <note n="8d2f296c">
            Pressens Opinionsnämnd. Vi har regler som säger att genmäle och
            beriktiganden skall föras in i pressen. I
          </note>
          <note n="7f798010">
            sista vändan har vi möjlighet att åtala en tidning t.ex.
          </note>
          <note n="97e3e583">
            Jag är mycket nyfiken på om Lennart Fridén, som bara litet vagt
            säger att man skall se över bestämmelserna, har funderat på hur
            en framtida lagreglering egentligen skulle se ut. Vad vill han
            åstadkomma med den? Hur skall den se ut? Inom parentes är jag
            oerhört förvånad över att Birger Hagård har skrivit på den här
            reservationen. Han talade ju häromdagen i kammaren om största
            möjliga frihet för pressen.
          </note>
          <note n="6072a59b">
            Anf. 115 LENNART FRIDÉN (m) replik
          </note>
          <note n="875e1c1e">
            Fru talman! Jag talar faktiskt för de små människorna som blivit
            trampade på. De upplever att de inte kan få rätt även om de har
            rätt.
          </note>
          <note n="9844ce1c">
            Ola Karlsson påpekade att det här betänkandet har en stor bredd
            och de är många frågor som behandlats.
          </note>
          <note n="fbfa985c">
            Jag tror inte att man i någon större utsträckning har penetrerat
            varje motion.
          </note>
          <note n="a54d9bbc">
            Det är inte jag som är jurist och specialist och kan tala om
            hur detta skall kunna ske. I min motion har jag mycket noggrant
            betonat att jag inte vill att man skall inskränka yttrandefriheten
            och tryckfriheten. Det är frågan om att vi måste få ett system
            där den som blivit trampad på och förfördelad på ett lättare sätt
            kan få rätt. I dag måste man antingen satsa sin förmögenhet, om
            man har någon, genom ett enskilt åtal eller avstå. Eller också
            får man hoppas på att man har den stora turen i lotteriet hos
            JK att JK tycker att det är ett principärende och vill ta upp
            det. Det får inte gå till på det sättet.
          </note>
          <note n="16334f49">
            Jag vill ha en utredning som skall titta på hur detta skall kunna
            ske. Det kan t.ex. ske genom att en regionåklagare, och inte bara
            JK, kan pröva förtalsbiten i det hela. Det finns säkert många
            fler vägar att gå. Jag vet inte vilka vägar man skall gå. Det
            var därför jag ville ha detta utrett.
          </note>
          <note n="8528e8b6">
            Anf. 116 KENNETH KVIST (v) replik
          </note>
          <note n="a0b2b9a5">
            Fru talman! Det är intressant att Lennart Fridén anför en rad
            av Verner von Heidenstam, det är en skam för Sverige att medborgarrätt
            heter pengar, samtidigt som moderaterna t.o.m. vill grundlagstifta
            om en på rent kommersiella grunder gjord fördelning av kanaler
            inom det fria radio- och TV-väsendet.
          </note>
          <note n="00e3ab37">
            Rättigheterna till dessa kanaler heter ju just pengar.
          </note>
          <note n="17c7e09d">
            Men det var egentligen inte därför jag begärde ordet i denna
            sak.
          </note>
          <note n="a5934d16">
            Det ligger en del i att det finns missbruk från pressens sida.
            Det har ju också framhållits i utskottet att vi kritiserar och
            tar avstånd från den hyenementalitet som ibland breder ut sig,
            som Catarina Rönnung uttryckte det. Men faktum är att vi får vara
            ytterst noga med att slå vakt om pressens frihet.
          </note>
          <note n="ef98645e">
            Vi har inom utskottet försökt få moderaterna att ange vilken
            typ av åtgärd som de vill ha, men vi har inte fått någon precisering
            på den punkten. Det får aldrig bli så att vi skapar regler eller
            gör något annat som skrämmer journalister från att kritiskt granska
            makthavare. Det är egentligen det som det handlar om. Det är dessbättre
            i undantagsfall som den lilla människan kommer i kläm. Ofta är
            det i stället makthavare som skriker om att de har kommit i kläm
            när de granskas, trots att granskningen i en del fall är berättigad.
          </note>
          <note n="e61f9ce3">
            Jag tror därför att man är litet farligt ute när man från moderat
            sida vill skapa något slags regler mot pressens frihet. Vi är
            däremot överens i utskottet om att pressen i sin källkritik och
            i sin behandling i en del fall borde vara noggrannare.
          </note>
          <note n="ed968e78">
            Anf. 117 LENNART FRIDÉN (m) replik
          </note>
          <note n="119dac6d">
            Fru talman! Kenneth Kvist utnyttjar två gamla och vanliga socialistiska
            taktiska grepp. Han säger för det första att det som han framhåll
            egentligen inte var det som han ville få framfört - och så fick
            han det ändå sagt. För det andra målar han först upp en bild,
            som han sedan argumenterar mot. Därmed har vunnits det dubbla
            syftet dels att smutskasta, dels att vinkla framställningen så
            att man får fram en helt vansinnig bild.
          </note>
          <note n="e9067a40">
            Det verkar som om inte heller Kenneth Kvist har läst min motion.
            Jag får det intrycket mot bakgrund av skrivningen i betänkandet
            och de reaktioner som här har förekommit. Jag vill inte att man
            på något sätt skall inskränka press- och yttrandefriheten, utan
            frågan är hur man skall kunna skydda de människor som på grund
            av vårt öppna samhälle och fria debattklimat kan bli illa hanterade
            i massmedierna. Det är fråga om att skydda den lilla människan.
            Kenneth Kvist brukar annars berömma sig av att vara en av dem
            som talar för henne, men jag märker inget av detta i det här sammanhanget.
          </note>
          <note n="f8e17a5d">
            Den tryckfrihetslagstiftning som vi har haft sedan
          </note>
          <note n="91788bcd">
            1766 är ömtålig och skör, och den måste vi vara rädda om. Men
            då måste också de som verkar inom den se till att de inte trampar
            över dess gränser. Många små människor, som inte alls är pampar
            och makthavare, råkar faktiskt illa ut, och många gånger vågar
            de inte heller gå till storms mot dem som har trampat över.
          </note>
          <note n="d2a474ec">
            Den person som har åstadkommit de ärendehandlingar som jag tidigare
            viftade med är en person som är van att ta för sig och att säga
            ifrån, men vad gör den lille stackare som inte kan göra det? Om
            man gömmer sig bakom JK, som säger att han bara tar upp principfall,
            glömmer man den lilla människan, och det är för hennes skull som
            vi sitter här. De andra klarar sig ändå, Kenneth Kvist.
          </note>
          <note n="44a6f31e">
            Anf. 118 KENNETH KVIST (v) replik
          </note>
          <note n="97909103">
            Fru talman! Problemet, Lennart Fridén, är ju att det är för den
            lilla människans skull som vi har en så stor frihet för pressen
            att den skall kunna granska också dem som brukar kallas pampar
            och deras förehavanden. Det är oerhört svårt att skapa en regel
            som drar gränser för detta, och det ställer stora krav på pressens
            egen etiska medvetenhet.
          </note>
          <note n="445438fc">
            Jag vet vidare inte om Lennart Fridén anser att min debatteknik
            på något sätt skulle förfördela honom, som den lilla människan
            - kanske var det inte riktigt så han menade.
          </note>
          <note n="7f078403">
            Anf. 119 LENNART FRIDÉN (m) replik
          </note>
          <note n="b49eb728">
            Fru talman! Nej, jag betraktar mig inte som liten på vare sig
            det ena eller det andra sättet. Det har jag inte gjort sedan jag
            verkligen var liten. Men jag känner Kenneth Kvist väl sedan våra
            debattdagar i slutet på 60-talet på studentkåren i Göteborg, och
            jag konstaterar att han använder samma teknik nu som då.
          </note>
          <note n="d8fc5a62">
            Han målar först upp en osann bild av vad motståndaren tycker
            för att kunna argumentera mot den och tror sig därmed ha vunnit
            någonting.
          </note>
          <note n="35e41311">
            Det är oerhört väsentligt för den lilla människans skull att
            debattfriheten och tryckfriheten finns, men anledningen till att
            jag och en del andra har motionerat är att det görs övertramp
            som skadar enskilda individer. Detta måste vi kunna komma till
            rätta med.
          </note>
          <note n="5f8c6a64">
            Man kan inte bara säga att man får räkna med litet spill. Det
            är människor det rör sig om, Kenneth Kvist, och det är för deras
            skull som vi sitter här.
          </note>
          <note n="961f008e">
            Anf. 120 ULLA-BRITT
          </note>
          <note n="30dcb99e">
            HAGSTRÖM (kds)
          </note>
          <note n="f1026d40">
            Fru talman! Jag vill först yrka bifall till reservation
          </note>
          <note n="b0518331">
            1 under mom. 1. Jag ställer detta yrkande mot bakgrund av motionerna
            K407 och K409 om bl.a.
          </note>
          <note n="48a762a2">
            granskning av det våld som är knutet till medierna, inklusive
            att videofilmer skall förhandsgranskas.
          </note>
          <note n="143e75eb">
            Ett antal händelser med inslag av allt grövre våld har på senare
            år drabbat Sverige. Samtidigt noterar olika iakttagare - forskare,
            journalister och lekmän -
          </note>
          <note n="b2bc80b8">
            en rad förändringar i inställningen till mänskliga relationer
            i vid mening och till människovärdet. Barn och ungdomar har oftare
            behov av psykiatriska och psykologiska stödinsatser. Många växer
            upp i splittrade hem, där pappans frånvaro är särskilt markant.
            Segregationen i en del bostadsområden är mer eller mindre permantentad.
            Tillgången på alkohol och andra droger liksom på kraftfullare
            vapen ökar. Till detta kommer det massiva utbudet av underhållningsvåld,
            videospel, dataspel och rollspel med starka våldsinslag, massmediefixeringen
            vid våldshändelser osv. I
          </note>
          <note n="c0907839">
            dag ställer ungdomar vid förfrågningar t.o.m. upp för dödsstraff.
          </note>
          <note n="52361746">
            Vem är orsak till våldet i Sverige i dag?
          </note>
          <note n="de493e80">
            Ja, skyll inte på budosporterna - skyll på Rambo!
          </note>
          <note n="c0ff5484">
            Skyll inte på Rambo - skyll på spriten!
          </note>
          <note n="96531b66">
            Skyll inte på Jeppe som super - det är synd om honom.
          </note>
          <note n="2cec3152">
            Skyll på hans uppfostran - skyll på föräldrarna!
          </note>
          <note n="aaf82c74">
            Skyll inte på föräldrarna - skyll på samhället, osv.
          </note>
          <note n="27a2a663">
            På detta sätt försöker vi i en cirkelgång skuldbelägga våldet
            i samhället i dag. På 1950-talet var bilstjälandet den stora kriminella
            ungdomssporten. Då sade man att det var samhällets sak att skydda
            bilägarens egendom. I dag gäller det att skydda medborgarens liv
            och hälsa.
          </note>
          <note n="46e224f7">
            Samtidigt som det i den nya läroplanen med rätta krävs att mobbning
            inte får förekomma i skolan, inte heller främlingsfientlighet
            och trakasserier, ger inte samhället sitt stöd på den punkten.
            Våldet finns på bild, i media, på våldsvideor och t.o.m. allt
            brutalare i nyhetsinslagen. Hur skall vi skydda våra barn och
            ungdomar när samhället inte ställer upp? Givetvis ställs stora
            krav på att föräldrarna tar sitt ansvar, men föräldrarna måste
            få stöd från samhällets sida. Jag vill också gärna veta hur vi
            skall leva upp till FN:s barnkonvention, som Sverige har undertecknat.
            I artikel
          </note>
          <note n="492b18b2">
            17 stadgas att barnet skall skyddas från information och material
            som är till skada för barnets välfärd. Jag anser att medievåldet
            inklusive videovåldet är till skada. I FN-konventionen går gränsen
            för barn vid 18
          </note>
          <note n="3f22d271">
            år. Jag har träffat killar som säger att man hyr en våldsam film,
            ser samma scen tio gånger, slår vad med varandra och går ut på
            stan för att träna att göra detsamma. Då använder man aktivt filmutbudet
            för påverkan. Ändå invaggas vi i en falsk trygghet att våldet
            inte skadar.
          </note>
          <note n="0055c6b6">
            Själv har jag arbetat mot våldet under tio års tid.
          </note>
          <note n="fe581dd8">
            Tillsammans har kvinnor från de olika politiska partierna i min
            hemort Skövde haft opinionsmöten, vi har anmält för grova våldsfilmer,
            försökt få kommunfullmäktiges ledning engagerad, vänt oss till
            Hem o.
          </note>
          <note n="fb7a0578">
            Skola osv. Inte heller i de små sammanhangen får man någonsin
            tröttna. Men jag har också insett att lagstödet på något sätt
            måste skärpas. Jag har därför som riksdagsledamot nu i en motion
            begärt insatser mot våldet i ungdomskulturen. Det handlar om ytterligare
            lagstiftningsstöd mot våldet i media, om ytterligare forskning
            om våldets negativa påverkan samt om konsumentupplysning, åldersrekommendationer
            och restriktioner i marknadsföring av rollspel.
          </note>
          <note n="3901b51b">
            Riksdagen antog en ny yttrandefrihetsgrundlag hösten 1991. Den
            enda censur som skall vara tillåten enligt denna lag gäller filmer
            som visas offentligt.
          </note>
          <note n="a48dfd73">
            Någon möjlighet till förhandsgranskning av hyr- och säljvideogram
            ges inte. Den 1 januari 1992 trädde denna lag i kraft. Nu är tiden
            mogen för utvärdering av denna. Ett förslag om obligatorisk förhandsgranskning
            måste läggas fram. På en biograf finns åldersgränser. Du ser inte
            samma avsnitt av filmen gång efter gång, men när det gäller hyr-
            och videofilmer bestämmer du själv helt över vad du vill se och
            hur många gånger.
          </note>
          <note n="ee32f925">
            Till Birgit Friggebo skulle jag vilja säga att jag gärna skulle
            ställa mig bakom en 18-årsgräns. Men när vi hade en sådan gräns
            knuten till filmcensuren var till den också kopplad en rekommendation
            om sänkning av 15-årsgränsen till en 11-årsgräns. Under sådana
            förhållanden tycks Birgit Friggebo värna mer om yttrandefriheten
            än om människovärdet. Hon ser censur som ett främmande inslag.
          </note>
          <note n="9821932c">
            En attitydundersökning gjord vid Stockholms universitet visar
            att 90 % tror att TV-våldet bidrar till ett våldsammare samhälle
            och att barn blir avtrubbade och likgiltiga inför allt våld som
            de serveras. Denna undersökning är gjord av professor Charles
            Westin.
          </note>
          <note n="b602abf5">
            När tredjeklassare, nio år gamla, skriver att tomten sköt alla
            barnen, så att pappa och mamma blev jätteledsna, eller att deras
            pappa skar fingrarna av barnen och styckade dem en efter en, undrar
            jag: Tycker
          </note>
          <note n="aee76071">
            Birgit Friggebo då inte att läraren skall tala med barnen om
            de här uppsatserna? Det är ju ett slags censur också att göra
            det.
          </note>
          <note n="58d31212">
            Jag vill hellre ha en något naggad yttrandefrihet, som skyddar
            mot slag, sparkar och våldtäkt, än en yttrandefrihetslag som uppeggar
            till sparkar, slag och våldtäkt. Då är det inte längre tal om
            en frihetslag. Då måste lagen kompletteras med lag om kvinnofrid
            samt barna- och ungdomsfrid.
          </note>
          <note n="79767a37">
            I Norge arbetar man med ett omfattande handlingsprogram i 56
            punkter mot våldet i media. I Sverige vill vi inte ens inse att
            ett minskat utbud av våld leder till minskning av våldet i sig.
          </note>
          <note n="877c6650">
            Fru talman! Jag hoppas att utskottet fått rätta signaler när
            det skriver att regeringen skall inleda ett brett upplagt arbete
            mot våldet i samhället.
          </note>
          <note n="4adc71d7">
            Anf. 121 BIRGIT FRIGGEBO (fp) replik
          </note>
          <note n="9c7ba9d3">
            Fru talman! Jag anser att kds har svikit våra ungdomar i det
            här avseendet. Om kds under regeringsåren hade medverkat till
            att vi kunde lägga fram lagstiftning om nya åldersgränser, både
            vad gäller bio och utlämning av videofilmer, hade vi i dag haft
            18-
          </note>
          <note n="d865e71d">
            årsgränser. Ungdomarna hade då inte kunnat gå till affärerna
            och hyra de värsta våldsfilmerna.
          </note>
          <note n="5c913185">
            Det krävde en grundlagsändring. Vi arbetade intensivt med det
            hösten 1993 och hade kunnat lägga fram ett förslag för riksdagen
            under förra mandatperioden och i höstas kunnat bekräfta en ändring
            av grundlagen, för att skydda våra ungdomar. Kds gick inte med
            på det. Jag tycker att kds sviker våra ungdomar.
          </note>
          <note n="542db722">
            Anf. 122 ULLA-BRITT HAGSTRÖM (kds)
          </note>
          <note n="27c427e2">
            replik
          </note>
          <note n="7bfb680c">
            Fru talman! Jag vill säga till Birgit Friggebo att man hade valt
            att inte föreslå om den nya åldersgränsen på 18 år skulle vara
            tvingande eller rekommenderad. Man förordade också en uppmjukning
            av den nuvarande 15-årsgränsen, med innebörd att barn och ungdomar
            som fyllt 11 år inte skulle vägras tillträde till en film med
            den gränsen men att de som var under
          </note>
          <note n="4629f7fd">
            15 år uttryckligen skulle avrådas. Man ville alltså tillåta dessa
            filmer även för 11-åringar. Det var inte en så renodlad lagändring
            som Birgit Friggebo säger.
          </note>
          <note n="62302810">
            Anf. 123 BIRGIT FRIGGEBO (fp) replik
          </note>
          <note n="5df03e46">
            Fru talman! Jag upplevde inte att Ulla-Britt
          </note>
          <note n="e0b008fb">
            Hagström var med i de diskussioner som vi förde i regeringskansliet
            på den tiden. Jag känner över huvud taget inte igen den diskussion
            som Ulla-Britt
          </note>
          <note n="2e371bcc">
            Hagström nu tar upp. Vad det handlade om var att införa nya och
            högre åldersgränser för våra ungdomar. Det är ett stort svek att
            kds inte gick med på det.
          </note>
          <note n="b5d811b9">
            Då hade vi i dag haft en bättre och effektivare lagstiftning.
          </note>
          <note n="6ac5eeb9">
            Anf. 124 ULLA-BRITT HAGSTRÖM (kds)
          </note>
          <note n="27c427e2">
            replik
          </note>
          <note n="27004d2b">
            Fru talman! Nej, jag var inte med och debatterade på det sättet,
            Birgit Friggebo. Men jag förde en debatt i pressen med Birgit
            Friggebo, där hon sade att hon inte brydde sig om ifall en person,
            i det här fallet en enskild lärare, trädde fram och sade att detta
            var skadligt. Det kan jag inte ta hänsyn till, sade hon. Jag trodde
            att något skulle hända 1987, när vi hade det stora Kungälvsuppropet.
            Jag trodde att Våldsskildringsutredningen 1988 skulle leda någonvart.
            Men tydligen går man som katten kring het gröt, och det händer
            ingenting.
          </note>
          <note n="b7f1d7b0">
            Anf. 125 EWA LARSSON (mp)
          </note>
          <note n="f1e0bbc9">
            Fru talman! Först vill jag tacka Catarina Rönnung för att hon
            har läst högt ur vår partimotion. Hon citerade följande: "Det
            kan inte vara meningen att tryckfrihetsförordningen och yttrandefrihetsgrundlagen
            är till för att skydda pornografiska filmer där kvinnor torteras
            och förnedras i underhållande syfte, eller videofilmer som skildrar
            sadistiskt våld och detaljerade mord." Sedan slutar hon att läsa
            högt. Därför vill jag fortsätta och säga att vi därför tycker
            att vi politiker skall ta krafttag, eftersom vi ändå är ansvariga
            för samhällsutvecklingen. Vi vill att videofilmer skall förhandsgranskas,
            stickprovskontroller skall utföras i detaljhandeln och våld som
            betraktas som underhållningsvåld i TV-kanalerna skall kunna tas
            bort. Vi skall kunna påverka det. I stället tar Catarina Rönnung
            upp alla förträffliga förbud vi har i dag.
          </note>
          <note n="78b5befe">
            Jag vet att det är flera än Vänsterpartiet och kds som har yrkat
            bifall till vår reservation där vi säger att vi vill att man skall
            kunna ta upp obligatorisk förhandsgranskning redan nu. Jag vet
            att det finns moderater, folkpartister och centerpartister som
            stöder det.
          </note>
          <note n="e9b4ab5b">
            Jag ser fram emot voteringen i denna fråga.
          </note>
          <note n="bcaa5181">
            Jag tycker att vi, via de avtal vi skriver med TV-
          </note>
          <note n="1c97cddc">
            kanalerna, har en skyldighet att påverka. Vi skall gå in och
            hjälpa till och påverka attityder hos ansvariga producenter. Det
            är en skyldighet för oss.
          </note>
          <note n="b5801ff5">
            De allra värsta våldsinslagen är nyheterna. Är det inte absurt,
            att den verklighet som vi lever i är den värsta, aggressiva smörja
            som vi ser? Där är det män som slaktar kvinnor och barn och också
            varandra. Vi borde kunna visa mer positiva händelser i världen
            än masslakt den tid då barn och ungdomar är uppe och tittar. Vi
            borde kunna vänta till senare på kvällen med den typen av bilder
            på blodiga människor.
          </note>
          <note n="dad307cf">
            Via olika organisationer kan föräldrar också bojkotta kanaler
            som inte följer etiska regler och moral när det gäller barnprogram.
            Här har TV 3 redan råkat illa ut, genom att tittarantalet sjunker.
          </note>
          <note n="f5ac9388">
            När det gäller videofilmerna skulle jag vilja säga följande.
            I den söderförort där jag bor har vi via vår sociala distriktsnämnd
            försökt komma åt en videobutik där videokassetter med kvinnor
            i alla möjliga och de mest omöjliga situationer exponeras med
            sadistiska anspelningar. Dessa kassetter exponeras i en affär
            som också sökte tillstånd för att ha olika spel. Vi försökte stoppa
            spelautomaterna med hänvisning till att barnen skulle slippa se
            de exponerade videokassetterna. Vi gick dit och tittade. Barnen
            skulle vara tvungna att passera det rum där videokassetterna exponerades
            för att komma till spelautomaterna. Vi drev det hela vägen till
            laglig prövning, men vi kunde inte komma åt det.
          </note>
          <note n="d9313b50">
            I dag är det så att samma affärer som exponerar de här grova
            bilderna också drar till sig ungdomar på ett eller annat sätt.
            Det måste vi komma åt. Vi behöver visa på krafttag nu.
          </note>
          <note n="df4697a0">
            Det vore fint om man kunde särkoppla 18-
          </note>
          <note n="626dc342">
            årsgränsen från ett upphävande av censuren efter 18
          </note>
          <note n="0ab5ce54">
            år. Då tror jag att vi skulle få andra majoriteter.
          </note>
          <note n="530c0f13">
            Med det vill jag yrka bifall till reservation 1.
          </note>
          <note n="6f318cee">
            Anf. 126 KENNETH KVIST (v) replik
          </note>
          <note n="59473151">
            Fru talman! Även om jag har samma yrkande som
          </note>
          <note n="e61e9ad6">
            Miljöpartiet och Ewa Larsson i detta stycke vill jag invända
            mot den något ensidiga betraktelsen och det
          </note>
          <note n="76cd0d2c">
            Ewa Larsson säger när hon vidgar förbudet till att avse mer än
            det spekulativa underhållningsvåldet.
          </note>
          <note n="4ccc99d6">
            Hon börjar också angripa nyhetssändningar som visar den brutala
            verklighet vi tyvärr lever i. Det är inte min uppfattning. Så
            långt vill jag absolut inte gå när det gäller censuriver.
          </note>
          <note n="b85bb423">
            Anf. 127 EWA LARSSON (mp) replik
          </note>
          <note n="139004d3">
            Fru talman! Jag har t.o.m. tillsammans med barnen i min klass
            2 skrivit ett brev till Sam Nilsson, där barnen själva formulerade
            en vädjan att slippa nyhetssändningarna klockan sex före barnprogrammen.
            Det är så elementärt att jag hoppas att Kenneth Kvist också skulle
            kunna instämma i barnens vädjan att slippa det i samband med barnprogrammen.
          </note>
          <note n="50e1912f">
            Anf. 128 KENNETH KVIST (v) replik
          </note>
          <note n="338fdc49">
            Fru talman! Det är viktigt att skilja på det spekulativa underhållningsvåldet
            som är förråande och nyhetsmediernas frihet att skildra verkligheten
            som den dess värre är. Det är givet att man frivilligt kan ha
            en annan etik när det gäller att visa de hemska bilderna. Det
            kan jag hålla med om. Men jag tycker absolut inte att man skall
            gå in med några tvingande regler.
          </note>
          <note n="8fc87d05">
            Anf. 129 EWA LARSSON (mp) replik
          </note>
          <note n="53a2c16e">
            Fru talman! Visst skall man ha etik. Det finns så mycket annat
            i världen att visa på nyheterna än att män slaktar kvinnor, barn
            och män. Det finns så många positiva nyheter att visa. De andra
            bilderna tycker jag att vi kan spara till litet senare på kvällen.
          </note>
          <note n="9d30976c">
            Det borde egentligen vara en självklarhet för en programchef.
          </note>
          <note n="e62f3c04">
            Anf. 130 CATARINA RÖNNUNG (s)
          </note>
          <note n="3650cedf">
            Fru talman! Som jag tidigare har sagt förbereder regeringen ett
            åtgärdsprogram mot våld i samhället över huvud taget. I det åtgärdsprogrammet
            skall man ta upp våld i medierna, i dataspel osv. Men så mycket
            kan jag förutskicka att vi socialdemokrater är motståndare till
            en förhandsgranskning, en censur av videogram.
          </note>
          <note n="5c6307e5">
            Vi har med tillfredsställelse sett hur videomarknaden har sanerats
            undan för undan. Vi har uppmärksammat att Statens biografbyrå,
            genom att videohandlarna frivilligt överlämnar filmerna, granskar
            över hälften av utbudet. En sanering sker på frivillig väg.
          </note>
          <note n="6362ff92">
            Det finns en 15-årsgräns när det gäller försäljning av videogram.
            Vi vill höja den till 18 år osv.
          </note>
          <note n="c8c38096">
            Det görs alltså en del. Men när det gäller en absolut förhandsgranskning
            av videogram skall jag göra
          </note>
          <note n="e4cb4268">
            Ewa Larsson besviken. Ett sådant förslag kommer regeringen inte
            att lägga fram.
          </note>
          <note n="73ce96bd">
            När det gäller Sveriges Radio och våld som förekommer i bl.a.
            nyhetsprogram tycker jag att Ewa
          </note>
          <note n="289816a0">
            Larsson i det utskott där hon är verksam, kulturutskottet, skall
            verka för att man i det nya avtal som kommer att slutas mellan
            Sveriges Radio och regeringen uppmärksammar hur man skall komma
            till rätta med det underhållningsvåld som förekommer även i Sveriges
            Radio. Jag tror inte att det är mycket att göra åt det egentliga
            våldet som visas i nyhetsprogram, även om man kanhända skall vara
            försiktig med de mest bloddrypande detaljerna.
          </note>
          <note n="7b368c6b">
            Anf. 131 EWA LARSSON (mp)
          </note>
          <note n="42688e3f">
            Fru talman! Jag kan trösta Catarina Rönnung med att jag jobbar
            med frågan i kulturutskottet och också i
          </note>
          <note n="65b37370">
            Kulturutredningen. När det gäller den sanering inom videobranschen
            som Catarina Rönnung talade om lever tydligen inte Catarina Rönnung
            och jag i samma värld.
          </note>
          <note n="17d03b51">
            Jag ger en stående inbjudan till Catarina Rönnung att följa med
            mig till de två videobutiker som finns i min lilla söderförort
            så att vi kan titta på hur det ser ut där. Vi kan också titta
            på de spelautomater för ungdomar som finns i samma lokal som de
            exponerade filmer som jag talade om.
          </note>
          <note n="946775cf">
            Välkommen att titta i verkligheten i min söderförort, så kan
            vi fortsätta diskussionen sedan!
          </note>
          <note n="111a6d54">
            Överläggningen var härmed avslutad.
          </note>
          <note n="d8d14912">
            Beslut
          </note>
          <note n="cf0ee05e">
            Mom. 1 (åtgärder mot våldsskildringar m.m.)
          </note>
          <note n="cf308036">
            Proposition ställdes först beträffande utskottets hemställan
            och därefter ifråga om motiveringen.
          </note>
          <note n="a13e6a6b">
            Hemställan:
          </note>
          <note n="cbf7072e">
            1. utskottets hemställan
          </note>
          <note n="78eb6571">
            2. hemställan i res. 2 (fp)
          </note>
          <note n="7ed26e11">
            Votering:
          </note>
          <note n="b7f7c18f">
            288 för utskottet
          </note>
          <note n="264644dd">
            15 för res. 2
          </note>
          <note n="feff2acd">
            4 avstod
          </note>
          <note n="7f8507ee">
            42 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="47a8d8ca">
            För utskottet: 148 s, 75 m, 19 c, 1 fp, 18 v, 15 mp,
          </note>
          <note n="3d5dbbf6">
            12 kds
          </note>
          <note n="56d70cb7">
            För res. 2: 15 fp
          </note>
          <note n="0d03be12">
            Avstod: 1 c, 2 fp, 1 mp
          </note>
          <note n="c1eefeca">
            Frånvarande: 13 s, 5 m, 7 c, 8 fp, 4 v, 2 mp, 3 kds
          </note>
          <note n="605cd029">
            Motiveringen:
          </note>
          <note n="88d1610c">
            Godkännande av
          </note>
          <note n="95680184">
            1. utskottets motivering
          </note>
          <note n="661735b3">
            2. motiveringen i res. 1 (v, mp)
          </note>
          <note n="f7b579c1">
            247 för utskottet
          </note>
          <note n="69468f3e">
            46 för res. 1
          </note>
          <note n="5f952eb6">
            14 avstod
          </note>
          <note n="7f8507ee">
            42 frånvarande
          </note>
          <note n="06b4183e">
            Kammaren godkände utskottets motivering.
          </note>
          <note n="293d4fe9">
            Partivis fördelning av rösterna:
          </note>
          <note n="f475ec58">
            För utskottet: 148 s, 75 m, 20 c, 3 fp, 1 kds
          </note>
          <note n="753cbf2e">
            För res. 1: 1 fp, 18 v, 16 mp, 11 kds
          </note>
          <note n="085fc7a0">
            Avstod: 14 fp
          </note>
          <note n="c1eefeca">
            Frånvarande: 13 s, 5 m, 7 c, 8 fp, 4 v, 2 mp, 3 kds
          </note>
          <note n="c785a7c5">
            Mom. 4 (meddelarskydd m.m.)
          </note>
          <note n="3e9243b1">
            1. utskottet
          </note>
          <note n="7955fd73">
            2. res. 3 (fp, c, v, mp)
          </note>
          <note n="7ed26e11">
            Votering:
          </note>
          <note n="4f922728">
            234 för utskottet
          </note>
          <note n="0006ade3">
            72 för res. 3
          </note>
          <note n="0779d848">
            43 frånvarande
          </note>
          <note n="f5a36df3">
            Kammaren biföll utskottets hemställan.
          </note>
          <note n="293d4fe9">
            Partivis fördelning av rösterna:
          </note>
          <note n="cd40a875">
            För utskottet: 147 s, 75 m, 12 kds
          </note>
          <note n="08589d84">
            För res. 3: 20 c, 18 fp, 18 v, 16 mp
          </note>
          <note n="13b73abc">
            Frånvarande: 14 s, 5 m, 7 c, 8 fp, 4 v, 2 mp, 3 kds
          </note>
          <note n="d4a3e53f">
            Mom. 8 (grundlagsreglering av frekvensfördelning)
          </note>
          <note n="3e9243b1">
            1. utskottet
          </note>
          <note n="3b9f8044">
            2. res. 6 (m, fp)
          </note>
          <note n="7ed26e11">
            Votering:
          </note>
          <note n="150b4c21">
            215 för utskottet
          </note>
          <note n="6dd2e5dc">
            92 för res. 6
          </note>
          <note n="7f8507ee">
            42 frånvarande
          </note>
          <note n="293d4fe9">
            Partivis fördelning av rösterna:
          </note>
          <note n="00268d22">
            För utskottet: 148 s, 20 c, 1 fp, 18 v, 16 mp, 12
          </note>
          <note n="e5bc5121">
            kds
          </note>
          <note n="c8874eab">
            För res. 6: 75 m, 17 fp
          </note>
          <note n="c1eefeca">
            Frånvarande: 13 s, 5 m, 7 c, 8 fp, 4 v, 2 mp, 3 kds
          </note>
          <note n="0148a373">
            Övriga moment
          </note>
          <note n="f5a36df3">
            Kammaren biföll utskottets hemställan.
          </note>
          <note n="bea2bc2a">
            Beslut om uppskjuten votering
          </note>
          <note n="431fbe5a">
            På förslag av talmannen medgav kammaren att de ärenden som han
            debatteras färdigt under återstoden av dagens sammanträdet fick
            avgöras vid arbetsplenum torsdagen den 6 april.
          </note>
          <note n="ae8c5812">
            Ajournering
          </note>
          <note n="94f0cd29">
            Kammaren beslöt kl. 17.51 att ajournera förhandlingarna till
            kl. 18.00 för middagsuppehåll.
          </note>
          <note n="c2ac55fb">
            Återupptagna förhandlingar
          </note>
          <note n="d368411e">
            Förhandlingarna återupptogs kl. 19.00.
          </note>
          <note n="6b9577b3">
            10 § Sametinget, m.m.
          </note>
          <note n="b5f40705">
            Föredrogs
          </note>
          <note n="7c32081f">
            Konstitutionsutskottets betänkande 1994/95:KU37
          </note>
          <note n="5dd5631c">
            Sametinget, m.m.(prop. 1994/95:100 delvis)
          </note>
          <note n="f039c48c">
            Anf. 132 SIV HOLMA (v)
          </note>
          <note n="f32cd725">
            Herr talman! Jag vill i det här sammanhanget yrka bifall till
            två reservationer. Den ena finns under rubriken Sametingets användning
            av tilldelade medel och handlar om Sametingets rätt att få betala
            ut partistöd.
          </note>
          <note n="857e0445">
            Bakom reservationen står representanter för Miljöpartiet, Centerpartiet
            och Vänsterpartiet. Den andra handlar om samernas rättsliga ställning
            och går ut på att bifalla Vänsterpartiets förslag om att en utredning
            tillsätts med uppdrag att arbeta med målformulering och lagstiftning
            för samesamhällets överlevnad och utveckling.
          </note>
          <note n="17c02e89">
            Riksdagen uttalade 1977 "att samerna är en etnisk minoritet i
            Sverige, som i egenskap av ursprunglig befolkning i sitt eget
            land intar en särskild ställning".
          </note>
          <note n="0e053e10">
            1993 inrättades ett sameting som skulle verka som
          </note>
          <note n="51c1f6cf">
            "ett kraftfullt instrument för främjandet av den samiska kulturens
            utveckling". Sametinget är till sin form både en statlig myndighet
            och ett folkvalt organ. Sametinget är inte ett organ för självstyre,
            fastän de 31
          </note>
          <note n="7f434a2a">
            ledamöterna utses genom samiskt allmänt val vart fjärde år.
          </note>
          <note n="c5baca11">
            Eftersom Sametinget ändå är ett folkvalt organ, anser Vänsterpartiet
            att partistöd skall kunna utbetalas till partier som är representerade
            i tinget, av samma anledning som riksdagen, landstinget och kommunen
            betalar partistöd, dvs. för att partierna skall kunna fullgöra
            sina demokratiska förpliktelser och för att de skall kunna bedriva
            ett meningsfullt politiskt arbete.
          </note>
          <note n="6e754f60">
            Sametingets partier har samma behov som partiväsendet i övrigt.
          </note>
          <note n="0d9cfd6c">
            Enligt Sametinget handlar partistödet om ett grundarvode på 14
            000 kr och därefter 10 000 kr för varje mandat partiet har i tinget.
            Det är alltså inga anmärkningsvärda summor, speciellt när man
            betänker följande förutsättningar. Man saknar tillräcklig daglig
            rapportering och bevakning av Sametingets verksamhet. De dagliga
            nyhetssändningar i radion på tio minuter som ges på nordsamiska
            är inte tillräckligt, eftersom det finns många samer som varken
            behärskar nordsamiska eller samiska. Till detta kommer att man
            har en tidskrift som endast kommer ut en gång i månaden. Demokratin
            förutsätter att partierna i Sametinget kan bedriva ett politiskt
            arbete mellan mötestillfällena. Eftersom möjligheten är begränsad
            att komma ut i en offentlig debatt via massmedierna, måste Sametingets
            partier göra egna informationsinsatser.
          </note>
          <note n="e5844ff0">
            Partistödet är enligt Sametinget en grundpelare i ett folkvalt
            styrelseskick, där sametinget är delaktigt i en sådan ordning.
            Riksdagen kan i dag besluta om att underlätta för Sametingets
            partier att föra en offentlig politisk debatt såväl gentemot sina
            egna väljare som gentemot andra.
          </note>
          <note n="d110d5ff">
            Man kan få uppfattningen att majoritetens bedömning i utskottet
            är att Sametinget i en framtid kan få möjlighet att betala ut
            partistöd, eftersom det talas om att regeringen håller på med
            en översyn av det kommunala partistödet som eventuellt kan ge
            underlag för en ändring av nuvarande förhållanden. Men eftersom
            det inte pågår någon sådan översyn, är det i stället ännu mer
            angeläget att riksdagen redan i dag utan onödiga dröjsmål beslutar
            att bifalla reservation
          </note>
          <note n="19d02500">
            1 mom. 2 om Sametingets användning av tilldelade medel. Det innebär
            att riksdagen tillmötesgår Sametingets önskemål om att få betala
            ut partistöd till partierna som finns representerade i Sametinget.
          </note>
          <note n="c6069cb0">
            Herr talman! Så till frågan om samernas rättsliga ställning.
            Samerättsutredningen och inrättandet av ett sameting är små framsteg
            vad gäller förståelsen och respekten för samernas kultur och levnadsvillkor.
            Det finns behov av att gå vidare. Samerna har genom sina organisationer
            själva formulerat vad som krävs för att bevara och utveckla samesamhället.
            Det borde därför i enlighet med Vänsterpartiets reservation kunna
            i samråd med samerna tillsättas en utredning med ett uppdrag att
            inleda ett arbete för att göra en målformulering och lagstiftning
            för samesamhällets överlevnad och utveckling.
          </note>
          <note n="47539ac5">
            Avslutningsvis vill jag förklara vårt ställningstagande vad gäller
            ILO:s konvention 169. I vår motion uttalar vi att man noga skall
            utröna möjligheten att ratificera denna konvention. Vi delar majoritetens
            bedömning att "konventionens artikel 14 om rätt till mark i sin
            nuvarande lydelse är ett hinder för Sveriges möjligheter att nu
            tillträda konventionen". Med en annan utformning av denna artikel
            skulle hindret kunna undanröjas genom att begreppet "bruksrätt
            införs som ett alternativ till äganderätt och besittningsrätt".
            Norge har skrivit på ILO-konventionen, men det pågår en skriftväxling
            om tillämpningen, och det är klokt att följa resultatet av detta
            innan det fattas ett slutgiltigt beslut. Danmark har i december
            1994
          </note>
          <note n="c4f6afae">
            också skrivit under konventionen. Egendomsrättsbegreppet på Grönland
            är ordnat på ett särskilt sätt som är traditionellt bestämt. Det
            är inte, och har aldrig varit, möjligt för vare sig fysiska eller
            juridiska personer att få egendomsrätt till jord på Grönland.
            Utgångspunkten är att det offentliga, staten, har egendomsrätten
            till Grönlands jord. Danska regeringen och det grönländska hjemmestyret
            är överens om att dessa egendomsförhållanden överensstämmer med
            konventionens artikel 14.
          </note>
          <note n="a00db522">
            Anf. 133 RAGNHILD POHANKA (mp)
          </note>
          <note n="76d1ee8d">
            Herr talman! Det är många saker som behandlas i den aktuella
            propositionen. Jag tycker att språkfrågan borde tas upp för sig.
            Jag berör inte den i dag, utan jag nöjer mig med att tala om två
            reservationer, reservation 1 mom. 2 och reservation 4 mom. 8,
            som jag yrkar bifall till.
          </note>
          <note n="d4e1cb62">
            Samerna har fått sitt sameting. Det är ett viktigt steg för ökad
            självbestämmande. Det måste gå åt det hållet så småningom för
            den samiska befolkningen och för dess bevarande av sin kultur
            och sitt språk.
          </note>
          <note n="cf6b1aaf">
            Men Sametinget har alltför små befogenheter. De som kämpar för
            ökat självbestämmande för Sametinget har en bit att gå. En del
            av ökande möjligheter, en självklarhet i ett demokratiskt land,
            är att samerna får rätten att besluta om att fördela partistöd
            som alla andra valda församlingar i Sverige. Om det behövs en
            lagändring i sametingslagen utgår Miljöpartiet ifrån att regeringen
            snarast kommer med ett förslag om den befogade ändringen. Att
            i en proposition hänvisa till en utredning som tagits tillbaka
            är en ganska sorglig historia.
          </note>
          <note n="14d472b9">
            Den andra handling som skulle stärka samernas ställning är att
            Sverige äntligen ratificerade ILO-
          </note>
          <note n="13560e63">
            konventionen 169. 1920 blev Sverige genom anslutning till Nationernas
            förbund medlem i ILO, Internationella arbetsorganisationen, och
            sände en delegation med två regeringsombud, ett arbetsgivarombud
            och ett antal experter till mötena. Sommaren 1989 antogs konvention
            169 vid ILO:s 76:e möte i Genève, alltså för snart sex år sedan.
            Den efterträdde ILO-
          </note>
          <note n="405046bd">
            konvention 107 som blivit föråldrad. Den hade vi aldrig undertecknat.
            Men 1989 röstade Sverige för och var med om att ta initiativ till
            en resolution om att följa upp och främja konventionens målsättning.
            Där uppmanas medlemsstaterna att snarast ratificera konventionen
            och tillämpa den också. Här har man medverkat till konventionen
            och dessutom skrivit en särskild resolution för att påskynda undertecknandet
            och ratificeringen. Det hade vi inte behövt göra om vi verkligen
            avsåg att ratificera den. Det var 1989, sedan dess har det inte
            hänt någonting.
          </note>
          <note n="286bf1b0">
            Varje medlemsstat måste förelägga sitt lands lagstiftande församling
            de konventioner som antagits senast 18 månader efter konferensens
            session. Det var
          </note>
          <note n="d5f1793e">
            1990. Dåvarande arbetsmarknadsministern meddelade i regeringens
            skrivelse 1990/91:101 att man anser att
          </note>
          <note n="21ce124a">
            Sverige för närvarande inte bör tillträda konvention
          </note>
          <note n="6eb04059">
            169 men att man finner det önskvärt att det på längre sikt skall
            bli möjligt för Sverige att tillträda konventionen. Detta var
            1990.
          </note>
          <note n="6b4a94fa">
            Som nyss nämndes har Norge och Danmark ratificerat konventionen,
            och Finland arbetar med frågan.
          </note>
          <note n="267ee2d3">
            Mexiko har ratificerat den, det ena landet efter det andra, medan
            Sverige lagt förslaget i träda. Fortfarande är det konventionens
            14 § som för Sveriges del är problemet. Den handlar om de berörda
            folkens äganderätt och besittningsrätt till sina traditionella
            landområden. Det verkar återigen som att Sverige tillsammans med
            Sovjet kommer att fortsätta att stå i vägen för en positiv utveckling
            när det gäller samernas möjligheter att överleva som ett ursprungsfolk.
          </note>
          <note n="e4265fed">
            De svenska samerna har uttryckt sin starka önskan om att konventionen
            så snart som möjligt ratificeras.
          </note>
          <note n="3f7f9822">
            Diskrimineringsombudsmannen sade för några år sedan bl.a. att
            han uppmanar medlemsländerna att ratificera konventionen så fort
            som möjligt och se till att dess krav uppfylls. Nu har han tydligen
            sagt emot detta och sagt att detta inte är så viktigt. Men samerna
            tycker att det är viktigt.
          </note>
          <note n="a0ac2b98">
            Miljöpartiet anser att ILO:s konvention 169 är ett viktigt människorättsligt
            dokument som Sverige äntligen bör ratificera. Detta bör ges regeringen
            till känna.
          </note>
          <note n="7abd04b4">
            Anf. 134 PÄR-AXEL SAHLBERG (s)
          </note>
          <note n="8238aa8c">
            Herr talman! I stort är vi överens om att det är angeläget att
            finna lösningar på samernas många problem och frågor. Men visst
            fortsätter folkrättens årtionde att utmana också det svenska samhället!
            De konflikter som fortfarande finns mellan det moderna svenska
            samhället och den samiska kulturen, det samiska folket och även
            dess näringar är något som oroar i den svenska samhällskroppen.
          </note>
          <note n="843d54a0">
            Samerna är vårt lands urbefolkning. Det är därför angeläget att
            vi på olika sätt medverkar till att samernas förutsättningar att
            behålla och utveckla sin kultur och särart ökar. De frågor som
            representerar möten mellan den gamla samiska kulturen och samenäringarna
            å ena sidan och den sentida invandringen och den moderna livsstilen
            å den andra måste uppmärksammas och hanteras. Samekulturen består
            i dag av moderna människor, men samtidigt representerar samerna
            också kultur från en annan tid med även andra värderingar. Det
            yttrar sig ibland genom behov av att bevara och minnas, men det
            kan lika väl märkas genom att lärdomar och livshållning kan utgöra
            en god utmaning och förebild för moderna livsstilar.
          </note>
          <note n="babf5c25">
            Denna dynamiska samverkan åstadkommer vi knappast främst genom
            proklamationer eller ens genom lagstiftning. Men jag utesluter
            inte att ytterligare åtgärder behöver vidtas på en lång rad områden
            för att höja medvetenheten om och skapa förutsättningar för den
            samiska kulturens fortlevnad. Dessa åtgärder kommer att innefatta
            lagstiftning eller andra typer av statliga regleringar eller styrningar
            - det är jag övertygad om.
          </note>
          <note n="81c4e1e1">
            Framväxten av Sametinget 1993 var ett viktigt steg i rätt riktning.
            Men andra inslag och beslut av den här kammaren, t.ex. förändringen
            av småviltsjakten, uppfattas självfallet av många samer som ett
            steg i fel riktning.
          </note>
          <note n="f31e46c8">
            Till Sametinget hade vi val i maj 1993, och bara en liten del
            av de ca 20 000 samerna registrerades för det valet. Det var 3
            865 som röstade och därmed utsåg de 31 ledamöterna, fördelade
            på elva partier.
          </note>
          <note n="6011d5fd">
            Detta sammantaget visar att vi står alldeles i inledningen till
            någonting som kommer att utvecklas men som ännu så länge inte
            på något sätt har funnit sina färdiga eller slutliga former.
          </note>
          <note n="20ee0a10">
            Kriterierna för att låta sig registreras var med nödvändighet
            ganska vida. De var: om man ansåg sig vara same, om det talades
            ett samiskt språk i hemmet eller om man själv eller ens förälder
            var eller hade varit upptagen i en sameby. Kultur-, medie- och
            informationsverksamheten på det samiska språket är också fortfarande
            bristfällig. Det totala intrycket blir att samerna fortfarande
            ur ett svenskt perspektiv är en marginaliserad befolkningsgrupp,
            också i de områden där de själva lever. Det är därför angeläget
            att samefrågan på det här sättet får sin belysning i samtal i
            kammaren men också i den vanliga svenska skolan, i kursplan och
            läroböcker.
          </note>
          <note n="0937c03f">
            Det finns också anledning att kommentera en del av det som står
            i reservationerna och även det som här har sagts.
          </note>
          <note n="b7b873e7">
            I KU:s betänkande hänvisar vi, olyckligt nog, till en parlamentarisk
            utredning i frågan. Av olika skäl har den inte tillsatts. I stället
            utförs nu en hel del annat materialinsamlande i ärendet. Det är
            alltså inte så att det inte pågår någon översyn, men den görs
            på ett annat sätt. Dels utvärderar Kommunförbundet 1994
          </note>
          <note n="1216120c">
            års val, och gör det enligt traditionellt mönster. Den här kammaren
            har också givit regeringen i uppdrag att se över skiftarbetarnas
            rätt och chans till politiska uppdrag. Därutöver pågår i departementen
            arbete i en hel del övergripande frågor om demokratins villkor
            och de förtroendevaldas möjligheter att delta i arbetet.
          </note>
          <note n="7e9bc6fb">
            Jag tror därför att det efter genomförd materialinsamling finns
            anledning att återkomma till de här frågorna. De har onekligen
            anknytning till Sametingets politiska partier. Vi kan därmed skaffa
            oss en vägledning om hur de här problemen kan lösas.
          </note>
          <note n="1a07c23b">
            Jag talade så sent som i dag med sameministern, jordbruksminister
            Margareta Winberg, om detta.
          </note>
          <note n="c6104a1f">
            Frågan har hög aktualitet. Det har den också genom att bl.a.
            Margareta Winberg har aktualiserat frågan i olika sammanhang.
            Så beslutade t.ex. Nordiska rådet om en gemensam nordisk samekonvention,
            som är till för att skapa förutsättningar för likartade rättssystem
            på samernas område i hela Norden. Det finns också mycket avancerade
            planer på att tillsätta en särskild arbetsgrupp. Det görs med
            anledning av urbefolkningens årtionde. Den kommer att utses inom
            kort av
          </note>
          <note n="9ac47489">
            Jordbruksdepartementet.
          </note>
          <note n="18beac55">
            När det till sist gäller ILO-konventionen vill jag säga att det
            är en mycket speciell fråga; jag har väldigt svårt att förstå
            att vi inte skulle underteckna den.
          </note>
          <note n="09609ab9">
            Vi skall självfallet på olika sätt stå upp för urbefolkningarnas
            rätt. Men alla som har följt materialet vet att det fanns en tvistefråga
            som man inte kom till någon slutsats om. Den gällde äganderätten
            respektive ett slags brukningsrätt till mark och jord. På den
            punkten håller Norge nu på att pröva vad ILO-
          </note>
          <note n="d66b4850">
            konventionen egentligen omfattar. Vi gör ingen nytta genom att
            pröva samma sak. Vi avvaktar därför nu den brevväxling och de
            diskussioner som förs mellan
          </note>
          <note n="07482d5f">
            Norge och ILO.
          </note>
          <note n="010a7abe">
            Herr talman! Jag yrkar bifall till KU:s förslag till beslut och
            yrkar avslag på de motioner som behandlas i och de reservationer
            som finns i vårt betänkande.
          </note>
          <note n="cc874928">
            Anf. 135 RAGNHILD POHANKA (mp)
          </note>
          <note n="41e1a3cc">
            Herr talman! Att insamlingar av dokument skulle kunna jämföras
            med en översyn tycker jag är ett ganska svagt argument. En parlamentarisk
            utredning tycker jag också är att ta i - det kanske inte behövs.
          </note>
          <note n="ce2d03d0">
            Men en arbetsgrupp, som vi hörde talas om här, tycker jag låter
            ganska bra. Här skall naturligtvis samerna och deras ledning komma
            in i första hand, för att kunna dokumentera och tala om hur det
            fungerar.
          </note>
          <note n="e52fe339">
            Man skall inte bara samla in material utifrån.
          </note>
          <note n="13ed0f5e">
            Frågan vilken ståndpunkt EU har intagit när det gäller urbefolkningarna
            har det hittills varit bekymmersamt att svara på. Jag har inte
            kunnat finna att det finns ett enda ord skrivet om urbefolkningarna
            över huvud taget.
          </note>
          <note n="0f238906">
            Jag tycker att man mycket väl kunde skriva under
          </note>
          <note n="a3f17612">
            ILO-konventionen och pröva frågan tillsammans med
          </note>
          <note n="2781cb4a">
            Norge. Det är ju självklart att det här arbetet skulle få mycket
            större effekt om två eller tre länder gjorde det tillsammans.
            Problemen skulle då mycket lättare kunna åtgärdas så att lösningen
            blir acceptabel för länderna och även för samerna och för ILO.
            Om t.ex.
          </note>
          <note n="85a0b84e">
            Finland, Norge, Sverige och Danmark gjorde det här tillsammans
            skulle det få en helt annan tyngd.
          </note>
          <note n="1e3af366">
            Avvakta har vi hållit på med väldigt länge när det gäller samerna.
            Allting går så trögt. Det gäller vår urbefolkning. Samerna fanns
            här före oss. Vi skall på allt sätt bevaka deras rättigheter och
            se till att de kan behålla sin kultur och sin särart - hos oss,
            tillsammans med oss.
          </note>
          <note n="dcd4f776">
            Anf. 136 PÄR-AXEL SAHLBERG (s)
          </note>
          <note n="ebb7fd3b">
            Herr talman! De planer som fanns från den gamla regeringen om
            en parlamentarisk utredning omfattade inte frågan om partistöd,
            vare sig i sametingssammanhang eller när det gäller de kyrkliga
            kommunerna, den andra fråga vi har haft aktuell i KU-sammanhang.
          </note>
          <note n="cf370eaa">
            Men KU:s bedömning var att med den utredning som nu görs när
            det gäller partistödet och med det materialinsamlande som görs
            som bas har vi ett gott material att gå vidare med när det gäller
            t.ex. Sametinget.
          </note>
          <note n="52738424">
            Jag skulle därför vilja påstå att den process som nu pågår i
            Kommunförbundet och hos departementen är en aktiv process som
            kommer att ge oss vägledning.
          </note>
          <note n="47ab79cf">
            Jag har sett det som ganska troligt att jordbruksministern kommer
            att komma tillbaka till oss i den här frågan, och det ganska snart.
          </note>
          <note n="a5c3e74c">
            När det sedan gäller frågan vad EU har tagit för ställning kan
            jag inte påstå att jag kan det så väl, men jag vet i varje fall
            att Europarådets konvention om minoritetsspråk har koppling till
            den frågan. Den har
          </note>
          <note n="7892dd8c">
            Sverige helt biträtt, och vi kommer att följa den på olika sätt.
            Den kommer att göra nytta också i den här frågan. Att allt sedan
            inte är färdigt kan man ju ha sina synpunkter på.
          </note>
          <note n="c15185ed">
            När det gäller ILO-konventionen finns det naturligtvis inte någon
            anledning att vi skulle utgöra ett parallellfall till Norge. Det
            handlar ju inte längre om att utöva påtryckningar. Vi fick ju
            inte igenom vårt förslag till formulering när konventionen antogs.
            Nu gäller det att pröva om Norges tolkning håller. När vi vet
            det kan vi gå vidare.
          </note>
          <note n="6597931a">
            Anf. 137 RAGNHILD POHANKA (mp)
          </note>
          <note n="79dd756b">
            Herr talman! Jag bara undrar: Var kommer samernas utvärdering
            in här? De har ju en bra ledning och styrelse och kunnigt folk,
            så de borde väl i allra högsta grad blandas in i utredningen.
            - Det är min sista fråga.
          </note>
          <note n="7f585a1a">
            Anf. 138 PÄR-AXEL SAHLBERG (s)
          </note>
          <note n="76932f7f">
            Herr talman! Den eventuella utredning eller annat materialinsamlande
            som nu sker på departementet och i Kommunförbundet rör inte i
            sig frågan om Sametinget och partistödet. Med den erfarenhet som
            vi där kan samla och med hänsyn till utformningen av det regelverk
            som finns kan vi gå vidare över till Sametingets frågor.
          </note>
          <note n="3d4c426f">
            När det gäller partistödet inom ramen för sametinget kommer sametinget
            och samerna själva att bli engagerade i det arbetet. Därom råder
            ingen tvekan.
          </note>
          <note n="d2315598">
            Med det material som finns som grund och med den granskning som
            har skett av sametingets verksamhet, såg vi inga möjligheter att
            nu utforma det regelverk som skulle krävas.
          </note>
          <note n="111a6d54">
            Överläggningen var härmed avslutad.
          </note>
          <note n="7aa2152d">
            (Beslut skulle fattas den 6 april.)
          </note>
          <note n="ba446c3d">
            11 § Tilläggsbudget inom
          </note>
          <note n="fa1e323a">
            Finansdepartementets område
          </note>
          <note n="b5f40705">
            Föredrogs
          </note>
          <note n="3b9d95e4">
            Finansutskottets betänkande 1994/95:FiU11
          </note>
          <note n="e025ae46">
            Tilläggsbudget inom Finansdepartementets område
          </note>
          <note n="bb4ed373">
            (prop. 1994/95:100 delvis)
          </note>
          <note n="e2ef69a6">
            Tredje vice talmannen konstaterade att ingen talare var anmäld.
          </note>
          <note n="7aa2152d">
            (Beslut skulle fattas den 6 april.)
          </note>
          <note n="b3d768f9">
            12 § Vissa anslag inom Finansdepartementets område
          </note>
          <note n="b5f40705">
            Föredrogs
          </note>
          <note n="1d84c113">
            Finansutskottets betänkande 1994/95:FiU12
          </note>
          <note n="dac45ccc">
            Vissa anslag inom Finansdepartementets område
          </note>
          <note n="bb4ed373">
            (prop. 1994/95:100 delvis)
          </note>
          <note n="e2ef69a6">
            Tredje vice talmannen konstaterade att ingen talare var anmäld.
          </note>
          <note n="7aa2152d">
            (Beslut skulle fattas den 6 april.)
          </note>
          <note n="e8549934">
            13 § Statistikfrågor
          </note>
          <note n="b5f40705">
            Föredrogs
          </note>
          <note n="1083dafc">
            Finansutskottets betänkande 1994/95:FiU13
          </note>
          <note n="bab8015e">
            Statistikfrågor (prop. 1994/95:100 delvis)
          </note>
          <note n="b1ae2509">
            Anf. 139 KENNETH KVIST (v)
          </note>
          <note n="aa8f39ed">
            Herr talman! Klyftorna i det svenska samhället ökar. Antalet
            människor som inte får sin privata ekonomi att gå ihop blir allt
            större. Samtidigt blir ett fåtal ännu rikare. Vådorna av detta
            är stora.
          </note>
          <note n="652a16e7">
            Det finns vad man kallar segregation. Det uppstår ökade problem
            på det sociala området. I massmedierna har man börjat diskutera
            att många människor lever under ekonomisk stress. Oron för den
            dagliga försörjningen orsakar inte bara försämrad nattsömn utan
            också en rad olika sjukdomar. Den segregation som ökar diskuteras
            ofta i termer av en åtskillnad i boendet. Men egentligen handlar
            det om social segregation och etnisk åtskillnad som en reflex
            av ökade klassklyftor. I massarbetslöshetens och de kommunala
            och statliga nedskärningarnas spår växer fattigdomsproblemen.
          </note>
          <note n="93c80a28">
            Vi måste samtidigt som vi rättar till den statliga budgeten föra
            en aktiv och bestämd kamp mot de växande klassklyftorna och den
            växande fattigdomen.
          </note>
          <note n="be9858ed">
            Förvisso finns det en del material som berör dessa områden. Det
            görs en del utredningar eller kontinuerliga statistikframställningar
            som tangerar den här frågeställningen. Men likväl saknas en utredning
            med specialuppgiften att i ljuset dra fram den fattigdom som breder
            ut sig och som belyser de olika konsekvenser detta för med sig
            i hela dess vidd och ger förslag som är ägnade att effektivt angripa
            klyftorna.
          </note>
          <note n="8db79236">
            I en motion har jag förordat en låginkomstutredning. Flera andra
            motionärer har yrkat på samma sak.
          </note>
          <note n="c84a32c0">
            Det gäller för en sådan utredning att inte bara belysa verkligheten
            utan att också lägga fast handlingslinjer som angriper problemen.
          </note>
          <note n="ca8fc2b7">
            Valresultatet gav många människor en förhoppning om att det kanske
            skulle ske förändringar av politiken som skulle hejda klassklyftornas
            ökning. De första månadernas politik kanske också stärkte dessa
            förhoppningar. Dess värre tycks regeringen nu vara på väg att
            kapitulera för spekulationsintressena och steg för steg högervrida
            sin politik med tuvhoppande eller
          </note>
          <note n="f83a2653">
            Centeruppgörelser.
          </note>
          <note n="ed7c272c">
            Icke desto mindre krävs en rejäl kartläggning av den växande
            fattigdomen - en utredning som kan bli en väckarklocka mot den
            högervridning av landets förhållanden som nu tycks komma att fortgå
            oavsett vilken regering vi har.
          </note>
          <note n="edfff9c1">
            Jag yrkar därför bifall till reservation 1 avLars
          </note>
          <note n="80ebe28b">
            Bäckström.
          </note>
          <note n="9f85f2ab">
            Herr talman! När regeringen vill att minst 55 % av
          </note>
          <note n="da7070ae">
            Statistiska Centralbyråns verksamhet skall vara lokaliserad till
            Örebro, skapar detta en berättigad oro.
          </note>
          <note n="387f8a3a">
            SCB:s verksamhet i Örebro har fungerat och fungerar väl. Det
            kan och borde i stället övervägas om inte snarare mer av SCB:s
            verksamhet av både effektivitets- och lokaliseringsskäl borde
            kunna förläggas dit.
          </note>
          <note n="bb5f14b4">
            Därför yrkar jag också bifall till reservation 2 av Lars
          </note>
          <note n="80ebe28b">
            Bäckström.
          </note>
          <note n="75ba82e3">
            Anf. 140 SONIA KARLSSON (s)
          </note>
          <note n="5b63451e">
            Herr talman! Det här ärendet från finansutskottet handlar om
            det årliga anslaget till Statistiska centralbyrån samt 20 motionsyrkanden
            som behandlar frågor rörande bl.a. miljöräkenskaper, tillsättande
            av en låginkomstutredning - vilket Kenneth Kvist efterfrågade
            -, införande av ett totalprisindex och lokalisering av SCB:s hela
            verksamhet till Örebro.
          </note>
          <note n="9cfc7780">
            Vad gäller anslagen till och besparingarna inom
          </note>
          <note n="80f08092">
            SCB är utskottet enigt. Vänsterpartiet har, precis som
          </note>
          <note n="40336fde">
            Kenneth Kvist sade, i två reservationer en annan mening än utskottets
            majoritet. Det gäller en ny låginkomstutredning samt lokalisering
            av SCB till Örebro.
          </note>
          <note n="ed14f422">
            I reservation nr 1 hävdas, vilket Kenneth Kvist instämmer i,
            att underlag saknas för att man skall kunna behandla situationen
            för låginkomsttagare och andra jämförliga grupper.
          </note>
          <note n="ee16c7d0">
            Utskottet anser däremot att det sker ett omfattande arbete för
            att ta fram ett bra underlag för en kvalificerad analys och diskussion
            av fördelningsfrågorna.
          </note>
          <note n="73dc704f">
            Låt mig ta några exempel:
          </note>
          <note n="4cb6c2a5">
            1. Inkomstfördelningsfrågorna har löpande följts upp i långtidsutredningarna.
          </note>
          <note n="1d616f35">
            2. Även inkomstfördelningsundersökningen
          </note>
          <note n="0a44d30f">
            (HINK) och den totalräknade inkomststatistiken ger ett omfattande
            datamaterial som möjliggör studier av inkomst- och förmögenhetsutvecklingen
            för alla grupper i samhället.
          </note>
          <note n="b6d4b4d5">
            3. Under hösten 1995 kommer Kommittén för utvärdering av skattereformen
            att redovisa sin analys av skattereformens fördelningspolitiska
            effekter t.o.m.
          </note>
          <note n="aecaa5aa">
            1992. Utvärdering av de senast vidtagna förändringarna i transfererings-
            och skattesystemen kommer att påbörjas så snart det finns aktuell
            statistik.
          </note>
          <note n="70e87fa3">
            4. Inom Finansdepartementet har en databas utvecklats i samarbete
            med SCB - FASIT (fördelningsanalytiskt statistiksystem för inkomster
            och transfereringar) - för framtagande av statistikuppgifter.
            Med hjälp av FASIT kan kostnaderna för planerade åtgärder beräknas
            samtidigt som utfallet för olika grupper i samhället kan belysas,
            t.ex. med uppdelning på socioekonomisk grupp, inkomstklasser,
            familjer med eller utan barn. I årets finansplan redovisas de
            fördelningspolitiska effekterna av den ekonomisk-politiska propositionen
            och budgetpropositionen på detta sätt. Det ger en bra belysning.
          </note>
          <note n="f1308168">
            5. Dessutom har det inom Socialdepartementet påbörjats ett välfärdsprojekt
            med syfte att kartlägga hur det svenska samhället och välfärden
            har förändrats. Arbetet kommer att pågå under större delen av
            innevarande mandatperiod, och det kommer att bedrivas öppet och
            utåtriktat. De kunskaper som man fortlöpande hämtar in skall redovisas.
            Det kommer att ske öppet så att man kan debattera det. Det här
            kommer också att följas upp.
          </note>
          <note n="8f2364af">
            Jag tycker att Kenneth Kvists önskemål har blivit tillgodosedda
            i det avseendet.
          </note>
          <note n="a5c93013">
            Utskottet anser att dessa olika material utgör ett bra underlag
            när det gäller de frågor som har tagits upp.
          </note>
          <note n="8a331b9b">
            I reservation nr 2, som Kenneth Kvist också har yrkat bifall
            till, föreslås att möjligheterna att lokalisera hela eller huvuddelen
            av SCB:s verksamhet till
          </note>
          <note n="6dee80ba">
            Örebro skall utredas.
          </note>
          <note n="4a4fac8f">
            Utskottet har vid ett flertal tillfällen, senast våren
          </note>
          <note n="d9e69f3e">
            1994, behandlat motionsyrkanden med samma innebörd som i den
            nu aktuella reservationen.
          </note>
          <note n="a9c01f9b">
            Uppdelningen av SCB:s verksamhet på flera orter har för all del
            medfört problem i vissa avseenden men också fördelar. Den delade
            verksamheten har t.ex.
          </note>
          <note n="801893b0">
            inneburit stora fördelar genom att SCB därigenom har tillgång
            till två regionala arbetsmarknader.
          </note>
          <note n="b4f4e54c">
            Verksamheten i Örebro har utvecklats väl. Utvecklingen från det
            att en del av SCB lokaliserades till Örebro har helt klart gått
            i riktningen att andelen kvalificerade jobb vid Örebroenheten
            successivt har ökat. Exempelvis är tre avdelningschefer av sex
            placerade och bosatta i Örebro.
          </note>
          <note n="ae52ba68">
            Stockholmsenheten är dock av betydelse för kontakten med användare
            och kunder i Stockholmsregionen. Behovet av denna närhet har ökat
            i och med att ansvaret för den offentliga statistiken lagts ut
            på ett tjugotal sektorsansvariga myndigheter. Huvuddelen av dessa
            finns i Stockholmsregionen.
          </note>
          <note n="a1314b89">
            Till följd av de nya styrformerna för statliga myndigheter -
            ökad självständighet och ökat ansvar -
          </note>
          <note n="e1cb5eb2">
            anser utskottet att kravet på att minst 55 % av verksamheten
            skall ligga i Örebro kan tas bort. Mot bakgrund av att verksamheten
            nu också är väl etablerad på bägge orterna bör ett så detaljerat
            krav inte längre vara styrande.
          </note>
          <note n="a93f41ff">
            Herr talman! Med det anförda ber jag att få yrka bifall till
            utskottets förslag i alla dess delar samt avslag på reservationerna.
          </note>
          <note n="5979513f">
            Anf. 141 KENNETH KVIST (v) replik
          </note>
          <note n="000e8fef">
            Herr talman! När det gäller låginkomstutredningen tycks Sonia
            Karlsson vara litet förblindad av den rubrik som utskottet har
            valt för detta betänkande:
          </note>
          <note n="ac83b7da">
            Statistikfrågor. En låginkomstutredning handlar ju inte i huvudsak
            om statistikfrågor.
          </note>
          <note n="ce645f9d">
            I mitt inledningsanförande sade jag att det pågår en del undersökningar
            och att en del material släpps kontinuerligt, bl.a. det som Sonia
            Karlsson redogjorde för. Men en låginkomstutredning skall inte
            enbart behandla det materialet. Den skall ta upp alla samhälleliga
            konsekvenser av det växande fattigdomsproblemet, vad det betyder
            socialt och mänskligt.
          </note>
          <note n="c5320fea">
            Möjligen kan den s.k. välfärdsutredningen närma sig detta problem,
            men jag är inte så säker. Därför står jag fast vid mitt yrkande.
          </note>
          <note n="d17a48a6">
            Jag tror också att det är bäst att SCB fortsätter att leva i
            två regioner, som nu ungefär. Men det skapas en viss oro när man
            vill ta bort regeln om att minst
          </note>
          <note n="088dd970">
            55 % av SCB:s verksamhet skall ligga i Örebro. Jag menar att
            man måste skingra den oron genom att värna om verksamheten i Örebro.
            Det har jag velat göra, men jag inser också att det är värdefullt
            att den centrala statistiska verksamheten har en förankring i
            huvudkommunen.
          </note>
          <note n="341e530c">
            Anf. 142 SONIA KARLSSON (s)
          </note>
          <note n="ed529deb">
            Herr talman! Jag räknade upp olika exempel. Det är meningen att
            man skall kunna använda delar av detta material och föra samman
            dem.
          </note>
          <note n="8bc96c2b">
            Jag talade också om välfärdsprojektet inom Socialdepartementet.
            Det sägs särskilt att syftet med det är att kartlägga hur det
            svenska samhället och välfärden har förändrats. Man kommer givetvis
            att titta på hur olika människor påverkas ur fördelningssynpunkt.
          </note>
          <note n="45326d0b">
            Därför menar jag att vi står ganska nära varandra.
          </note>
          <note n="5549f487">
            Man bör kunna komplettera detta arbete med det som
          </note>
          <note n="7a68ed4c">
            Kenneth Kvist efterfrågar.
          </note>
          <note n="c5c397b6">
            Det är inte bara Kenneth Kvist som önskar och menar att detta
            behov finns. Jag instämmer i det, men jag förutsätter att man
            kan följa Socialdepartementets arbete och fortlöpande vara med
            och diskutera och debattera.
          </note>
          <note n="4aa0d601">
            Jag delar Kenneth Kvists uppfattning att det är viktigt att värna
            både om Örebro- och Stockholmsmyndigheten. SCB fungerar väl på
            båda platserna. Vi har ingen annan uppfattning i det avseendet.
          </note>
          <note n="a8dacab1">
            Anf. 143 INGER LUNDBERG (s)
          </note>
          <note n="25c456be">
            Herr talman! Till de framgångsrika regionalpolitiska satsningarna
            i Sverige hör utlokaliseringen av statlig verksamhet till olika
            delar av landet. När Invandrarverket förlades i Norrköping och
            Vägverket förlades i Borlänge breddades arbetsmarknaderna, och
            staten fick tillgång till dugliga medarbetare i olika delar av
            landet.
          </note>
          <note n="477cc268">
            Det har inte minst varit viktigt att den centrala statsförvaltningen
            har förankrats i hela landet och också tagit intryck av debatt
            och kultur i hela vårt land. Man har kunnat rekrytera dugliga
            medarbetare också bland dem som inte hör hemma i storstaden.
          </note>
          <note n="fd648445">
            Jag tror att det finns en bred samstämmighet i kammaren om att
            denna lokaliseringspolitik har varit till gagn för den regionala
            balansen och för statsförvaltningen som helhet.
          </note>
          <note n="58168234">
            När utlokaliseringen av statlig verksamhet startades för ett
            par tre decennier sedan var förutsättningarna annorlunda på många
            sätt. Den elektroniska posten var långt ifrån en verklighet. Faxen
            var inget vardagsredskap. Restiderna var längre. Ändå känns det
            som om vi är litet räddare i dag än vad man var då för att tänka
            i nya banor. Herr talman! Detta är allvarligt när vi diskuterar
            t.ex. med dem i Bryssel om var verksamhet skall finnas. Vi får
            inte vara alltför konventionella, och nog måste vi våga utreda
            och granska vad som kan göra en verksamhet effektivare och bättre.
          </note>
          <note n="9de97834">
            Det finns både starka ekonomiska och starka regionalpolitiska
            skäl att utreda förutsättningarna för en successiv överflyttning
            av hela SCB:s verksamhet till
          </note>
          <note n="2e490e0d">
            Örebro. SCB arbetar i dag på två relativt jämnstora och jämnstarka
            enheter. Den ena finns i Örebro, den andra i Stockholm. När SCB
            etablerades i Örebro på
          </note>
          <note n="d550e63b">
            60-talet hade man ganska mycket folk i Örebro, men man saknade
            Stockholmsenhetens akademikertäthet och ledningsorganisationen.
            I dag är det annorlunda.
          </note>
          <note n="8f6eca2d">
            Verksamheten i Örebro har vuxit upp till en viktig del av SCB
            med betoning på de stora registren -
          </note>
          <note n="dcca80a0">
            befolkningsregistret, utbildningsregistret m.fl. Här finns utbildningsstatistiken.
            Här finns hela arbetsmarknadsstatistiken. Här finns statistiken
            om den offentliga ekonomin, om kulturen, om boendet, om lantbruket,
            om transporterna, om inkomsterna och om förmögenheterna. Här görs
            mycket av det jobb som
          </note>
          <note n="93076a97">
            Kenneth Kvist efterlyste.
          </note>
          <note n="877569ba">
            Trots att verksledningen fortfarande finns i Stockholm finns
            tre av SCB:s sex avdelningschefer och två av ledningarna för resultatenheterna
            i Örebro. 55 %
          </note>
          <note n="b01ccd28">
            av SCB:s personal finns i Örebro. 300 är akademiker.
          </note>
          <note n="ddd65143">
            Närheten till högskolan i Örebro, med spetskompetens på det samhällsvetenskapliga
            området, har gjort det lätt för SCB i Örebro att rekrytera kompetenta
            och mycket engagerade handläggare.
          </note>
          <note n="eb017c4f">
            SCB i Örebro har under 70- och 80-talet visat att man förmått
            rekrytera personal med den yttersta kompetens och att man har
            kunnat förnya och utveckla statistikverksamheten på ett sätt som
            har varit till gagn för hela statsförvaltningen.
          </note>
          <note n="21389677">
            I Örebro har SCB tillgång till ett av Europas och
          </note>
          <note n="68fffd6d">
            Sveriges modernaste statistikhus. Trots att verksamhet successivt
            har förts över från Stockholm har rationaliseringar i SCB:s verksamhet
            betytt att det finns utrymme för ytterligare verksamhet. Det känns
            som ett slöseri om inte SCB och staten tar till vara hela denna
            resurs.
          </note>
          <note n="634cb1d4">
            Regeringen konstaterar - och det gör utskottet också - att verksamheten
            i Örebro är väl etablerad och fungerar väl. Detta tar man till
            intäkt för att riva upp beslutet om att minst 55 % skall vara
            anställda vid Örebroenheten. Jag delar regeringens uppfattning
            om att ett beslut om att riva upp 55-procentsprincipen inte leder
            till omedelbara eller dramatiska förändringar vid Örebroenheten.
            Därtill är den alldeles för stark och arbetar under alldeles för
            goda sakliga förutsättningar.
          </note>
          <note n="5fba1a75">
            Ändå tror jag att beslutet är olyckligt. Vi kan inte blunda för
            att det finns starka psykologiska skäl som gör att statsförvaltningen
            tenderar att centraliseras om inte andra krafter motverkar det.
            Det görs lätt slarviga konstateranden om lokalmässiga samband.
            Platsen där verksledningen sitter spelar större roll än en verklig
            saklig prövning skulle göra. Det är så. Vi vet allihop att det
            inte bara är kalla siffror och analyser som avgör. Även personsamband
            och sådant spelar en viktig roll när det gäller lokaliseringen.
          </note>
          <note n="592dd724">
            Ett exempel på detta är utskottstexten om att
          </note>
          <note n="0a289bdf">
            Stockholmsenhetens betydelse för kontakten med användare och
            kunder i Stockholmsregionen är ett skäl till att inte lokalisera
            huvuddelen av verksamheten till Örebro. Därför kan det finnas
            anledning att påminna om att lokaliseringen till Örebro inte har
            hindrat Skolverket från att köpa sina tjänster från
          </note>
          <note n="d2690099">
            SCB, inte har hindrat de framgångsrika förhandlingarna för Örebro
            på lantbruksområdet och inte har hindrat de framgångsrika förhandlingarna
            med EU om utvecklings- och forskningsarbete i Örebro. En utredning
            om SCB:s framtida lokalisering skall ju också ta i frågor om hur
            en försäljningsorganisation skall vara utformad och var den skall
            finnas.
          </note>
          <note n="1b3711bb">
            Med tanke på dagens förslag till beslut kan det vara bra att
            se i backspegeln. Hur hade det sett ut i dag om riksdagen för
            några år sedan inte hade fattat beslut om att 55 % av personalen
            skulle finnas i Örebro?
          </note>
          <note n="3385c6b3">
            Avknoppningen av dataverksamheten hade knappast lett till nya
            utlokaliseringar från Stockholm. Sannolikt hade en del av de enheter
            som i dag finns i Örebro funnits kvar i Stockholm. Ändå tror jag
            inte att någon i dag anser att det hade givit en högre effektivitet
            eller en bättre statistik. I stället har det visat sig att varje
            överflyttning till Örebro i sig har medfört en omprövning från
            grunden av den aktuella verksamheten, att flyttningen av verksamheter
            till Örebro har möjliggjort stora rationaliseringsvinster och
            en genomlysning av verksamheten vid själva överföringen.
          </note>
          <note n="d9171c80">
            Därför är det ett steg tillbaka när 55-procentsregeln tas bort,
            särskilt när detta inte följs av direkta krav på någon analys
            av den fortsatta utvecklingen i Örebro.
          </note>
          <note n="5f1de5aa">
            Vi från Örebro län kräver inte att riksdagen här och nu skall
            ta ställning till en lokalisering av SCB:s verksamhet till Örebro
            eller någon förhastad omflyttning som stör SCB:s verksamhet. Riksdagen
            måste se mycket mer konsekvensanalyser. Hänsyn måste tas till
            personalens och organisationens behov av en lugn och trygg utveckling.
            Men i tider av stora besparingar och omprövningar är det rimligt
            att granska om ett minskat internt resande, en samordning av verksamheten,
            tillgången till speciellt gynnsamma lokaler och en mycket god
            rekryteringsbas kan leda till minskade kostnader och bättre statistik.
          </note>
          <note n="61e711a8">
            SCB har att vinna på att det görs en seriös analys av vad en
            successiv överföring av ytterligare enheter skulle betyda för
            kostnader och kvalitet på statlig statistik.
          </note>
          <note n="99c1b57e">
            Herr talman! Jag förstår att det inte går att få ett direkt uttalande
            av riksdagen här och nu, men jag vädjar ändå till regeringen och
            SCB:s ledning att väldigt förutsättningslöst granska förutsättningarna
            för att faktiskt få en bättre och effektivare statlig statistik
            om man successivt överför verksamhet till enheten i
          </note>
          <note n="8b67a203">
            Örebro, med sikte på att göra Örebro till huvudort för
          </note>
          <note n="965f22ab">
            SCB:s verksamhet.
          </note>
          <note n="8d204217">
            Anf. 144 SONIA KARLSSON (s)
          </note>
          <note n="52244ac9">
            Herr talman! Det är mycket positivt att få höra hur bra SCB:s
            verksamhet fungerar i Örebro. Det är glädjande. Det finns säkert
            positiva delar att ta upp också i Stockholmsdelen.
          </note>
          <note n="1be3e3ab">
            Inger Lundberg menar att man väl ändå skulle kunna få en utredning.
            SCB har ju som alla andra statliga myndigheter och verk ett besparingskrav
            på sig. Vi vet också att SCB bara för ett år sedan fick anpassa
            verksamheten till nya förutsättningar, i och med att det då blev
            aktuellt också med andra statistikansvariga myndigheter. Man har
            ett besparingskrav på sig, och man håller fortfarande på att anpassa
            sig till den nya verksamheten. Det vore olyckligt om vi nu också
            började utreda en flyttning av SCB:s verksamhet. Jag tror att
            det faktiskt skulle skada den bra och viktiga statistik som vi
            håller på att arbeta med.
          </note>
          <note n="e8660528">
            I och med att verksamhet är förlagd till två platser finns det
            interna resekostnader, det håller jag med om.
          </note>
          <note n="cd3d8fa0">
            Kostnaderna för resor mellan Örebro och Stockholm ligger nu på
            ca 5 miljoner. Om man å andra sidan skulle flytta verksamheten
            från Stockholm skulle, med hänsyn till hyresnivåerna i Örebro
            - hyrorna är faktiskt lägre i Stockholm, även om man kan tycka
            att det är konstigt - vinsten av ett minskat resande ätas upp
            av ökade hyreskostnader.
          </note>
          <note n="9c72634a">
            Sammantaget kan man väl säga att vi i riksdagen är överens om
            att vi skall värna SCB:s verksamhet i både Örebro och Stockholm.
            Att 55 % tas bort har mer att göra med att det för statliga myndigheter
            nu är fråga om andra styrformer och en ökad självständighet. Då
            är det hämmande med andra regler som inskränker på den ökade självständigheten.
          </note>
          <note n="a3b4ca3f">
            Anf. 145 INGER LUNDBERG (s)
          </note>
          <note n="d177412b">
            Herr talman! Det är bra att utskottet värnar SCB:s verksamhet,
            oavsett om den sker i Örebro eller i
          </note>
          <note n="ebdeaaa4">
            Stockholm. Jag tror att det här är en typ av kunskap som är utomordentligt
            viktig att ha i en demokrati, inte minst i en tid av stora förändringar.
          </note>
          <note n="797ba6eb">
            Jag skall inte tjata på Sonia Karlsson. Jag tror inte att vi
            övertalar varandra här och nu. Däremot vill jag tjata litet grand
            på Göran Persson och departementet och väldigt mycket på SCB:s
            ledning. Är det inte så att just det faktum att man har besparingskrav
            och höga effektivitetskrav på sig är skäl för att faktiskt se
            efter om det inte finns en poäng i att samla verksamheten i Örebro?
          </note>
          <note n="29531bf7">
            Formellt är lokalhyrorna där kanske något högre.
          </note>
          <note n="c146ac3c">
            Det är staten själv som står för lokalerna i Örebro.
          </note>
          <note n="e624cb27">
            Det är staten själv som har byggt lokalerna just för statistikverksamhet,
            med de krav på säkerhet, med de mycket speciella krav som finns
            på statistikverksamhet.
          </note>
          <note n="ed187e70">
            Statistiken är ett område där vi är på topp i Europa, där vi
            faktiskt kan betyda ganska mycket i EU-
          </note>
          <note n="5e15f43c">
            samarbetet. Då skall vi vara rädda om vår statistikverksamhet,
            då skall vi söka utveckla den, och då skall vi här, Sonia Karlsson,
            inte begränsa den. Vi skall säga att det här skall bli riktigt
            bra.
          </note>
          <note n="bf522233">
            Min tro är att det blir bättre om man samordnar verksamheten
            i Örebro. Min förhoppning är att SCB:s ledning och regeringen
            utan några skygglappar skall våga titta på fördelarna ur effektivitetssynpunkt
            med en samordning i Örebro.
          </note>
          <note n="3f9953bd">
            Anf. 146 SONIA KARLSSON (s)
          </note>
          <note n="ced79cf3">
            Herr talman! Jag vill än en gång understryka att man genom att
            flytta över verksamheten till Örebro, som Inger Lundberg önskar,
            inte kommer ifrån vissa av de problem som redan nu finns med resor
            och så.
          </note>
          <note n="ba46b360">
            Vi har som jag sade en stor mängd statistikanvändare i Stockholm.
            SCB har på sig kravet att öka kontakterna med dessa statistikanvändare,
            något som också är naturligt att man gör. Vi kommer också att
            få mycket mer kontakter inom exempelvis EU.
          </note>
          <note n="37e4ab4d">
            Jag håller med om att det inte finns så stora invändningar i
            den delen. Huvudskälet är att verksamheten fungerar bra på de
            här två orterna. Om jag fick vara litet skämtsam, Inger Lundberg,
            skulle jag kunna säga att vi i den ort som jag kommer från, Motala,
            skulle vara glada om vi hade en kvarts del av SCB.
          </note>
          <note n="ef68671f">
            Det kan ändå vara glädjande för Örebro att ha hälften av SCB.
            Ibland kanske man inte klarar av en hel decentralisering, utan
            man kan då få nytta av en viss verksamhet på flera orter.
          </note>
          <note n="87b4ba44">
            Anf. 147 INGER LUNDBERG (s)
          </note>
          <note n="8b81ef32">
            Herr talman! Att jag med gott samvete och ganska mycket övertygelse
            här kan tala om behovet av en utredning och en analys beror på
            att jag tror att det skulle vara bra för SCB och självfallet också
            att det skulle vara bra för Örebro. Jag tror på samma sätt att
            många av de lokaliseringar som finns runt om i landet är bra för
            statsförvaltningen. Det är bra att Östergötland har Kriminalvårdsverket
            och Invandrarverket -
          </note>
          <note n="07416f7f">
            inte bara för Östergötlands skull, utan det är bra för landet
            att statsförvaltningen finns förankrad i hela landet.
          </note>
          <note n="1dc0f4f2">
            Jag hoppas, Sonia Karlsson, att vi alla kan tro att andra delar
            än Stockholm kan vara organ för kontakter med Bryssel, att vi
            faktiskt kan komma väldigt mycket längre om man i hela landet
            får möjlighet att utveckla sin spetskompetens i kontakten med
            EU.
          </note>
          <note n="b3bb4c50">
            Och när det gäller statistiken har Örebro väldigt gynnsamma förutsättningar.
          </note>
          <note n="111a6d54">
            Överläggningen var härmed avslutad.
          </note>
          <note n="7aa2152d">
            (Beslut skulle fattas den 6 april.)
          </note>
          <note n="23c0add3">
            14 § Sveriges avgift till gemenskapsbudgeten m.m.
          </note>
          <note n="b5f40705">
            Föredrogs
          </note>
          <note n="50313ab6">
            Finansutskottets betänkande 1994/95:FiU15
          </note>
          <note n="a61a2430">
            Sveriges avgift till gemenskapsbudgeten m.m. (prop.
          </note>
          <note n="1c37a1e3">
            1994/95:100 delvis)
          </note>
          <note n="64ad2a2d">
            Anf. 148 KARIN PILSÄTER (fp)
          </note>
          <note n="7ba08204">
            Herr talman! Vi i Folkpartiet var väldigt starkt engagerade för
            ett EU-medlemskap. Det betyder inte att vi gillar allt med EU,
            men vi tyckte sammantaget att fördelarna var så pass mycket större.
            Det betyder inte heller att vi gillar allt som har med Sveriges
            egna EU-
          </note>
          <note n="dc359cb9">
            beslut att göra. Avgifterna är ett sådant exempel.
          </note>
          <note n="52ce52e7">
            Vi tycker att finansieringen av EU-avgiften borde har skett inom
            ramen för det samlade budgetarbetet, och det redovisade vi också
            tydligt i höstas när de här besluten fattades. På det här viset
            har vi nu fått framför allt skattehöjningar på arbete, som motverkar
            tillväxt i företagen, tillväxt som skulle kunna ge nya jobb. Medlemskapet
            är bra av många skäl. Jobben är ett. Då skall vi inte motverka
            de krafterna genom dåliga finansieringar.
          </note>
          <note n="a4018970">
            Herr talman! Jag vill yrka bifall till reservationerna nr 1 och
            2 av Lars Leijonborg.
          </note>
          <note n="ea519213">
            Den första reservationen handlar om EU-avgiften.
          </note>
          <note n="74b6bfc9">
            Med tanke på de besked vi fick i morse om överenskommelsen, som
            dessutom innefattar den resterande
          </note>
          <note n="2ff2fa2a">
            EU-avgiften, vet man väl i och för sig inte riktigt i vad mån
            förslagen i FiU:15 över huvud taget fortfarande gäller. Vi menar
            i vart fall att det hade varit bättre med andra alternativ, att
            återta den höjda skatten på arbete, att göra besparingar och att
            möjligen höja matmomsen. Men efter vad vi förstår är det snarare
            aktuellt med en stor sänkning av matmomsen. Vi i Folkpartiet tror
            att det är bättre om det lönar sig att arbeta än om det lönar
            sig att äta. Framför allt menar vi att vi inte skall äta oss in
            i Europa.
          </note>
          <note n="48045bb0">
            Reservation nr 2 handlar om Eurobonds. Det är alltså inte så
            att vi är motståndare till de transeuropeiska nätverken, tvärtom.
            Däremot är vi emot Eurobonds. I betänkandet sägs att detta för
            ögonblicket inte är aktuellt. Det är bra, och det är också korrekt.
          </note>
          <note n="a38210f3">
            Men vi vet att diskussionen förs. I Folkpartiet liberalerna tycker
            vi därför att det vore bra om det fanns ett uttryckligt nej-beslut
            fattat av denna kammare. Med tanke på hur mycket oklarheter och
            t.o.m. fusk som förekommer när det gäller EU:s budget - en fråga
            som ju Sverige har engagerat sig starkt i - och att det också
            finns ett tryck på mer och inte mindre jordbruksstöd, är det enligt
            vår uppfattning mycket angeläget med ett nej-beslut, speciellt
            som det återigen har visat sig att utgiftstrycket på jordbruksstöd
            och liknande uppenbarligen inte bara förekommer ute i Europa utan
            även här i Sverige.
          </note>
          <note n="8c53097d">
            Av den anledningen vill jag yrka bifall till våra två reservationer.
          </note>
          <note n="a34ca149">
            Anf. 149 KENNETH KVIST (v)
          </note>
          <note n="259a3734">
            Herr talman! Om EU-kommissionen skulle ges rätten att ge ut obligationer
            skulle detta få långtgående konsekvenser för finansieringen av
            EU:s verksamhet.
          </note>
          <note n="b9415b07">
            Det är därför mycket bra att Folkpartiet i motion
          </note>
          <note n="ae38407d">
            U503 har uppmärksammat risken för att detta kan komma att ske.
            Då de problem som detta skulle skapa är betydande, är det av utomordentligt
            värde att Sverige stämmer i bäcken och agerar mot en sådan utveckling.
          </note>
          <note n="0f2f5e11">
            Därför yrkar jag bifall till reservation 2.
          </note>
          <note n="81e6f51e">
            Om man nu kan säga att det är en viss lycka att upptäcka att
            Folkpartiet har upptäckt denna sak kan man säga: Säg den lycka
            som varar beständigt?
          </note>
          <note n="93bf7128">
            I reservation 1 menar jag att Folkpartiet däremot halkar helt
            snett. Det kanske Karin Pilsäter också gör när hon säger att det
            skall löna sig att arbeta och inte löna sig att äta. Även om jag
            kanske har ätit litet för mycket i mina dagar kan jag tala om
            att det inte lönar sig.
          </note>
          <note n="1224db96">
            Men för att återgå till allvaret är det nog så att maten verkligen
            inte är för billig för många lågavlönade människor. I ett läge
            när man samtidigt gör en rad sociala nedskärningar behövs det
            nog betydligt mer än en sänkning av matmomsen.
          </note>
          <note n="3261bdbe">
            Lika varmt som jag yrkar bifall till reservation 2
          </note>
          <note n="694554bf">
            vill jag instämma i utskottets avstyrkan av reservation
          </note>
          <note n="65386247">
            1.
          </note>
          <note n="cb8e2934">
            Anf. 150 THOMAS ÖSTROS (s)
          </note>
          <note n="ecc560ee">
            Herr talman! Det här betänkandet handlar framför allt om de utgiftsbeslut
            vi måste fatta för att finansiera medlemskapet i EU. Jag är, som
            Karin Pilsäter, mycket glad över att vi är medlemmar i EU. Jag
            tycker att medlemskapet är värt de pengar det kostar, även om
            det handlar om stora summor.
          </note>
          <note n="e14e3562">
            Karin Pilsäter talar om den höjning av arbetsgivaravgiften som
            vi beslutade om i vintras för att delfinansiera medlemsavgiften.
            Vi fattade beslut i vintras om ett antal principer som skulle
            gälla för
          </note>
          <note n="74e5b865">
            EU-medlemskapet och finansieringen av avgiften. En av dem var
            att medlemskapet måste finansieras fullt ut. Allt annat är fullständigt
            ansvarslöst. Det var viktigt att under en valrörelse kunna säga:
          </note>
          <note n="8e23148a">
            "Medlemskapet i den europeiska unionen kommer att finansieras
            fullt ut."
          </note>
          <note n="aa223ef1">
            Vår finansiering genom en höjning av arbetsgivaravgiften skall
            ses som del i en helhet som vi har fört fram under hösten och
            vintern. Det handlar om att sanera statsfinanserna och bekämpa
            arbetslösheten.
          </note>
          <note n="5b1c32fb">
            Den borgerliga regeringen hade ju en tradition att vara mycket
            skicklig och snabb på att sänka skatter men var sämre på att klara
            statsfinanserna och verkligen dålig på att bekämpa arbetslösheten.
            Det handlar om en fördelningspolitik, och skatterna är bra att
            använda för att se till att vi får en rättvis fördelning.
          </note>
          <note n="ec937cbf">
            Det är klart att en höjning av arbetsgivaravgiften i sig inte
            har en direkt positiv effekt. Man måste se det i sitt sammanhang.
            Medlemskapet är av största vikt.
          </note>
          <note n="789146d2">
            Det är värt detta. Vi vet alla vad som skulle hända om man inte
            finansierar det. Dessutom hade vi 1992 en sänkning av arbetsgivaravgiften
            när vi gemensamt försökte försvara den fasta växelkursen med en
            intern devalvering. Vi fick sedan de facto en depreciering som
            var mycket kraftig. Konkurrenskraftsbekymren är inte avgörande
            för Sverige just nu. Därför fanns det också ett utrymme för att
            höja arbetsgivaravgiften för att kunna finansiera EU-medlemskapet.
          </note>
          <note n="65b6b8ee">
            Resterande finansiering kommer att presenteras i kompletteringspropositionen.
            En sänkning av matmomsen ingår givetvis inte i en finansiering
            av
          </note>
          <note n="8ed208af">
            EU-medlemskapet.
          </note>
          <note n="30dfa4b6">
            Rätten för kommissionen att utge obligationer är en fråga som
            har samband med de transeuropeiska nätverk som EU planerar. Det
            är ett antal projekt som man har fattat beslut om, 14 transportprojekt
            och 10
          </note>
          <note n="ddd3278d">
            energiprojekt.
          </note>
          <note n="3e92e25a">
            Detta är en av de viktiga orsakerna till att jag var för ett
            medlemskap i den europeiska unionen. Gemensamt kan man göra infrastruktursatsningar
            som kommer att hjälpa hela Europa genom högre tillväxt och lägre
            arbetslöshet. Nu är det inte aktuellt med obligationsfinansiering
            av de här projekten. På toppmötet i
          </note>
          <note n="20a7393c">
            Essen i december diskuterades inte obligationerna över huvud
            taget. Man skulle använda de vanliga finansieringsinstrumenten.
            Skulle det möta svårigheter skulle man vidta särskilda åtgärder.
            Men de helt nya finansieringsformerna som Karin Pilsäter diskuterar
            här kom inte upp till diskussion.
          </note>
          <note n="bd5fc1b3">
            Jag tycker ändå att dessa projekt är oerhört viktiga. Det finns
            ingen anledning för oss i dag att fullständigt sätta stopp för
            alternativa finansieringsformer om det skulle vara aktuellt. Varje
            finansiering kommer att tas upp av kommissionen och på rådsmöten.
          </note>
          <note n="611aaed3">
            Det finns ingen anledning att i dag säga fullständigt nej till
            alternativa finansieringar.
          </note>
          <note n="c9f495d8">
            Jag vill avsluta med att yrka bifall till hemställan i finansutskottets
            betänkande nr 15 och avslag på samtliga reservationer.
          </note>
          <note n="f374d947">
            Anf. 151 KARIN PILSÄTER (fp)
          </note>
          <note n="05fcc9dd">
            Herr talman! Det här är ju inte en allmän debatt om den ekonomiska
            politiken. Det är självfallet svårt att snäva in och hålla sig
            till det som exakt är dagens fråga.
          </note>
          <note n="36f658e3">
            Men vi tycker inte att man gjorde de rätta avvägningarna i de
            beslut som fattades som riktlinjer för avgifterna. Vi tycker att
            det är bättre att höja en konsumtionsskatt än att höja skatten
            på arbete. Det försvårar för människor att få jobb som gör att
            de kan försörja sig. Om de har jobb har de också råd att köpa.
            Då kan de välja själva vad de vill använda sina pengar till. Det
            behöver man inte den här typen av snedvridande hjälp till.
          </note>
          <note n="592de355">
            De stora summorna i det här betänkandet är vi överens om. Det
            handlar ju om avgifter som är ganska okontroversiella, vad jag
            förstår. Men det är de stora punkterna.
          </note>
          <note n="7b06295f">
            Nätverken är bra, men vi tycker att ett nytt finansiellt instrument
            är ett avsteg som det vore bra om man redan nu satte stopp för.
            Man kan hitta andra typer av finansieringar. Det finns olika möjligheter.
          </note>
          <note n="1a5ae2d6">
            Man behöver inte ha öppet för ett nytt instrument.
          </note>
          <note n="d22d606d">
            Anf. 152 THOMAS ÖSTROS (s)
          </note>
          <note n="27a46769">
            Herr talman! Karin Pilsäter diskuterar åter dessa obligationer
            som om det skulle vara aktuellt att använda dem. Dessutom talade
            hon i sitt tidigare inlägg om att de skulle kunna användas till
            finansiering av jordbrukspolitik och annat. Det är inte aktuellt,
            framför allt inte när det gäller jordbrukspolitiken.
          </note>
          <note n="3f455d45">
            Vi säger att vi inte vill stänga dörrar när det gäller finansiering
            av oerhört viktiga infrastruktursatsningar.
          </note>
          <note n="34e8c9ce">
            Att kunna föra en gemensam infrastrukturpolitik med tillväxt-
            och sysselsättningseffekter är ju en av de saker som vi hoppas
            mycket på i EU.
          </note>
          <note n="bbbc5bbf">
            Anf. 153 KARIN PILSÄTER (fp)
          </note>
          <note n="b5811aee">
            Herr talman! Det är uppenbart att vi gör olika bedömningar. Vi
            vill inte hålla öppet för att kommissionen på egen hand skall
            kunna finansiera nya projekt.
          </note>
          <note n="e45e7ba2">
            Detta är en diskussion som pågår, inte på de formella dagordningarna,
            men vi vet att den pågår runt omkring. Då tycker vi i Folkpartiet
            att det vore mycket bra om vi i Sverige redan hade ett beslut
            så att de svenska statsråden vet att vi säger nej till den här
            typen av instrument när frågan kommer upp till diskussion. Vi
            använder de metoder som redan finns till att finansiera projekt.
          </note>
          <note n="e636a6ea">
            Anf. 154 THOMAS ÖSTROS (s)
          </note>
          <note n="ea8d3191">
            Herr talman! Det är absolut inte så att det är öppet för kommissionen
            att använda vilka instrument de vill. Det är beslut som kommer
            att fattas av rådet. Det kommer att föras en diskussion där.
          </note>
          <note n="ea24f852">
            I de projekt som man nu diskuterar finns det inga finansieringsproblem
            av den sorten, i alla fall inte som man kan se nu.
          </note>
          <note n="111a6d54">
            Överläggningen var härmed avslutad.
          </note>
          <note n="7aa2152d">
            (Beslut skulle fattas den 6 april.)
          </note>
          <note n="cacb3a34">
            15 § Aktiebolagsrättsliga frågor, m.m.
          </note>
          <note n="b5f40705">
            Föredrogs
          </note>
          <note n="305c3423">
            Lagutskottets betänkande 1994/95:LU24
          </note>
          <note n="9685ff6e">
            Aktiebolagsrättsliga frågor, m.m.
          </note>
          <note n="dea1a13d">
            Anf. 155 STIG RINDBORG (m)
          </note>
          <note n="0195925a">
            Herr talman! Utredningar kostar pengar. Vi moderater anser att
            frågan om ansvarsgenombrott är färdigutredd. Det är väsentligt
            att den som startar aktiebolag vet vilka risker som är förenade
            med detta och vad han riskerar. Systemet och tanken med aktiebolag
            är ju att det skall vara de resurser som finns i bolaget som riskeras.
          </note>
          <note n="cfda60ba">
            Vi har nyligen höjt aktiekapitalet för alla bolag.
          </note>
          <note n="729e414b">
            Det ger ytterligare underlag för att säga att man där har den
            resurs som är avsatt för att sköta aktiebolaget.
          </note>
          <note n="4b50b0bd">
            Enligt de senaste utredningarna ger rekvisiten för ansvarsgenombrott
            vid handen att det inte går att precisera. Jag vill hänvisa till
            den redovisning av professor Håkan Nial som finns i associationsrätten:
          </note>
          <note n="0d2bfcb8">
            om delägare begagnat sitt inflytande över bolaget på ett gentemot
            borgenärerna otillbörligt sätt svarar delägarna solidariskt med
            bolaget för vad som brister.
          </note>
          <note n="31d437d7">
            Skall vi ha en lagstiftning med sådana här kautschukparagrafer
            sätter jag ett stort frågetecken för vem som vill engagera sig
            i att starta företag. Det är ju något som vi alla önskar att vi
            skall få fler av här i landet. Om man startar företag finns det
            möjligheter att komma till rätta med arbetslösheten.
          </note>
          <note n="2acadeb0">
            Med hänvisning till detta yrkas bifall till reservation 2 som
            är lagd av moderaterna under mom. 2.
          </note>
          <note n="0858de48">
            Anf. 156 PER ROSENGREN (v)
          </note>
          <note n="b846b368">
            Herr talman! Jag tänker främst uppehålla mig vid reservation
            1 under mom. 1 om bolagsorganens ansvar samt det särskilda yttrande
            som avgivits av mig och Bengt Harding Olson.
          </note>
          <note n="7cd97d10">
            Vi menar när det gäller bolagsorganens ansvar att fastighetsspekulationer
            utgör ett stort problem, som ofta är förenat med ekonomiska oegentligheter
            av skilda slag. Vi anser att man på något sätt måste ställa de
            personer som utnyttjar sådana möjligheter till ansvar.
          </note>
          <note n="259f2bf5">
            I propositionen anförs att det är upp till Aktiebolagskommittén
            att ta hand om denna frågeställning.
          </note>
          <note n="94f28c65">
            Jag tycker att det är viktigt att riksdagen som sin mening uttalar
            att Aktiebolagskommittén måste ta tag i dessa frågor. Det kan
            annars inte ges några garantier för att dessa tas upp till behandling.
          </note>
          <note n="f82fc968">
            Jag yrkar bifall till reservation 1 under mom. 1.
          </note>
          <note n="5a6986f4">
            Jag vill vidare litet närmare kommentera det särskilda yttrande
            som avgivits av Bengt Harding Olson och mig och som handlar om
            ett förenklat likvidationsförfarande för aktiebolag. Det är från
            början en folkpartimotion. När vi läste propositionen uppmärksammade
            vi inte denna, men motionen visar att det kan komma bra förslag
            även från folkpartister i detta sammanhang.
          </note>
          <note n="63fc7d99">
            Om man i dag skall likvidera ett bolag, krävs att det skall utses
            en likvidator. Ett likvidationsförfarande enligt den modellen
            kan kosta minst 8 000 - 10 000
          </note>
          <note n="f5ccc47a">
            kr. Hur vet jag då detta? Jag var för ett antal år sedan revisor
            för ett aktiebolag som för ett antal år sedan befann sig i ekonomiskt
            trångmål. Jag och ägaren till bolaget bestämde att det inte längre
            gick att upprätthålla verksamheten, utan vi måste lägga ned denna.
            Vi avyttrade tillgångar som var värda att avyttra och betalade
            av alla skulder. När allt detta var klart hade bolagsägaren förlorat
            ungefär 48 000 kr.
          </note>
          <note n="3b5ed8a8">
            I det läget efterhörde jag med Patent- och registreringsverket
            om det då gick att avregistrera bolaget.
          </note>
          <note n="ab764ad5">
            Nej, blev svaret, vi måste ha en av tingsrätten utsedd likvidator.
            På egen begäran skulle man då själv bekosta likvidatorn. Jag ringde
            till två, tre advokater som hade sysslat med sådana här likvidationsärenden,
            och hos samtliga fick jag samma besked. För detta skulle krävas
            minst sex till åtta timmars arbete, till en kostnad av i dåvarande
            läge ungefär 800 kr timme. Därtill tillkom moms som en direkt
            kostnad för bolagsägaren. Till de 48 000 kr som vederbörande förlorat
            skulle alltså läggas kostnaden för likvidationsförfarandet.
          </note>
          <note n="5413f065">
            Jag föreslog då vederbörande att vi inte skulle göra på detta
            sätt utan faktiskt bara låta saken bero, utan att inkomma med
            några handlingar. Det innebär att staten tar på sig kostnaden
            för detta.
          </note>
          <note n="8f67ce0c">
            För tre veckor sedan läste jag en kungörelse i min ortstidning
            enligt vilken bolaget var satt i konkurs.
          </note>
          <note n="31d1f3ff">
            Huruvida några fordringsägare skulle få ut några pengar var osäkert.
            Det fanns ju dock inga fordringsägare i boet, utan allting var
            reglerat och klart.
          </note>
          <note n="a5f307fc">
            Jag trodde att allting därmed var färdigt och iordningställt.
            Men just i morse, av någon underlig anledning, fick jag telefonsamtal
            från bolagsägaren, som frågade mig om jag hade några räkenskapshandlingar
            kvar hemma. Jag svarade att jag hade skickat över allt till honom
            i samband med att allt annat ordnades upp.
          </note>
          <note n="c82c4de1">
            Jag sade också att det måste vara mer än fem år sedan som vi
            sysslade med detta. Han uppgav då att han hade kollat räkenskapshandlingarna
            och funnit att sista ingående och utgående fakturor var daterade
          </note>
          <note n="4f371b24">
            1987.
          </note>
          <note n="4ea11ddd">
            Två konkursförvaltare hade varit inkopplade på detta, likaså
            tingsrätten och PRV. Det hade kostat framför allt staten väldigt
            mycket pengar. Ett bolag som över huvud taget hade varken tillgångar
            eller skulder likviderades efter åtta år.
          </note>
          <note n="b8527184">
            Hade det varit fråga om t.ex. eftertaxering, skulle femårsregeln
            ha gällt. Enligt den nya proposition om konkursgäldenärer som
            framlagts skall man de facto inte behöva spara räkenskapsmaterial
            mer än fem år.
          </note>
          <note n="f8f17231">
            Det är då intressant att se att det är fråga om ett åtta år gammalt
            fall. Dagens regler för likvidationsförfarandet måste ändras.
            Ett förenklat förfarande måste införas.
          </note>
          <note n="3e39185f">
            Jag talade med Folkpartiets representant i lagutskottet så sent
            som för en timme sedan, och denne ångrade att vi inte hade avgivit
            en reservation om detta. Men vi har ett särskilt yttrande, och
            jag ämnar faktiskt, om Aktiebolagskommittén inte gör något åt
            detta, återkomma i ärendet.
          </note>
          <note n="cf1d1b85">
            Jag yrkar än en gång bifall till reservation 1 under mom. 1 och
            hotar alltså med att återkomma i frågan om förenklat förfarande
            för avveckling av aktiebolag, om Aktiebolagskommittén inte tar
            upp denna fråga.
          </note>
          <note n="629e9896">
            Anf. 157 STIG RINDBORG (m) replik
          </note>
          <note n="c7a8166a">
            Herr talman! Jag sitter i Aktiebolagskommittén.
          </note>
          <note n="16f450a4">
            Jag håller dessutom just nu på att likvidera några bolag och
            har också genomfört många andra likvidationer. Skulle det fungera
            så som det beskrivits här, håller jag med om att något måste göras.
            Per Rosengren kommer ju från Skaraborgs län. Vad som händer vid
            en likvidation när det i redovisningen uppges att det inte finns
            några skulder är att man skickar in en begäran om förordnande
            av en likvidator, som skall vara en allmänt betrodd person. Vidare
            skall man bifoga en balansräkning och ett bolagsstämmoprotokoll.
            Sedan utfärdas en kallelse efter okända borgenärer. Det dyraste
            är tidningsannonsen.
          </note>
          <note n="56b81cdd">
            Jag har alltså mycket svårt att förstå det här, men jag skall
            höra med ledamöterna i Aktiebolagskommittén, och om någon ytterligare
            har samma erfarenhet, skall vi väl se till att reglerna på något
            vis ändras.
          </note>
          <note n="e5b75446">
            Anf. 158 PER ROSENGREN (v) replik
          </note>
          <note n="7e08dcc1">
            Herr talman! Det här är ett ganska stort problem, vilket visas
            av det aktuella fallet. Ett antal advokater har sett detta som
            ett slags försörjningskälla och ser till att dra ut på uppdragen.
          </note>
          <note n="7b8f9be9">
            Tingsrätter m.fl. accepterar inte vem som helst som allmänt betrodd
            person. Jag menar att den som är revisor, i synnerhet efter det
            att revisorskraven nu generellt kommer att höjas, på något sätt
            borde kunna stå som garant för att det inte finns några skulder
            i totalt rena bolag. Med nuvarande regler är detta dock ett stort
            problem, och det av mig beskrivna aktuella fallet är faktiskt
            ett bevis på detta.
          </note>
          <note n="8cdb74be">
            Frågan om Stig Rindborg har andra erfarenheter tycker jag är
            ganska ointressant. Frågan är hur de nuvarande reglerna kan utnyttjas
            och vilka problem de de facto skapar.
          </note>
          <note n="1996a443">
            Anf. 159 CARIN LUNDBERG (s)
          </note>
          <note n="eb09b54c">
            Herr talman! Grundprincipen för aktiebolag är att delägarna inte
            har något personligt betalningsansvar för bolagets förpliktelser.
            Betalningsansvarskommittén föreslog i sitt betänkande 1987 att
            en delägare i vissa undantagssituationer skulle kunna bli solidariskt
            betalningsansvarig för bolagets skulder, s.k. ansvarsgenombrott.
            Genom regeringsbeslut i september 1991
          </note>
          <note n="447f7d8e">
            fick Aktiebolagskommittén i uppdrag att göra en fördjupad utredning.
          </note>
          <note n="32959f8d">
            Efter valet 1991 beslutade den nya regeringen om nya tilläggsdirektiv
            till Aktiebolagskommittén, och ansvarsgenombrottet skulle inte
            utredas vidare. Nu har nuvarande regering ånyo givit Aktiebolagskommittén
            detta uppdrag, och moderaterna vill att kommittén skall befrias
            från detta uppdrag. Företagsrekonstruktioner försvåras, anser
            man. Sådana regler anses också meningslösa i kampen mot den ekonomiska
            brottsligheten.
          </note>
          <note n="10ff5df9">
            Utskottet vill för sin del understryka grundsatsen om personlig
            ansvarsfrihet för bolagets förpliktelser och dess betydelse för
            företagen och näringslivet.
          </note>
          <note n="d3877a91">
            Men i vissa situationer av uppenbart missbruk kan det vara befogat
            med ansvarsgenombrott. Högsta domstolen har också tillämpat den
            principen. Liknande regler finns i många andra länder. Utskottet
            välkomnar därför att Aktiebolagskommittén har fått uppdraget igen.
          </note>
          <note n="b6dd4d3a">
            När Lagrådet yttrade sig över lagrådsremissen anförde man bl.a.
            att regler om ansvarsgenombrott kunde innebära ett nytt osäkerhetsmoment
            i näringsverksamhet som sker i aktiebolagsform. Jag har svårt
            att instämma i Lagrådets slutsats. Det största osäkerhetsmomentet
            måste vara den ekonomiska brottsligheten. Den ekonomiska brottsligheten
            medför omfattande skadeverkningar för såväl samhället i stort
            som företag och enskilda medborgare. Tiotals miljarder kronor
            i skatt undandras varje år, och konkurrensen snedvrids. Leverantörer
            och långivare drabbas negativt. Vi får högre priser, lägre sysselsättning
            och lägre tillväxt i samhällsekonomin.
          </note>
          <note n="b3d226bf">
            Samhället har naturligtvis ett avgörande ansvar för bekämpandet
            av ekonomisk brottslighet, men den senaste tidens omfattning av
            densamma har lett till ökad insikt om att näringslivet måste ta
            ett större ansvar.
          </note>
          <note n="94206b4f">
            Näringslivet drabbas hårt och har därför ett egenintresse av
            att motverka ekonomisk brottslighet.
          </note>
          <note n="4fb6ad83">
            Näringslivet har också unika möjligheter att förebygga ekonomisk
            brottslighet, att uppmärksamma sådan och sätta stopp för den i
            ett tidigt skede. Det finns lagreglerade system för internkontroll
            genom revisorer, offentlig redovisning och annat. Det är en god
            grund för den egna insatsen.
          </note>
          <note n="0edd1c8a">
            Avsikten med det arbete som pågår inom detta område är att göra
            det besvärligare för ekobrottslingarna. Nu är det dags för Aktiebolagskommittén
            att analysera frågan om ansvarsgenombrott.
          </note>
          <note n="659b3d78">
            Per Rosengren tar upp frågan om bolagsorganens ansvar. Liksom
            Stig Rindborg sitter jag i Aktiebolagskommittén, och vi har just
            i dag justerat ett betänkande som bl.a. handlar om bolagsorganens
            ansvar.
          </note>
          <note n="43e4c612">
            Jag rekommenderar det till läsning.
          </note>
          <note n="01d670c7">
            Per Rosengren tar också upp en motion av tredje vice talmannen,
            i vilken föreslås att det borde finnas ett enklare sätt att avveckla
            ett bolag än vad som är fallet i dag. Bolag kan ju upphöra genom
            likvidation, konkurs eller genom att de avförs ur aktiebolagsregistret.
            Det kan också ske genom fusion.
          </note>
          <note n="9861f886">
            Det är ju konkurser som vi har hört talas om under de senaste
            åren. Konkurserna var under 80-talet mellan 5000 och 6000 per
            år, och under början av 90-
          </note>
          <note n="8ea74a3a">
            talet ökade de lavinartat i antal, för att 1992 nå oanade höjder
            - då ägde 21 219 stycken konkurser rum.
          </note>
          <note n="fba36659">
            Det kan väl vara anledningen till att vi inte riktigt har observerat
            det problem som Per Rosengren tog upp.
          </note>
          <note n="faa36714">
            Jag kommer att ta med mig detta till Aktiebolagskommittén, så
            får vi se vad vi kan göra åt det. Utskottet anser dock för sin
            del att det inte finns anledning till något initiativ från riksdagen.
          </note>
          <note n="50fd2daa">
            Jag vill med det, herr talman, yrka bifall till utskottets hemställan
            i lagutskottets betänkande nr 24
          </note>
          <note n="f6bda166">
            och avslag på reservationerna.
          </note>
          <note n="03951f16">
            Anf. 160 PER ROSENGREN (v) replik
          </note>
          <note n="5c5683ef">
            Herr talman! Det är i för sig intressant att höra att
          </note>
          <note n="200fcaf5">
            Aktiebolagskommittén i dag på ett sammanträde har behandlat frågan
            om bolagsorganens ansvar, fastighetsspekulationer, osv. Det vore
            då också intressant att höra vad man har gjort åt det yrkande
            som finns i den här reservationen.
          </note>
          <note n="3f6aef3d">
            Carin Lundberg rekommenderar mig att läsa igenom Aktiebolagskommitténs
            betänkande, men det hinner jag inte göra här och nu. Jag vore
            därför tacksam om jag kunde få litet förhandsinformation om vad
            ni har sagt.
          </note>
          <note n="159e3c28">
            Som jag sade förut kommer jag att avvakta Aktiebolagskommitténs
            behandling av frågan om förenklade likvidationer. En likvidation
            som icke sker på egen begäran, utan där man låter det gå genom
            PRV, slutar ju de facto i en konkurs i och med att den skall kungöras
            som en sådan. Av de konkurser som man räknar med är säkert en
            hel del sådana där det inte finns någon som blir direkt lidande.
            Den enda som blir lidande vid likvidationer är ju egentligen den
            som själv väljer att likvidera en verksamhet där det egentligen
            inte finns någon verksamhet.
          </note>
          <note n="1f0649af">
            Anf. 161 CARIN LUNDBERG (s) replik
          </note>
          <note n="22b12ec3">
            Herr talman! Jag sade att Aktiebolagskommittén i dag har justerat
            sitt betänkande. Det innebär att det skall överlämnas den 12 maj,
            tror jag att det var.
          </note>
          <note n="1574b6c1">
            Utredningen är alltså inte offentlig förrän då. Jag skall se
            till att Per Rosengren därefter får ett exemplar av betänkandet.
          </note>
          <note n="ffaa8e90">
            Anf. 162 STIG RINDBORG (m) replik
          </note>
          <note n="61333fa2">
            Herr talman! Bara en kort synpunkt: Om en styrelse inte själv
            sköter om likvidationen utan det blir konkurs, då har styrelsen
            inte skött sitt åliggande enligt aktiebolagslagen, och de som
            förlorar på det är skattebetalarna, eftersom det då skall betalas
            ett arvode till en konkursförvaltare.
          </note>
          <note n="c9f38d12">
            Anf. 163 AGNE HANSSON (c)
          </note>
          <note n="c17a8dad">
            Herr talman! Jag ber om ursäkt för att det har blivit en litet
            konstig ordning på talarlistan på grund av att jag anmälde mig
            litet för sent till debatten. Det är formellt Carin Lundberg som
            försvarar utskottsmajoritetens skrivning, och det gör hon på ett
            utomordentligt sätt.
          </note>
          <note n="9555f05d">
            Det finns en punkt i betänkandet där Centerpartiet har en reservation,
            reservation nr 1, i vilken vi tar upp bolagsorganens ansvar. Visserligen
            har Per Rosengren yrkat bifall till reservationen, men eftersom
            den är föranledd av en centermotion finner jag anledning att markera
            att vi från Centern självfallet står bakom reservationen och också
            de yrkanden vi har fört fram i motionen.
          </note>
          <note n="b4a4a086">
            I motionen behandlas de oegentligheter som förekommer i första
            hand på fastighetsmarknaden, med den fastighetsplundring som i
            vissa fall förekommer.
          </note>
          <note n="9a9ff054">
            Det här är en form av ekonomisk brottslighet, och den är liksom
            all annan ekonomisk brottslighet väldigt viktig att komma åt och
            få bukt med. Det är den delen vi tar upp i motionen. Vi vill ha
            en skärpning av dels förvärvslagstiftningen, dels aktiebolagslagen
            på de här punkterna för att hindra sådan här brottslighet från
            att fortsätta.
          </note>
          <note n="ef931ce6">
            Vi har fått en utomordentligt positiv behandling av motionen
            i utskottet. Majoriteten säger att man förutsätter att Aktiebolagskommittén
            tittar på de här sakerna och att regeringen sedan kommer till
            riksdagen med förslag till åtgärder för att få en bättre tingens
            ordning till stånd.
          </note>
          <note n="71795d44">
            Det är naturligtvis så nära ett tillkännagivande som man kan
            komma, men med den småländska envishet som jag representerar och
            för att behålla trycket i den här viktiga frågan har vi ändå i
            reservationen velat markera ett tillkännagivande för att snabba
            på behandlingen, så att vi så snabbt som möjligt kan komma till
            ett beslut här i kammaren.
          </note>
          <note n="42ff554b">
            Skälet till detta är att situationen på bostadsmarknaden nu är
            sådan att många fastighetsägare kan få problem, och det innebär
            tyvärr något av en gyllene marknad för just den här typen av oegentligheter.
            Det är därför viktigt att vi snabbt kommer till rätta med det
            här.
          </note>
          <note n="3099de18">
            Jag har naturligtvis stor tilltro till Stig Rindborg,
          </note>
          <note n="d2a2079e">
            Carin Lundberg, Eva Arvidsson och alla andra kolleger i Aktiebolagskommittén
            och att det finns kraftfulla åtgärder även på den här punkten.
            Med det kan väl kanske debatten stanna just nu. Om sådana åtgärder
            inte kommer till stånd kommer jag att återkomma i frågan.
          </note>
          <note n="7544604b">
            Med det, herr talman, ber jag att få yrka bifall till reservation
            nr 1 och i övriga delar bifall till utskottets hemställan.
          </note>
          <note n="14021f75">
            Anf. 164 CARIN LUNDBERG (s) replik
          </note>
          <note n="52b1c6b8">
            Herr talman! Eftersom jag redan har lovat Per Rosengren ett exemplar
            av utredningens delbetänkande gör jag detsamma i fråga om Agne
            Hansson.
          </note>
          <note n="11e2ed01">
            Anf. 165 PER ROSENGREN (v)
          </note>
          <note n="9d1695d5">
            Herr talman! Jag har begärt ordet med anledning av Stig Rindborgs
            replik, som egentligen inte var riktad till Carin Lundberg utan
            till mig, som jag uppfattade det. Men eftersom jag inte kunde
            begära replik på Stig Rindborg, eftersom han begärde replik på
          </note>
          <note n="1236576b">
            Carin Lundberg, var jag tvungen att begära ordet för ett särskilt
            anförande.
          </note>
          <note n="7e729c37">
            Stig Rindborg sade att likvidationen skulle ske på skattebetalarnas
            bekostnad. Detta är en effekt av nuvarande likvidationsförfarande,
            och det är precis det jag vill komma ifrån. Jag tycker inte att
            det är särskilt motiverat att göda en massa advokater som ser
            detta som sitt levebröd genom att låta dem debitera ett antal
            timmar för att delta i ett likvidationsförfarande. Detta tar enligt
            Stig Rindborg i stort sett en halvtimme i anspråk, men enligt
            mina uppgifter och mina verkliga erfarenheter debiteras en sådan
            tjänst med minimum sex, åtta eller tio timmar. Med tanke på dagens
            advokatarvoden blir det då ganska ansenliga summor.
          </note>
          <note n="64f87af3">
            Jag förstår då om den enskilde aktiebolagsägaren, som har gjort
            rätt för sig genom att betala alla sina skulder och skött allting
            alldeles perfekt, väljer att inte stå för dessa kostnader själv
            utan överlämpar dem på staten. Det har jag full förståelse för.
            Det är precis därför som jag i ett särskilt yttrande har stött
            den folkpartistiska motionen i det avseendet.
          </note>
          <note n="aeef0332">
            Anf. 166 STIG RINDBORG (m)
          </note>
          <note n="8002a718">
            Herr talman! Min synpunkt grundar sig på den uppgiften att det
            saknades skulder i det här bolaget.
          </note>
          <note n="42723c94">
            Då är det obegripligt vad man har sysslat med där nere i Västergötland.
          </note>
          <note n="96cdd63f">
            Anf. 167 PER ROSENGREN (v)
          </note>
          <note n="4bbf0ade">
            Herr talman! För mig är det precis lika obegripligt att man kan
            hugga till med ett antal timmar i en sådan här offert. Jag håller
            med Stig Rindborg om det han säger. Det fanns varken fordringar
            eller skulder kvar i bolaget när allting var klart, inte ett öre
            i skuld.
          </note>
          <note n="111a6d54">
            Överläggningen var härmed avslutad.
          </note>
          <note n="7aa2152d">
            (Beslut skulle fattas den 6 april.)
          </note>
          <note n="014dff64">
            16 § Tilläggsbudget inom
          </note>
          <note n="e9041fc9">
            Kommunikationsdepartementets område
          </note>
          <note n="b5f40705">
            Föredrogs
          </note>
          <note n="c8ec76d7">
            Trafikutskottets betänkande 1994/95:TU15
          </note>
          <note n="163fe21e">
            Tilläggsbudget inom Kommunikationsdepartementets område
          </note>
          <note n="867bf5ce">
            (prop. 1994/95:105 delvis)
          </note>
          <note n="e2ef69a6">
            Tredje vice talmannen konstaterade att ingen talare var anmäld.
          </note>
          <note n="7aa2152d">
            (Beslut skulle fattas den 6 april.)
          </note>
          <note n="c91cf554">
            17 § Bordläggning
          </note>
          <note n="339404a4">
            Anmäldes och bordlades
          </note>
          <note n="5ae39a32">
            Propositioner
          </note>
          <note n="f631a4d9">
            1994/95:119 Vissa åtgärder mot utsläpp av försurande ämnen och
            andra luftföroreningar
          </note>
          <note n="f14c84d0">
            1994/95:144 Riktlinjer för registreringen av påföljder m.m.
          </note>
          <note n="ba1e162d">
            1994/95:190 Skydd för gravfriden vid vraket efter passagerarfartyget
            Estonia
          </note>
          <note n="f7c0852f">
            1994/95:212 Ökat föräldrainflytande över utvecklingsstörda barns
            skolgång - en försöksverksamhet
          </note>
          <note n="dccde033">
            Skrivelse
          </note>
          <note n="4c92f257">
            1994/95:183 Redogörelse för den svenska krigsmaterielexporten
            år 1994
          </note>
          <note n="791db290">
            Lagutskottets betänkanden
          </note>
          <note n="ce801fa9">
            1994/95:LU23 Anslag till Kronofogdemyndigheterna
          </note>
          <note n="f8308f26">
            1994/95:LU33 Ny fastighetsmäklarlag (förnyad behandling)
          </note>
          <note n="d5ed6e87">
            18 § Anmälan om interpellationer
          </note>
          <note n="87af7792">
            Anmäldes att följande interpellationer framställts
          </note>
          <note n="f9b7e9d7">
            den 4 april
          </note>
          <note n="daab2d00">
            1994/95:103 av Maggi Mikaelsson (v) till statsrådet
          </note>
          <note n="64f58f4c">
            Pierre Schori om Tjernobylolyckan m.m.
          </note>
          <note n="a71e1c70">
            1994/95:104 av Eva Zetterberg (v) till utrikesministern om Turkiet
            och de mänskliga rättigheterna
          </note>
          <note n="ca79d054">
            Interpellationerna redovisas i bilaga som fogas till riksdagens
            snabbprotokoll tisdagen den 18 april.
          </note>
          <note n="37d583a8">
            19 § Anmälan om frågor
          </note>
          <note n="d18fe5b3">
            Anmäldes att följande frågor framställts
          </note>
          <note n="f9b7e9d7">
            den 4 april
          </note>
          <note n="04dcc22f">
            1994/95:425 av Göran Magnusson (s) till justitieministern om
            fördelningen av polisresurserna mellan länen
          </note>
          <note n="ad427ca5">
            1994/95:426 av Gudrun Schyman (v) till statsrådet
          </note>
          <note n="746d1be5">
            Mats Hellström om Rådgivande nämnden för krigsmaterielexport
          </note>
          <note n="c5516599">
            1994/95:427 av Gudrun Schyman (v) till statsrådet
          </note>
          <note n="594a4088">
            Mats Hellström om offentliggörande av brev från krigsmaterielinspektionen
          </note>
          <note n="1ed9cf72">
            den 5 april
          </note>
          <note n="7fdf57c5">
            1994/95:428 av Sten Andersson (m) till statsrådet
          </note>
          <note n="d2b09e50">
            Mats Hellström om import och export av krigsmateriel
          </note>
          <note n="7a757d52">
            1994/95:429 av Beatrice Ask (m) till statsrådet Ylva
          </note>
          <note n="32f37025">
            Johansson om invandrares kunskaper i svenska språket
          </note>
          <note n="2fc0e07b">
            Frågorna redovisas i bilaga som fogas till riksdagens snabbprotokoll
            tisdagen den 18 april.
          </note>
          <note n="eeb8333d">
            20 § Kammaren åtskildes kl. 20.36.
          </note>
          <note n="84da46d9">
            Förhandlingarna leddes av talmannen från sammanträdets början
            t.o.m 6 §
          </note>
          <note n="eb14c4bd">
            anf. 25 (delvis), av förste vice talmannen därefter t.o.m. 8
            § anf. 36
          </note>
          <note n="2ba4bfe1">
            (delvis), av andre vice talmannen därefter t.o.m. anf. 80
          </note>
          <note n="eb56f1e6">
            (delvis), av tredje vice talmannen därefter t.o.m. 9 § anf. 112
          </note>
          <note n="3f9bd0eb">
            (delvis), av talmannen därefter t.o.m. ajourneringen kl. 17.51
          </note>
          <note n="1cc539f1">
            och av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
