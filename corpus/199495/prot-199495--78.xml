<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--78</head>
          <docDate when="1994">1994</docDate>
        </div>
      </front>
      <body>
        <div>
          <note n="34b55c2b">
            Det justerade protokollet beräknas utkomma om 3 veckor
          </note>
          <note n="b4ada184">
            _____________________________________________________________________
          </note>
          <note n="e1553871">
            1 § Justering av protokoll
          </note>
          <note n="f79949ef">
            Justerades protokollet för en 17 mars.
          </note>
          <note n="41d9a03e">
            2 § Meddelande om muntliga frågor till regerignen
          </note>
          <note n="e40f2238">
            Talmannen meddelade att vid den muntliga frågestunden torsdagen
            den 30 mars kl. 14.30 skulle följande statsråd närvara:
          </note>
          <note n="b25baac5">
            Statsminister Ingvar Carlsson, försvarsminister
          </note>
          <note n="e542fe16">
            Thage G Peterson, kommunikationsminister Ines
          </note>
          <note n="657cfe54">
            Uusmann, jordbruksminister Margareta Winberg och miljöminister
            Anna Lindh.
          </note>
          <note n="5bcb084d">
            3 § Meddelande om svar på interpellation
          </note>
          <note n="4b675e64">
            Till riksdagen hade följande skrivelse inkommit:
          </note>
          <note n="bdd96c98">
            Interpellation 1994/95:79
          </note>
          <note n="1b674131">
            Till riksdagen
          </note>
          <note n="21ba3c68">
            Beträffande interpellation 1994/95:79 av Lars
          </note>
          <note n="c41f1f0f">
            Tobisson (m) om den monetära unionen får jag meddela att jag
            inte kan besvara den inom föreskrivna fyra veckor.
          </note>
          <note n="3c6b9d62">
            Skälet härtill är att vi inte funnit någon debattdag som passar
            interpellanten och mig på grund av bl.a.
          </note>
          <note n="0408f26e">
            påskuppehåll och utrikes tjänsteresor.
          </note>
          <note n="dda8c8b9">
            Jag kommer att besvara interpellationen den 8 maj
          </note>
          <note n="9ef2adf9">
            1995.
          </note>
          <note n="365d2f0f">
            Stockholm den 17 mars 1995
          </note>
          <note n="04580b7b">
            Göran Persson
          </note>
          <note n="70ca68b7">
            4 § Svar på interpellation 1994/95:73 om åtgärder mot mobbningen
            i skolan
          </note>
          <note n="fc797830">
            Anf. 1 Statsrådet YLVA JOHANSSON (s)
          </note>
          <note n="e496a36f">
            Herr talman! Sten Tolgfors har i en interpellation frågat mig
            vad regeringen gör för att se till att skollagens intentioner
            angående insatser mot mobbning uppfylls, vad jag vill göra för
            att stoppa våldet i skolan och om jag är beredd att utreda effekterna
            av att ge skolledningen anmälningsplikt för våld och grova trakasserier
            i skolan.
          </note>
          <note n="7c56dac2">
            Min uppfattning är att det skall vara lärorikt, roligt och tryggt
            att gå i skolan. Ett sådant klimat är en förutsättning för såväl
            kunskapsutveckling som personligt växande i vid mening.
          </note>
          <note n="b1cbad3e">
            Varje form av mobbning, trakasserier och våld är fullkomligt
            oacceptabelt. Det leder till en tragedi för individen, samtidigt
            som det förstör den ömtåliga miljö som är en förutsättning för
            kunskapsutveckling och personligt växande.
          </note>
          <note n="9ca6f08b">
            Jag känner därför en stor oro, rädsla och ilska över det våld
            som finns i samhället och den mobbning som förekommer på vissa
            skolor runt om i landet.
          </note>
          <note n="964a44a8">
            För att minska våld, trakasserier och mobbning krävs insatser
            på många olika områden - insatser på både kort och lång sikt.
            Sådana här problem kan inte utplånas med en enda kampanj - eller
            med hårdare straff. Kontinuerliga insatser som engagerar alla
            samhällsmedborgare är nödvändiga.
          </note>
          <note n="221a6375">
            Kampen mot orättvisor och förtryck, såsom mobbning, handlar i
            grunden om vilket samhälle vi skapar - om solidaritet och om rättvisa,
            om att var och en skall känna sig trygg i samhället och ha självkänsla.
          </note>
          <note n="8303ff8e">
            Som skolminister prioriterar jag kampen mot segregation och utslagning,
            såväl mellan skolor som inom skolor.
          </note>
          <note n="71004328">
            Av de dokument som styr skolans verksamhet, skollag, läroplaner
            och kursplaner framgår klart att skolan har ett stort ansvar för
            att främja förståelse för andra människor och för att motverka
            våld, främlingsfientlighet och rasism. Mobbning och trakasserier
            får under inga omständigheter förekomma i skolan.
          </note>
          <note n="85978e5c">
            Det är den enskilda skolans ansvar att hitta vägar att nå de
            uppsatta målen.
          </note>
          <note n="b0978bd8">
            I skollagen 1 kap. 2 § står: "Verksamheten i skolan skall utformas
            i överensstämmelse med grundläggande demokratiska värderingar.
            Var och en som verkar inom skolan skall främja aktning för varje
            människas egenvärde och respekt för vår gemensamma miljö. Särskilt
            skall den som verkar inom skolan bemöda sig om att hindra varje
            försök från elever att utsätta andra för kränkande behandling".
          </note>
          <note n="4906850e">
            Rektorn i varje skola har ett särskilt ansvar för skolans insatser
            för att motverka alla former av mobbning och trakasserier bland
            elever och vuxna. De vuxnas - såväl lärares som annan skolpersonals
            och föräldrars - förmåga att hantera tendenser till mobbning och
            trakasserier är mycket viktig.
          </note>
          <note n="f1d8cebe">
            Jag vill dock understryka att bestämmelser i skollagen, läroplaner
            och kursplaner inte får uppfattas som om skolan skulle vara en
            plats där annan lagstiftning som rör våld och trakasserier inte
            skulle gälla. Tvärtom är det en markering av skolans särskilda
            ansvar för att uppmärksamma tendenser till ett icke acceptabelt
            beteeende. I detta ansvar ingår också att skolan skall söka samarbete
            med exempelvis polis och socialtjänst, i syfte att göra klart
            att samhällets lagar och regelsystem gäller också i skolan.
          </note>
          <note n="334ba0f7">
            Både skolan som myndighet och var och en som arbetar inom skolan
            har en anmälningsskyldighet enligt socialtjänstlagen. Skolan skall
            genast anmäla till socialnämnden om det finns skäl att anta att
            nämnden behöver ingripa för att skydda en underårig.
          </note>
          <note n="198827b4">
            Inom Skolverket pågår ett projektarbete som syftar till att ta
            fram olika modeller och metoder för att kunna hantera mobbning.
            I projektet deltar 19 kommuner. Under 1994 har Skolverket redovisat
            projektets samlade erfarenheter och olika modeller.
          </note>
          <note n="fa9fd9ad">
            Här hittar vi t.ex. Svedala kommun och Skärholmen. I Svedala
            kommun har under senare år ett par mobbningsfall fått stor uppmärksamhet
            i de lokala tidningarna, TV och radiostationerna. Detta gjorde
            att man aktualiserade en översyn av skolornas handlingsprogram
            mot mobbning samt att man samtidigt kände det angeläget att förbättra
            barns, ungdomars och vuxnas attityder till varandra. Vid en av
            kommunens skolor läggs mycket tid på arbetsklimatet i klassrummen.
            Genom klassråden, smågruppssamtal i åk 2 och
          </note>
          <note n="447acb74">
            5, trivselintervjuer med åk 3 och 4 och utvecklingssamtal med
            föräldrar och elever upptäcker man tidigt att mobbning förekommer.
            Barnen kan även på bestämda tider ringa anonymt till "öppen telefon".
            På initiativ av eleverna har man utbildat "föredömen".
          </note>
          <note n="0d22c0e0">
            Elever ur årskurs 9 utbildas och ställer upp som FBI
          </note>
          <note n="7dc0ff6b">
            (Föredömen Bråkar Inte). De agerar mot normstridigt beteende,
            och om en konfliktsituation uppstår skall de först och främst
            påkalla uppmärksamhet från skolpersonal.
          </note>
          <note n="12f4fd91">
            På Österholmsskolan i Skärholmen har man under tio år arbetat
            med kamratstöd. Idén kom från Hassela
          </note>
          <note n="4efb1294">
            Solidaritet som besökte skolan och berättade om sina erfarenheter
            av att använda äldre ungdomar som förebilder för de yngre. Man
            överförde de erfarenheterna till skolan men utifrån skolans villkor
            och förutsättningar. Viktigt med dessa kamratstödjare är att de
            själva helst skall ha gått i samma skola, bo i förorten och vara
            20-24 år gamla. Kamratstödjarna och det arbete som andra personalgrupper
            lägger ner för att skapa en skola med positiv anda är bl.a. en
            bidragande orsak till att minska mobbningen.
          </note>
          <note n="1d42be77">
            En "populärversion" av projektredovisningen, från
          </note>
          <note n="6d79c8d8">
            Skolverkets projektarbete, kommer att spridas till alla skolor
            som en idébank. Projektet kommer att fortsätta i ytterligare två
            år.
          </note>
          <note n="d6ceb5b7">
            Skolan är en förberedelse för vuxenlivet. Men skolan är också
            en viktig del av livet självt för alla elever som tillbringar
            en stor del av sin tid i skolan, år ut och år in. Det är inte
            bara lektioner, ämnen, betyg osv. som är viktiga i skolan. Det
            är också kamrater, samvaro på raster, lek, spel, diskussioner
            med vuxna osv. Det är viktigt att utgå från denna helhetssyn i
            det skolpolitiska arbetet. Staten har under många år koncentrerat
            uppmärksamheten på vad man kan kalla skolans yttre former. Det
            har handlat om skolans styrning, betygssystem, läroplaner osv.
            Nu är det tid att koncentrera uppmärksamheten på att försöka utveckla
            det inre arbetet i skolan. Jag och regeringen har just tillsatt
            en kommitté med uppdrag att belysa det inre arbetet i skolväsendet
            för barn och ungdomar och föreslå åtgärder för att stimulera den
            pedagogiska utvecklingen.
          </note>
          <note n="a67a4620">
            Regeringen har också beslutat att ge Barnombudsmannen i uppdrag
            att ta över ansvaret för den nationella kampanj mot mobbning som
            initierats av
          </note>
          <note n="a05104ee">
            Barn- och ungdomsdelegationen. Barnombudsmannen skall i det arbetet
            samverka med berörda myndigheter och organisationer.
          </note>
          <note n="4b0d2fbe">
            Jag är inte nu beredd att utreda någon anmälningsplikt för skolledningarna
            när våld och trakasserier förekommer. Min bedömning är att lagstiftningen
            är tillräcklig på området. Jag utgår ifrån att skolledningar och
            andra vuxna som finns i och omkring skolan söker konstruktiva
            lösningar när problem uppkommer och gör anmälningar när så är
            befogat.
          </note>
          <note n="7fcce0d0">
            Genom att fokusera skolpolitiken på det inre arbetet och stimulera
            pedagogiskt utvecklingsarbete kan vi stärka möjligheterna för
            skolans elever och vuxna att ta sig an problem som uppstår.
          </note>
          <note n="77876750">
            Anf. 2 STEN TOLGFORS (m)
          </note>
          <note n="317b282a">
            Herr talman! 100 000 svenska barn och ungdomar
          </note>
          <note n="9af43eb5">
            - mer än en hel årskull - beräknas vara utsatta för mobbning
            och kränkningar i eller på väg till skolan.
          </note>
          <note n="401406e3">
            Lägg därtill alla de föräldrar, syskon och andra anhöriga som
            berörs av problemen. Då förstår man att mobbning i dag är ett
            direkt folkhälsoproblem som måste tas på allra största allvar.
          </note>
          <note n="b4cad846">
            För mig är mobbningsfrågan i grunden ideologisk.
          </note>
          <note n="d77171a7">
            Det handlar om den enskildes ovillkorliga rätt till full respekt
            för sin person. Barn och ungdomar skall kunna gå trygga till skolan,
            känna sig trygga under skoldagen och ta sig hem trygga. Allt annat
            är ett misslyckande för politiken, skolan och samhället i stort.
          </note>
          <note n="cfcc31b0">
            Det är dags för krafttag mot mobbningen.
          </note>
          <note n="032b0c3a">
            Jag har under det senaste året förvånats mycket över bristen
            på debatt kring problemen med mobbning. Möjligen kan tystnaden
            förklaras med att mobbning är ett svårt och känsligt ämne som
            inte sällan förknippas med skuldkänslor. Men tystnaden måste brytas.
          </note>
          <note n="1685017b">
            Öppenhet om problemen på våra skolor är en förutsättning för
            att man skall kunna komma till rätta med problemen. Det är dessutom
            viktigt att politiker, skolan och människor i allmänhet genom
            debatten visar stöd för dem som utsätts. Lokala politiker som
            jag har träffat hävdar regelmässigt att mobbningen visst är ett
            allvarligt problem för skolan - men inte just i deras i kommun.
            Detta är fel.
          </note>
          <note n="a153ccc7">
            Herr talman! Den som drabbas och hans eller hennes anhöriga befinner
            sig ofta i en utsatt situation då det inte är lätt att ställa
            krav på handling från samhällets sida. Det kravet skall inte heller
            behöva ställas.
          </note>
          <note n="8dd4ea34">
            Det skall gå att få hjälp i alla fall.
          </note>
          <note n="b61fd5ef">
            Många föräldrar upplever också att skolan inte gör tillräckligt
            för att komma till rätta med problemen.
          </note>
          <note n="b7026c3c">
            Mobbning tillåts i vissa fall pågå år efter år efter år utan
            att kraftfulla insatser sätts in. När någonting väl görs upplevs
            inte heller alltid åtgärderna som rättvisa.
          </note>
          <note n="323957fb">
            Den mobbade eleven - den som utsätts - kan bli den som erbjuds
            att byta skola eller klass. Men som en mamma sade till mig: Varför
            skall mitt barn som inte har gjort någonting vara den som tvingas
            flytta? Varför flyttar man inte på dem som orsakar problemen?
          </note>
          <note n="a95ac8c5">
            Med detta vill jag säga att åtgärder inte får väljas för att
            de är lätta utan för att de är rätta. Att inte tillräckligt mycket
            händer tillräckligt snart förvärrar faktiskt de utsatta barnens
            situation. Passivitet från skolledning, lärare, övrig skolpersonal
            eller vuxna i allmänhet uppfattas som ett tyst medgivande till
            mobbningen. Det här är inte acceptabelt, inte minst eftersom skollagen
            säger att de som jobbar i skolan särskilt skall bemöda sig om
            att hindra varje försök från elever att utsätta andra för kränkande
            behandling.
          </note>
          <note n="0708ad23">
            Som jag ser det behövs åtgärder för att man skall se till att
            skolan nu börjar leva upp till lagens intentioner.
          </note>
          <note n="869fa3da">
            Herr talman! På många skolor runt om i landet jobbas det verkligen
            med mobbningsproblematiken.
          </note>
          <note n="b2e156dc">
            Man tar den på allvar. Skolan har generellt sett under de senaste
            åren, inte minst under den borgerliga regeringens tid, börjat
            trappa upp arbetet mot mobbning.
          </note>
          <note n="070dfbfb">
            Men verkligheten, siffrorna, säger oss dock att åtgärderna är
            långtifrån tillräckliga. Alla skolor gör inte tillräckligt mycket
            för att komma till rätta med problemen, om de alls gör någonting.
          </note>
          <note n="152bf33c">
            Att mobbning stoppas i tid är inte bara viktigt för dem som utsätts
            för kränkningarna; för dem är det naturligtvis fundamentalt. Det
            finns uppgifter som visar att de som börjar mobba andra i tidiga
            år löper en betydligt högre risk för kriminalitet längre fram
            i livet. Uttrycket "det börjar med en nål och slutar med en silverskål"
            är i högsta grad levande just när det gäller mobbningsfrågan.
            Undfallenhet i fråga om mobbning och trakasserier i skolan slår
            tillbaka mot samhället längre fram i form av ökad brottslighet.
          </note>
          <note n="0d9cf8d6">
            I det här sammanhanget vill jag säga att jag oroas av det våld,
            inte sällan grovt, som förekommer i skolan. Jag menar att vi i
            skolan, i allmänhet vuxna, som kommer i kontakt med ungdomar måste
            sätta tydliga gränser för vilka beteenden som kan accepteras,
            och vi måste inte minst stödja dem som far illa.
          </note>
          <note n="56ff99a6">
            Det är dags för en diskussion om hur skolans interna slutna rättssystem
            hanteras. Sådant som utanför skolan skulle kallas misshandel,
            olaga hot och trakasserier polisanmäls långtifrån alltid av skolans
            rektorer.
          </note>
          <note n="d57b51eb">
            Man föredrar att hantera problemen internt av hänsyn till de
            inblandade och ibland faktiskt också av hänsyn till skolans rykte.
            Detta riskerar att sända fullständigt felaktiga signaler till
            riktigt stökiga elever som är på väg att hamna snett.
          </note>
          <note n="c866b27f">
            Misshandel, trakasserier och hot är just misshandel, trakasserier
            och hot även om detta sker i skolan.
          </note>
          <note n="b2db820f">
            När sådana här saker inträffar i skolvärlden menar jag att det
            är dags att överväga en anmälningsplikt för skolledningen.
          </note>
          <note n="c5f26e3a">
            Avslutningsvis, herr talman, efterlyser jag en mycket stark och
            tydlig signal från skolministern till landets skolor, skolledningar
            och lokala politiker om att arbetet mot våld och mobbning måste
            prioriteras på ett helt annat sätt än tidigare.
          </note>
          <note n="40cf0032">
            Anf. 3 ERIK ARTHUR EGERVÄRN (c)
          </note>
          <note n="27b81e5e">
            Herr talman! Sten Tolgfors har tagit upp en mycket angelägen
            fråga i den här interpellationen till statsrådet Ylva Johansson.
            Jag har anmält mig till denna interpellationsdebatt av två anledningar.
          </note>
          <note n="dadae695">
            Jag har undervisat på högstadiet i 30 år. Jag har alltså sett
            mobbning förekomma då och då och har givetvis efter bästa förmåga
            försökt ingripa. Samtidigt har jag kunnat konstatera att skolan
            och samhället inte har några bra instrument för att komma till
            rätta med detta problem.
          </note>
          <note n="f5b9b787">
            Låt mig inledningsvis säga att jag delar Sten
          </note>
          <note n="d82afc48">
            Tolgfors uppfattning. Samhället - detta är nämligen en samhällsfråga
            och inte bara en intern skolfråga -
          </note>
          <note n="14c7a741">
            måste tydligare visa att våld, våldshot och trakasserier inte
            är någonting som är acceptabelt i skolan och mellan ungdomar.
            Det är inte acceptabelt bara för att de som utför detta som regel
            inte är straffmyndiga.
          </note>
          <note n="c781bab1">
            Skolan är en helt vanlig arbetsplats och skall inte ha några
            egna rättsregler eller rättssystem. De regler som gäller ute i
            samhället och på arbetsplatser i övrigt skall givetvis också gälla
            i skolan.
          </note>
          <note n="a335c20c">
            Våldet har ökat i samhället, därmed även i skolan.
          </note>
          <note n="d418120c">
            Det har också krupit allt längre ner i åldrarna. Det kunde vi
            bl.a. höra i TV2:s program i morse. En kriminolog och en rektor
            verifierade just detta fenomen.
          </note>
          <note n="2c4a0250">
            Som statsrådet sade finns det naturligtvis många komplicerade
            orsaker till detta. Ett viktigt skäl, som jag ser det, är samhällets
            oförmåga att reagera tidigt, att stämma i bäcken i stället för
            ån, som ordspråket säger. Just i skolan kan våldstendenser och
            våldsbeteenden, bl.a. i form av mobbning, upptäckas tidigt och
            i unga år. Därför är det oerhört viktigt att skolan reagerar och
            agerar kraftfullt.
          </note>
          <note n="c5afbb22">
            Mobbning utgör ett komplicerat problem. Ett komplicerat problem
            kräver naturligtvis ett flertal komplicerade motåtgärder. Från
            Centerns sida har vi i ett antal motioner genom åren pekat just
            på detta. Vi har pekat på behovet av en ökad föräldramedverkan,
            av ett bättre vuxennätverk i skolan och givetvis av utbildning
            av lärare och annan skolpersonal om hur dessa problem upptäcks
            och hanteras. Vi har också föreslagit någon form av trygghetsplan.
            Precis som
          </note>
          <note n="7913a023">
            Sten Tolgfors sade måste varje elev, varje människa, ha rätt
            att gå till sin arbetsplats utan fara.
          </note>
          <note n="1781805a">
            Vi har pekat på behovet av små klasser och små skolor. Det innebär
            inte att man skall idyllisera dem och tro att mobbning inte förekommer
            där. Men det är klart bevisat att mobbning i varje fall är betydligt
            mindre frekvent i små skolor än i stora skolor. I våra motioner
            har vi också pekat på att ett tidigt ingripande är en mycket viktig
            åtgärd mot mobbning. Det är viktigt att skolan och samhället visar
            att man inte accepterar mobbning utan att det t.o.m. kan bli en
            polisanmälan och en rättspåföljd.
          </note>
          <note n="16137355">
            Bl.a. exempel från Stockholmsområdet har bevisat att polisanmälningar
            på lång sikt har en dämpande effekt mot mobbning. En polisanmälan
            skall naturligtvis inte göras urskillningslöst. Men det finns
            givna och alldeles självklara situationer där en polisanmälan
            måste till för att samhällets avståndstagande skall markeras.
            Vi accepterar t.ex. inte rent fysiskt våld eller hot om våld på
            något annat ställe i samhälle.
          </note>
          <note n="a248526f">
            Varför skall vi göra det i skolan? Det handlar givetvis om alla
            sammanhang där det förekommer någon form av vapen. Det må gälla
            allt från knivar till sprej eller andra saker som kan betecknas
            som vapen. Detta är inte accepterat någon annanstans i samhället.
            Varför skulle det vara accepterat i skolan?
          </note>
          <note n="b3a053d7">
            Sten Tolgfors har i denna interpellation anfört behovet av en
            anmälningsplikt för att skolledningarna därigenom skall få mera
            råg i ryggen och för att samhällets avståndstagande skall markeras.
            Jag tycker att det är en idé som är väl värd att pröva.
          </note>
          <note n="9de9f893">
            Anf. 4 GUNNAR GOUDE (mp)
          </note>
          <note n="172021c9">
            Herr talman! Jag begärde ordet eftersom jag just kommer från
            utbildningsutskottet där vi har haft en diskussion om mobbningsfrågor.
            Jag kan hälsa att den debatt som har efterlysts här är mycket
            livlig i det utskottet. Jag kan konstatera att samtliga partier
            är totalt eniga när det gäller mobbningsproblemet. Man vill naturligtvis
            från alla håll och kanter stävja mobbningen i våra skolor.
          </note>
          <note n="1dc098a6">
            Detta intresse för mobbningsfrågan har varit lika starkt år ut
            och år in under en mycket lång period.
          </note>
          <note n="64a2d3ec">
            Men tyvärr är Sverige litet unikt på det sättet att vi inte har
            kommit till skott med ett ordentligt antimobbningsprogram. I vårt
            grannland Norge gjorde man för snart tio år sedan en satsning
            med anledning av ett par suicidfall hos mobbade elever. Man gjorde
            en kraftsamling och undersökte samtliga norska skolor. Under ledning
            av en svensk professor i psykologi,
          </note>
          <note n="e198ccdd">
            Dan Olweus, utvecklade man ett program för att upptäcka, förebygga
            och åtgärda mobbning. Sedan skulle man följa upp de mobbningsfall
            som man hittade.
          </note>
          <note n="9a9adccc">
            Detta program används nu i Norge. Det används dessutom internationellt.
            Jag vet att man t.o.m. på flera ställen i Australien har använt
            det. I Tyskland,
          </note>
          <note n="2a26154c">
            England och Kanada har man också det här programmet. Sverige
            har ställt sig väldigt skeptiskt till den här kunskapen. Det är
            allvarligt. Mobbningen handlar nämligen inte om det öppna våldet.
            Det typiska för ett mobbningsfall är att klassläraren inte känner
            till att mobbning förekommer, och föräldrarna känner inte till
            att deras barn är mobbat. Det är alltså den typiska situationen.
            Som några talare har sagt duger det inte att man så att säga skall
            invänta en anmälan eller att det finns en anmälningsplikt vid
            upptäckt av mobbning. Det måste till mycket kraftigare åtgärder.
          </note>
          <note n="deba0b7f">
            Miljöpartiet, som jag representerar, har krävt att varje skola
            i Sverige skall ha ett ordentligt program mot mobbning. Hur upptäcks,
            åtgärdar och följer man upp mobbning? Alla dessa frågor skall
            finnas med.
          </note>
          <note n="fab5d12d">
            Det programmet tror jag är nödvändigt just eftersom mobbning
            är ett dolt problem. Man måste alltså agera kraftfullt för att
            upptäcka det och sedan åtgärda det.
          </note>
          <note n="b0f5a4a1">
            Det har skett attitydförändringar. Det noterar vi med glädje.
            De pågår fortfarande, bl.a. genom denna diskussion, men det räcker
            inte. Jag skulle vilja fråga varför vi inte får ett antimobbningsprogram
            vid varje skola. Det skall vara en plikt, och Skolverket skall
            ha ett tillsynsansvar, så att programmet verkligen efterlevs.
          </note>
          <note n="88667620">
            Tack för ordet!
          </note>
          <note n="1cbd32ac">
            Anf. 5 Statsrådet YLVA JOHANSSON (s)
          </note>
          <note n="3cd1a5e7">
            Herr talman! Jag tror att flera har berört en mycket viktig del
            av den här problematiken. Det finns en svårighet eller en ovilja
            att se de mobbningsfall som finns.
          </note>
          <note n="8c6eb131">
            Skolverkets undersökningar visar att ungefär 10 %
          </note>
          <note n="8c9151b1">
            av eleverna uppger att de upplever mobbning i skolan.
          </note>
          <note n="9b680577">
            Ungefär lika många elever känner sig otrygga när de går till
            skolan. Detta är självfallet ett oerhört stort problem och en
            prioriterad fråga för mig som skolminister och för hela regeringen.
          </note>
          <note n="d780de00">
            Signalsystemet är mycket tydligt på den här punkten från statsmakternas
            sida, från mig som skolminister och från regeringen. Alla former
            av trakasserier, mobbning och våld mot enskilda människor och
            grupper i skolan och i samhället i övrigt är fullkomligt oacceptabla.
            Detta är klarlagt i skollagen och i läroplanen för grundskolan
            och gymnasieskolan.
          </note>
          <note n="6b5f6bd1">
            Jag vet att man nu arbetar aktivt ute på skolorna med att realisera
            den här signalen och dessa lagar. Till
          </note>
          <note n="3de00028">
            Gunnar Goude vill jag säga att det faktiskt redan finns krav
            på handlingsprogram i den meningen att skolorna i sin lokala arbetsplan
            måste kunna redovisa hur de tänker uppfylla de målsättningar och
            de ålägganden som finns i skollagen och i läroplanen. Målsättningarna
            och åläggandena är mycket tydliga på den här punkten. Detsamma
            gäller det kommunala ansvar som redovisas i den kommunala skolplanen.
          </note>
          <note n="4c783400">
            Jag tror också att vi måste erkänna att det inte finns en metod
            för att komma åt mobbningen som är den rätta. För att man verkligen
            skall få någon effekt måste man utgå från de lokala förutsättningarna
            och de människor som finns på skolan. De lärare och andra vuxna
            som arbetar i skolan måste få stöd och uppmuntran, så att de vågar
            öppna ögonen och öronen för vad de ser och hör. Det förekommer
            nämligen någon form av mobbning, eller att vissa människor är
            utsatta, på nästan alla skolor.
          </note>
          <note n="046e6cc1">
            Jag tror att man inte vågar och orkar se de här problemen om
            man inte känner att man får stöd ifrån sin skolledning och sina
            kolleger i hur problemen skall åtgärdas. Trots att det finns många
            olika metoder som har visat sig väldigt verksamma för att stävja
            mobbning i skolor, tror jag man kan se några gemensamma drag.
          </note>
          <note n="cc7d26e9">
            Det är att det finns tydliga värderingar som man är överens om
            på skolan.
          </note>
          <note n="5eed11b6">
            Det är att lärarna och alla vuxna som finns på skolan samarbetar,
            stöttar varann och gemensamt bildar ett vuxennät som ingen ung
            människa tillåts falla igenom.
          </note>
          <note n="bc5bf863">
            Det är att man hjälper varandra i det arbetet. Ingen tittar åt
            ett annat håll om någonting händer i korridoren. Ingen stänger
            dörren när man hör att något pågår i ett annat klassrum, i korridoren
            eller på skolgården.
          </note>
          <note n="d6c3d804">
            Man delar inte bara upp arbetet emellan sig, utan faktiskt samarbetar
            som vuxna. Detta är ett vuxenansvar, både för de vuxna i skolan
            och för alla oss vuxna i samhället, vill jag påpeka.
          </note>
          <note n="5a4d9398">
            Föräldramedverkan brukar vara en viktig ingrediens i de program
            som lyckas. Föräldrarna måste vara delaktiga och medverka i skolan
            och i åtgärderna mot mobbning. Det är ett bra recept för att lyckas.
          </note>
          <note n="f84275fc">
            Ytterligare en sak är att man måste ha ett tidigt ingripande.
            Man får inte vänta till dess en mobbningssituation har övergått
            till en våldssituation, där någon också kommit till fysisk skada.
            Då är det mycket svårare att åtgärda problemet än i det tidiga
            skedet.
          </note>
          <note n="c1e31735">
            Det är också viktigt att alla elever i skolan ser vad som görs.
            Eleverna är ofta mycket mer medvetna om de problem som finns än
            vad lärare och andra vuxna är. Då är det viktigt, också gentemot
            de elever som inte själva är inblandade i mobbningssituationen,
            att det blir tydligt att skolan reagerar mot de tendenser till
            eller verklig mobbning som finns.
          </note>
          <note n="aab25ff4">
            Jag menar att signalsystemet finns, lagarna finns, reglerna finns,
            uppmaningarna finns. Det finns också intresse och aktivitet, det
            finns idéer ute på skolorna.
          </note>
          <note n="70c76483">
            Men efter det att de tydligare signalerna kom under den förra
            mandatperioden - och det tycker jag är bra -
          </note>
          <note n="c3014adf">
            har det också blivit en större aktivitet ute på skolorna.
          </note>
          <note n="0daa80c1">
            Det är också bra, för det är där som det verkliga arbetet måste
            ske.
          </note>
          <note n="958120f9">
            Anf. 6 STEN TOLGFORS (m)
          </note>
          <note n="ee4d68b9">
            Herr talman! Jag tror att vi alla måste vara överens om att insatserna
            för att förhindra att mobbning uppstår och för att stoppa den
            när den har börjat inte varit tillräckligt omfattande eller tillräckligt
            bra. Drygt
          </note>
          <note n="bc868541">
            100 000 barn beräknas vara utsatta.
          </note>
          <note n="11ca34fe">
            Då räcker det inte att som skolministern skriva att detta är
            något som sker på "vissa skolor", som det stod i hennes första
            svar.
          </note>
          <note n="a7731d61">
            Det räcker inte med att skriva "jag utgår ifrån" att skolledningar
            och andra vuxna tar tag i detta. Vi vet att så inte sker.
          </note>
          <note n="4de778e4">
            Vi vet att både intensiteten i och framgången med skolans arbete
            mot mobbning varierar över landet.
          </note>
          <note n="7a21a7ba">
            Vissa är verkligen ambitiösa. Det är jag jätteglad för.
          </note>
          <note n="7b6e4697">
            Men vissa gör långt ifrån tillräckligt.
          </note>
          <note n="f6e39b0c">
            Hur man än vrider och vänder på den här frågan, vilket parti
            man än tillhör eller har tillhört, så måste ändå utgångspunkten
            vara att mer måste göras. Situationen i dag är oacceptabel.
          </note>
          <note n="ea84608e">
            Därför blev jag ledsen när jag hörde skolministerns första svar,
            att inget nytt är att vänta från skolministerns sida. I svaret
            säger skolministern egentligen bara att mobbning är oacceptabelt.
            Det är i och för sig bra att landets skolminister säger det, tycker
            jag. Sedan talar hon om vad som redan har gjorts på området. Men
            vad skall göras åt en oacceptabel situation? Skollagens intentioner
            verkar inte uppfyllas fullt ut på alla skolor över hela landet.
          </note>
          <note n="e708cc1c">
            Det får inte vara så att mobbade elever tvingas byta skola för
            att få hjälp mot mobbningen. Vi måste nå ut i skolorna. Vi måste
            våga se, precis som skolministern säger. Men då måste vi också
            hitta medel att nå ut i skolorna.
          </note>
          <note n="5c818672">
            Skolministern är, enligt det första svaret, inte beredd att göra
            något extra för att ändra på detta.
          </note>
          <note n="f8c3fec2">
            Praxis varierar enligt mitt intryck mellan skolorna om hur man
            väljer att agera vid svåra fall av våld eller mobbning eller hot
            om mobbning i skolan. Skolministern säger själv att det inte får
            ges intryck av att skolan är en plats där samhällets lagar för
            övrigt inte gäller. Men då är dagens regler inte till fyllest.
            Därför beklagar jag att skolministern inte ens är beredd att utreda
            en anmälningsplikt. Det räcker inte med socialtjänstlagen, utan
            det skulle handla om en anmälningsplikt för våld.
          </note>
          <note n="d926ca8a">
            Våldet är påtagligt och enligt min uppfattning ett växande problem
            i skolan. Skolministern saknar svar på frågan om konkreta åtgärder.
          </note>
          <note n="faf9b813">
            Jag vill gärna skjuta in att vi måste ge lärare och skolledning
            bättre möjligheter att agera mot mobbning och mot våld. Det handlar
            väldigt mycket om utbildning för att kunna se och på rätt sätt
            kunna ta tag i saker och ting i tid. Då är det fundamentalt med
            goda kunskaper.
          </note>
          <note n="55366464">
            Jag tror att det handlar om att utbilda alla grupper inom skolan.
            Det är ofta vaktmästarna eller personalen inom skolbespisningen
            som först ser att något inte fungerar i en grupp. Därför måste
            man satsa på kompetenshöjning.
          </note>
          <note n="aee2dfb7">
            Det är riktigt att skolledningen aktivt stöder arbetet, tillika
            med kommunala politiker. Men vi måste mer undersöka föräldrarnas
            roll. De måste bli mer delaktiga i skolans arbete, alltid, inte
            bara när mobbning redan uppkommit. I dag kan det t.o.m. bli konfliktsituationer
            mellan skola och föräldrar när föräldrarna ställer krav på att
            skolan skall agera. Så får det inte vara.
          </note>
          <note n="3ed2e154">
            Anf. 7 ERIK ARTHUR EGERVÄRN (c)
          </note>
          <note n="78957814">
            Herr talman! Vi är helt överens om att alla tänkbara åtgärder
            naturligtvis skall vidtas. Det finns inte bara en metod att lösa
            mobbningsproblemet i skolan. Här har presenterats en katalog på
            åtgärder i olika sammanhang som jag självklart tycker är både
            viktiga och riktiga.
          </note>
          <note n="4a68f0eb">
            Gunnar Goude pekade just på behovet av en trygghetsplan, vilket
            vi i Centerpartiet har tagit upp i ett antal motioner genom åren.
            Den går att baka in i den lokala skolplanen eller i arbetsplanen
            om man så vill.
          </note>
          <note n="b741ac81">
            Jag tycker dock att skolministern på sätt och viss förbigår grundproblemet,
            trots att hon själv säger att det gäller att agera kraftfullt
            och tidigt. Det är just detta jag efterlyser och tycker mig förstå
            är andemeningen i Sten Tolgfors interpellation. Varför skulle
            skolan vara annorlunda som arbetsplats än andra arbetsplaner när
            det gäller synen på våld? Jag talar i det här sammanhanget om
            det konkreta fysiska våld som kan utövas inom skolans väggar.
          </note>
          <note n="4932e1bf">
            Jag är väl medveten om att mobbning är ett mycket stort problem
            - allt från det tysta, nästan osynliga förföljandet och trakassierna
            till klart och entydigt fysiskt våld. Som jag sade i mitt tidigare
            inlägg skall självklart polisanmälan ske med omsorg, så att säga,
            och efter övervägande. Men det finns situationer när det inte
            återstår något annat än polisanmälan om vi har kravet att skolan
            skall vara en arbetsplats som alla andra arbetsplatser i samhället,
            underställd samma rättssystem.
          </note>
          <note n="23be43c6">
            Jag förstår att det är den saken Sten Tolgfors vill ha en utredning
            om. Jag delar uppfattningen att vi åtminstone bör utreda en anmälningsplikt
            när det gäller den typen av grov mobbning som kommer till uttryck
            i form av våld.
          </note>
          <note n="129c0856">
            Jag vill avslutningsvis fråga varför vi inte kan ta in erfarenheterna
            från bl.a. den Stockholmsrektor som i morse i TV klart verifierade
            just detta. På hans skola har man haft positiva effekter av att
            man konsekvent börjat polisanmäla fysiskt våld i skolan.
          </note>
          <note n="947f9657">
            Anf. 8 GUNNAR GOUDE (mp)
          </note>
          <note n="e244c012">
            Herr talman! Jag noterar med tillfredsställelse att skolministern
            har en väldigt insiktsfull attityd i detta ärende.
          </note>
          <note n="18e23b6f">
            Beskrivningen av lärargruppers, föräldragruppers och elevgruppers
            funktion i det här arbetet är precis som en del i ett sådant program
            som jag efterlyser.
          </note>
          <note n="2ed3cd76">
            Men programmet måste finnas, så att man inte i det dagliga arbetet
            i skolan glömmer det. Det är så lätt att glömma. Man vill faktiskt
            inte se mobbning. Det känner vi till som har jobbat som lärare.
            Det är så lätt att låta bli att se. Det är så lätt för en rektor
            att tro att han inte har mobbning vid sin skola.
          </note>
          <note n="99be0f46">
            Det är i dag lättare än någonsin därför att våra skolor har fått
            en kraftig nedskärning under de senaste tre åren. Det finns mycket
            färre vuxna ute på skolgården, färre vuxna som har tid att se
            till eleverna på raster. Fritidspegagogerna har blivit färre,
            skolvärdinnorna är borta - ja, allt det där känner vi till. Därför
            finns det ytterligare skäl att nu inte släppa mobbningsfrågan.
          </note>
          <note n="cbf8299b">
            Då är mobbningsprogrammet viktigt. Det blir som det checkprogram
            piloten har när han skall starta. Han måste gå igenom ett antal
            punkter som han egentligen tycker är jättetrista och inte vill
            göra, men det måste ske och man får inte missa en enda punkt.
            Mobbningsfrågan är minst lika allvarlig och borde ha ett sådant
            checkprogram vid varje skola.
          </note>
          <note n="15ff8404">
            Polisanmälning kommer i fråga vid en mycket speciell del, när
            det handlar om grovt våld. Det kanske inte har så mycket med det
            här att göra. Jag ser mobbningsprogrammet mera som en viktig del
            av skolans arbete när det gäller att fostra barnen till en god
            demokratisk anda. Det handlar alltså om demokratisk fostran som
            man får på köpet om man har ett effektivt mobbningsprogram. Det
            är alltså inte bara en sjukdomsbild i skolan som man angriper,
            utan man får också en bättre skola i stort om man får ett mobbningsprogram.
          </note>
          <note n="b6ae07fe">
            Anf. 9 Statsrådet YLVA JOHANSSON (s)
          </note>
          <note n="11a429f9">
            Herr talman! Jag vill ta fasta på det sista Gunnar
          </note>
          <note n="9dc2526e">
            Goude sade. Jag tror det är viktigt att man har program eller
            särskilda metoder mot mobbning. Man får dock inte se det som en
            särskild lösning, som vissa anställda i skolan arbetar med. Det
            är en viktig del i skolans hela arbete och för alla som är anställda
            och arbetar i skolan, och för alla elever.
          </note>
          <note n="75d7fd1e">
            Därför är det viktigt att det finns med som en del i den lokala
            arbetsplanen och den kommunala skolplanen och inte lyfts ut så
            att man lägger ansvaret på kanske en eller två personer. Visserligen
            kan några ha ett särskilt ansvar, men alla måste vara med. Så
            fort det blir luckor, där barn och ungdomar kan uppleva att vuxna
            inte har ansvar eller inte ser, då frodas den här typen av våld,
            trakasserier och mobbning.
          </note>
          <note n="a18ad84c">
            Till Sten Tolgfors vill jag säga att det självklart är oacceptabelt
            att utsatta elever tvingas byta skola.
          </note>
          <note n="0fa3029b">
            Självklart måste mobbning åtgärdas på den skola där man är. Man
            skall inte vara tvungen att byta skola.
          </note>
          <note n="1b940584">
            Jag vill också ta upp ett problem som också Sten
          </note>
          <note n="e2878d2d">
            Tolgfors själv nämnde: det finns, tyvärr, skolor som inte vill
            offentliggöra och visa vilka problem man har.
          </note>
          <note n="cf45dded">
            En av orsakerna är att de förväntas konkurrera om elever på en
            som jag många gånger tycker fiktiv marknad. Det är en av orsakerna
            till att man inte vågar öppet tala om de problem som finns.
          </note>
          <note n="9fe2c77f">
            Det är viktigt för mig som socialdemokratisk skolminister att
            slå fast att skolor skall vara öppna och skall samarbeta. Valfrihet
            på skolans område får inte leda till att det som sker i skolan
            är affärshemligheter eller att den som leder skolan är en vd.
          </note>
          <note n="03b44646">
            Mobbning och trakasserier kan inte ses isolerat.
          </note>
          <note n="bda44625">
            Det är resultatet av ett samhällsklimat. Därigenom blir problemet
            större. Det måste hanteras och lösas i skolan, men det har också
            ett vidare perspektiv.
          </note>
          <note n="6d9a63be">
            Så sent som i förrgår såg jag ett TV-reportage från
          </note>
          <note n="83e3fa09">
            USA. Där har segregation och utslagning gått ofattbart långt.
            Samtidigt som människor lever i något som kan liknas vid permanent
            krigstillstånd bor välbärgade medelklassfamiljer, företrädesvis
            vita, i fina villaområden, bara några hundra meter från de slumområden
            där arbetslösa och utslagna lever i ofattbar misär.
          </note>
          <note n="9cc7ea50">
            Vi är långtifrån den verkligheten i Sverige, men vetskapen om
            vad en långtgående segregation och utslagning i sin mest extrema
            form kan innebära gör mig än mer angelägen om att göra också någonting
            åt de problem som finns i Sverige. Det här är stora politiska
            frågor, som måste lösas. Kampen för jobben, för att få ordning
            på statens finanser, med rättvisa i förgrunden, är avgörande för
            vilket samhällsklimat vi kommer att få. Om vi tillåter en långvarig
            arbetslöshet och ett stort budgetunderskott kan vi räkna med ett
            allt hårdare och brutalare samhälle.
          </note>
          <note n="3ed2b2c3">
            Därför måste kampen mot mobbning, trakasserier och våld i skolan
            föras på flera plan. Det är en viktig uppgift i skolpolitiken,
            i skolan och i den konkreta vardagen i skolan, för mig som ansvarig
            skolminister och för alla dem som arbetar i skolan och har det
            konkreta ansvaret för den dagliga verksamheten.
          </note>
          <note n="6301317e">
            Men vi kan inte överlämna problemet enbart till skolan. Det här
            är ett ansvar för hela politiken, för hela samhället, och det
            gäller vilket samhällsklimat vi skall ha. Det handlar också om
            det ansvar som vi alla måste ta på oss, som vuxna medborgare,
            för en vardaglig solidaritet, där vi måste ställa upp för varandra
            och där vi alla som medborgare också måste reagera och ingripa
            när vi ser att barn eller ungdomar utsätts för övergrepp, trakasserier
            eller mobbning.
          </note>
          <note n="73d9be8e">
            Anf. 10 STEN TOLGFORS (m)
          </note>
          <note n="a6ebac83">
            Herr talman! Låt mig inledningsvis säga att det gläder mig att
            skolministern i sitt förra inlägg uppmärksammade den borgerliga
            regeringens arbete mot mobbning.
          </note>
          <note n="0d5aa59f">
            Man måste konstatera att det finns tydliga samband mellan mobbning
            och senare former av våld. Det går alltså inte att föra en debatt
            om ungdomsvåld utan att börja med mobbning, därför att det som
            börjar med utfrysning osv. går vidare till ren våldsamhet senare.
          </note>
          <note n="954e1a10">
            Det andra som är allvarligt är att vår bild av mobbning ofta
            är fel. Vi tror att både den som utsätts och den som utsätter
            andra är en svag person. I själva verket visar det sig att den
            som mobbar andra inte sällan kan njuta av att ge sig på andra,
            medan den som utsätts ofta är litet osäker eller, om det är en
            pojke, fysiskt svagare. Det gör det än mer angeläget att vi tar
            tag i problematiken.
          </note>
          <note n="64b0cdb6">
            Jag vill också slå fast att det aldrig någonsin är den mobbades
            fel att han utsätts, oavsett vad skälet anges vara av dem som
            utsätter honom. Ansvaret är alltid och odelat den som utsätter
            andra.
          </note>
          <note n="c268a011">
            Det är också viktigt att börja tala om mobbning av andra skäl.
            Inte alla barn som utsätts har någon att tala med. De skäms. De
            har hamnat längst ned på prestigestegen och vill inte säga det
            till föräldrar och andra, därför att de förnekar sig själva. Det
            kan också vara så, om barnet mobbas, att det väcker otäcka minnen
            till liv från föräldrarnas barndom.
          </note>
          <note n="78ad9a60">
            Vi måste få till stånd ett annat debattklimat om mobbning och
            sluta dölja problemen. Själv ser jag skolor som förnekar alla
            problem som mindre trovärdiga än de som säger att de har problem
            men att de gör vad de kan för att lösa dem. Det är en trovärdighetsfråga.
          </note>
          <note n="323037bb">
            Jag skulle vilja läsa upp ett citat från en undersökning angående
            mobbning gjord i Örebro. En flicka i klass 9 säger så här: "Det
            värsta med mobbning är att det är mer eller mindre accepterat.
            Vissa menar att det är bra med litet mobbning. Personligen anser
            jag att man aldrig kan tolerera någon mobbning. Från en som upplevt
            helvetet i tre år."
          </note>
          <note n="71e7a3cb">
            Det här citatet visar att vi har ett mycket stort arbete med
            att börja förändra attityderna, som är på väg att gå riktigt snett
            på våra skolor. Det är attityden att det är litet häftigt att
            ge sig på andra och attityden att man inte får vara den person
            man är.
          </note>
          <note n="522c0949">
            Som jag ser det, måste vi pröva allt från särskilda krisgrupper
            - de planer som skolorna redan i dag har för hur de skall hantera
            mobbningsproblemen. Det finns mobbningskonsulenter i vissa kommuner.
            Man kan pröva faddersystem och temadagar samt arbeta med att få
            in mobbningsproblematiken i den ordinarie undervisningen. Man
            får inte heller vara rädd för att i riktigt allvarliga fall ta
            hjälp av barnpsykologer eller polis. Föräldrarna måste också in
            i skolans arbete på ett helt annat sätt än tidigare, naturligt
            och integrerat.
          </note>
          <note n="8400df92">
            Det finns också mycket att göra med att aktivt integrera olika
            grupper av elever på skolorna. Det finns mycket mer att göra.
            Jag tror att vi kan klara det, men då krävs det tydliga signaler
            om att man måste börja arbeta med detta nu.
          </note>
          <note n="b13d2e22">
            Anf. 11 Statsrådet YLVA JOHANSSON (s)
          </note>
          <note n="5ef4fe5e">
            Herr talman! Den borgerliga regeringen tog initiativ till en
            lagstiftning, som tydligt anger att det är allas ansvar i skolan
            att motverka mobbning, och till läroplaner där det också tydligt
            anges vad som är skolans uppgift. Det var något som vi socialdemokrater
            välkomnade. Nu har vi gett mycket tydliga signaler, lagar och
            regler från statens sida. Nu är det dags för kommunerna och för
            skolorna att göra sitt arbete. Det är ett arbete som man just
            nu har en nytändning i. Det är många skolor som med anledning
            av skärpningen i skollagen och de nya läroplanerna har satt sig
            ned och utarbetat lokala program och börjat diskutera hur man
            på bästa sätt skall komma till rätta med problemen.
          </note>
          <note n="ef49137a">
            Det är fel att säga att vi ingenting gör. Det är väldigt mycket
            som görs ute i skolorna just nu. Därför skall vi erkänna de problem
            som finns och erkänna att vi både har och har haft en i vissa
            fall blundande attityd till mobbning och trakasserier i skolan.
            Men det är också viktigt att vi säger att vi nu gör saker, och
            inte sprider bilden av att statsmakten blundar för problemet,
            för det gör vi inte.
          </note>
          <note n="aab35fab">
            Skolan tar nu ansvaret och arbetar med detta. Då är uppgiften
            för regeringen och för skolministern att fundera på hur man på
            bästa sätt kan stödja detta arbete. Vi gör det via Skolverkets
            antimobbningsprojekt. Det är inte alltid ett sådant stöd är verksamt,
            men det här har visat sig vara det. Därför kommer det att fortsätta.
            Det har haft mycket god effekt. Man sprider de goda idéer som
            finns.
          </note>
          <note n="e2b566f2">
            Idérikedomen och erfarenheterna finns lokalt ute på skolorna.
            Vår uppgift centralt är att se till att de goda idéerna sprids
            och att vi uppmärksammar de ställen där man inte hittills tillräckligt
            har tagit itu med problemen.
          </note>
          <note n="c7c036ee">
            Jag vill också säga, som jag sade tidigare, att en av de viktiga
            ingredienserna är att man har ett samarbete med hemmen och det
            omgivande samhället. Skolan får inte vara en isolerad ö, som är
            skild från det omgivande samhället. Det är viktigt att föräldrar
            medverkar i skolan. Det är viktigt att föreningslivet medverkar
            i skolan och att man har ett samarbete med socialtjänsten och
            med polisen.
          </note>
          <note n="a5c41afc">
            Sten Tolgfors tog upp detta att det alltid är den som mobbar
            som har ansvaret. Jag instämmer i det.
          </note>
          <note n="3d4524f5">
            Men jag vill också säga att de som tillåter att mobbning sker
            också har ett stort ansvar. De vuxna som ser ett barn eller en
            ung människa utsätta någon annan för mobbning eller kränkande
            behandling har också ett ansvar. Det är viktigt att vi tydliggör
            det ansvaret. Det har vi gjort. Nu arbetar man med hur man skall
            ta det här ansvaret på bästa sätt. Jag ser ganska hoppfullt på
            det lokala arbetet.
          </note>
          <note n="8066705a">
            Överläggningen var härmed avslutad.
          </note>
          <note n="f61ac0df">
            5 § Hänvisning av ärenden till utskott
          </note>
          <note n="15fc9aa9">
            Föredrogs och hänvisades
          </note>
          <note n="2ec6519f">
            Proposition
          </note>
          <note n="a891f3bd">
            1994/95:156 till utrikesutskottet
          </note>
          <note n="22e8011d">
            Skrivelse
          </note>
          <note n="16e96a99">
            1994/95:167 till jordbruksutskottet
          </note>
          <note n="8dbb5e50">
            Motioner
          </note>
          <note n="6ae1c58f">
            1994/95:Sf13 - Sf17 till socialförsäkringsutskottet
          </note>
          <note n="f5cd078d">
            1994/95:N13 och N14 till näringsutskottet
          </note>
          <note n="e06b560e">
            1994/95:K17 - K20 till konstitutionsutskottet
          </note>
          <note n="17ee39d8">
            1994/95:Ub46 - Ub51 till utbildningsutskottet
          </note>
          <note n="42824c8d">
            1994/95:Bo8 och Bo9 till bostadsutskottet
          </note>
          <note n="7b2584ec">
            6 § Bordläggning
          </note>
          <note n="418481ac">
            Anmäldes och bordlades
          </note>
          <note n="678a0166">
            Propositioner
          </note>
          <note n="b4ff34ab">
            1994/95:174 Vissa betygsfrågor m.m.
          </note>
          <note n="9d1e8aef">
            1994/95:177 Turistpolitik
          </note>
          <note n="ed674471">
            1994/95:188 Effektiviseringar på delgivningsområdet
          </note>
          <note n="d7b7d42a">
            7 § Anmälan om interpellationer
          </note>
          <note n="524599c7">
            Anmäldes att följande interpellationer framställts
          </note>
          <note n="982d0de9">
            den 22 mars
          </note>
          <note n="415e9490">
            1994/95:86 av Tone Tingsgård (s) till justitieministern om Offentlighetsprincipen
            och EU-handlingar
          </note>
          <note n="143c0a1a">
            1994/95:87 av Chris Heister (m) till socialministern om Laboratorieprover
          </note>
          <note n="51a543bf">
            8 § Anmälan om frågor
          </note>
          <note n="ac655af7">
            Anmäldes att följande frågor framställts
          </note>
          <note n="982d0de9">
            den 22 mars
          </note>
          <note n="647c1c42">
            1994/95:380 av Margareta Israelsson (s) till jordbruksministern
            om Importen av isländska hästar
          </note>
          <note n="dff5fc16">
            1994/95:381 av Håkan Holmberg (fp) till statsrådet
          </note>
          <note n="7c94c68a">
            Leif Blomberg om Bosnien-kroaters situation
          </note>
          <note n="3c71a2b4">
            1994/95:382 av Eva Björne (m) till kommunikationsministern om
            Skydd mot plundring av M/S Estonia
          </note>
          <note n="e1086c82">
            1994/95:383 av Marianne Andersson (c) till statsrådet
          </note>
          <note n="6e546ef9">
            Leif Blomberg om Lån till invandrare
          </note>
          <note n="6aa87b71">
            1994/95:384 av Göthe Knutson (m) till statsrådet Leif
          </note>
          <note n="4b804ef7">
            Blomberg om Invandrarverkets beslut
          </note>
          <note n="bd0eee6b">
            1994/95:385 av Gullan Lindblad (m) till statsrådet
          </note>
          <note n="f2b353b8">
            Leif Blomberg om Flyktingkonventionen
          </note>
          <note n="83eefded">
            9 § Kammaren åtskildes kl. 12.43.
          </note>
          <note n="bfc6266e">
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
