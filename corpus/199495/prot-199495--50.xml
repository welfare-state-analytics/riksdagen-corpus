<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--50</head>
          <docDate when="1994">1994</docDate>
        </div>
      </front>
      <body>
        <div>
          <note n="63689312">
            15.30 - 16.59
          </note>
          <u xml:id="i-12c73c982ebc8218-0" n="dda4364f" who="unknown">
            <seg n="148d7a61">
              Det justerade protokollet beräknas utkomma om 3 veckor
            </seg>
          </u>
          <u xml:id="i-12c73c982ebc8218-1" n="dda4364f" who="unknown">
            <seg n="4cc79c5e">
              ______________________________________________________________________
            </seg>
          </u>
          <note n="44263447">
            1 § Meddelande om dagens sammanträde
          </note>
          <note type="speaker" n="99a96a11">
            Anf. 1 TREDJE VICE TALMANNEN:
          </note>
          <u who="christer_eirefelt_3_vice_talman" xml:id="i-8671e7aa5dcc8041-0" n="df0e87cb">
            <seg n="ab66be37">
              Jag får meddela att om interpellationsdebatterna inte har hunnit
              slutföras strax före kl. 14.00 kommer dessa att fortsätta kl.
              15.30.
            </seg>
          </u>
          <note n="73b86f7a">
            2 § Meddelande om ändring i kammarens sammanträdesplan
          </note>
          <note type="speaker" n="e9151893">
            Anf. 2 TREDJE VICE TALMANNEN:
          </note>
          <u who="christer_eirefelt_3_vice_talman" xml:id="i-c15e05d05ac07794-0" n="df0e87cb" next="i-859753653088cd2e-0">
            <seg n="77872fc7">
              Jag får meddela att inget plenum kommer att anordnas onsdagen
              den 18 januari.
            </seg>
          </u>
          <note n="bb6ce3ac">
            3 § Avsägelse
          </note>
          <note n="ffc012d7">
            Tredje vice talmannen meddelade att Lars Leijonborg (fp) avsagt
            sig uppdraget att vara ledamot i EU-
          </note>
          <u who="christer_eirefelt_3_vice_talman" xml:id="i-859753653088cd2e-0" n="df0e87cb" prev="i-c15e05d05ac07794-0">
            <seg n="096b3969">
              nämnden.
            </seg>
          </u>
          <note n="2b10138a">
            Kammaren biföll denna avsägelse.
          </note>
          <note n="bafdac1a">
            4 § Anmälan om kompletteringsval
          </note>
          <note n="3494ea50">
            Tredje vice talmannen meddelade att folkpartiet liberalernas
            riksdagsgrupp på grund av uppkommen vakans anmält Bo Könberg som
            ledamot i EU-
          </note>
          <note n="eb814f9f">
            nämnden efter Lars Leijonborg.
          </note>
          <note n="92307a44">
            Tredje vice talmannen förklarade vald till
          </note>
          <note n="48bb92b7">
            ledamot i EU-nämnden
          </note>
          <note n="a41644e5">
            Bo Könberg (fp)
          </note>
          <note n="75e6c39d">
            5 § Svar på interpellation 1994/95:46 om åtgärder mot den grova
            kriminaliteten
          </note>
          <note n="3697f38e">
            Anf. 3 Justitieminister LAILA
          </note>
          <note type="speaker" n="32b3c9b8">
            FREIVALDS (s):
          </note>
          <u who="unknown" xml:id="i-8671e7aa5dcc8041-1" n="dda4364f">
            <seg n="8704792d">
              Herr talman! Widar Andersson har ställt en rad frågor till mig
              om åtgärder mot den grova kriminaliteten. Han har frågat om jag
              kommer att ta initiativ till straffskärpning för olaga vapeninnehav
              och ytterligare skärpningar av drogpolitiken. Han har vidare frågat
              om jag kommer att låta utreda eller på annat sätt ta initiativ
              till en ordning vid kriminalvårdsanstalterna som dels skärper
              narkotikakontrollen, dels möjliggör att de utlänningar som efter
              avtjänat straff skall utvisas ur Sverige kan avtjäna sina straff
              vid särskilda anstalter eller avdelningar. Slutligen har han frågat
              vilka särskilda förebyggande insatser riktade mot våldsbrottsligheten
              som jag ämnar ta initiativ till.
            </seg>
            <seg n="d46c1297">
              Inledningsvis vill jag bemöta något av det som
            </seg>
            <seg n="2a62ef84">
              Widar Andersson uppgivit som bakgrund till sina frågor. Han har
              påstått att vissa tongivande aktörer anslagit en mycket ursäktande
              och förklarande ton i debatten om den grova kriminaliteten och
              att flera av dessa aktörer är regeringen närstående. Han har också
              påstått att den grova våldsbrottsligheten skylls på bl.a.
            </seg>
            <seg n="5791d941">
              fångvaktare, poliser, restaurangköer, uppväxtförhållanden i allmänhet,
              frånvarande fäder i synnerhet och det kommersiella våldet.
            </seg>
            <seg n="d7c1774d">
              Jag vet inte vilka tongivande aktörer Widar Andersson avser,
              men jag vill bestämt hävda att regeringen inte anslagit någon
              ursäktande ton i debatten.
            </seg>
            <seg n="61557461">
              Våldet är en företeelse som vi inte kan acceptera och inte avser
              att förklara bort. Att skylla brottsligheten på enstaka faktorer
              eller företeelser är mig totalt främmande. Men det är viktigt
              att inte glömma bort det samband som finns mellan brottslighet
              och de sociala villkor som människor lever under. Regeringen företräder
              en politik som bygger på social trygghet och rättvis fördelning.
              En fungerande välfärdspolitik är en grundläggande förutsättning
              för att förebygga och motverka brott. Det är ingen tvekan om att
              den effektivaste åtgärden mot brottslighet totalt sett är att
              skapa ett samhälle där unga personer får växa upp till trygga
              och ansvarskännande medborgare. Detta innebär emellertid inte
              att vi är naiva eller ser mellan fingrarna med de brott som faktiskt
              begås. Brottsligheten måste mötas och bekämpas med kraftfulla
              och konkreta åtgärder. Att komma till rätta med våldsbrottsligheten
              kommer att vara en central uppgift under de kommande åren. Kampen
              mot våldet kommer att föras på flera plan.
            </seg>
            <seg n="c5a61bf5">
              Ett av de områden där lagstiftningsåtgärder kommer att vidtas
              är vapenområdet. Regeringen tillsatte redan år 1987 en utredning
              med uppgift att göra en översyn av vapenlagstiftningen från brottsförebyggande
              synpunkt. Översynen ledde bl.a. fram till de skärpta krav på förvaring
              av vapen som trädde i kraft den 1 juli 1992.
            </seg>
            <seg n="d6815527">
              Därefter har straffet för olaga vapeninnehav skärpts genom att
              en särskild straffskala för grovt brott införts och straffmaximum
              höjts från två till fyra års fängelse. Lagändringen trädde i kraft
              den 1 juli
            </seg>
            <seg n="40153a49">
              1993.
            </seg>
            <seg n="515a531d">
              I början av år 1993 tillsattes en ny vapenutredning bl.a. för
              att göra en språklig och systematisk översyn av vapenlagstiftningen
              och för att överväga nödvändiga anpassningar till EU:s minimikrav
              vad avser kontrollen av vapen och ammunition inom medlemsländerna.
              Det har dock inte varit utredningens primära uppgift att se över
              lagstiftningen från brottsförebyggande synpunkt. Utredningens
              förslag bereds för närvarande inom Justitiedepartementet och en
              proposition bör kunna läggas fram under våren.
            </seg>
            <seg n="c1d42e36">
              Som ett led i arbetet med att motverka våld i samhället avser
              regeringen att redan nu på nytt ta upp frågan om vapenlagstiftningen
              i tillräcklig utsträckning är ägnad att motverka att vapen kommer
              till användning vid brott. I det sammanhanget bör det bl.a. göras
              en utvärdering av de åtgärder som företogs på förslag av 1987
              års vapenutredning. Vidare bör en utvärdering ske av bestämmelserna
              om knivförbud.
            </seg>
            <seg n="d8cf2d38">
              Självfallet bör det i en sådan översyn som jag nu talar om även
              ingå att överväga om straffskalorna för de skilda vapenbrotten
              är lämpligt avvägda. Syftet med översynen är emellertid att kunna
              föreslå de mest effektiva åtgärderna för att förhindra att vapen
              kommer till användning vid brott. Jag kan därför inte i dag svara
              Widar Andersson om just straffskärpningar kommer att ingå bland
              de kommande förslagen.
            </seg>
            <seg n="93f9571a">
              Inom Försvarsdepartementet övervägs också om åtgärder behöver
              vidtas för att öka säkerheten när det gäller militära skjutvapen.
            </seg>
            <seg n="a01f2087">
              Widar Andersson frågar om jag kommer att ta initiativ till att
              skärpa drogpolitiken. Den svenska narkotikapolitikens mål är att
              skapa ett narkotikafritt samhälle. Detta mål har antagits av en
              enig riksdag som uttryck för en starkt avvisande hållning till
              all illegal användning och hantering av narkotika. Sverige har
              bedrivit en framgångsrik och konsekvent narkotikapolitik med en
              bred politisk och folklig förankring.
            </seg>
            <seg n="2643cf39">
              Stora insatser har gjorts för att utveckla såväl narkotikakontrollen
              som förebyggande insatser, vård och behandling. Sveriges EU-medlemskap
              ger inte anledning att ändra den politiken. Vi skall självfallet
              inte heller slå oss till ro med det som har varit.
            </seg>
            <seg n="05cd9429">
              Inom EU är kampen mot narkotikabruk och narkotikabrottslighet
              prioriterade områden. Detta arbete har i och med Maastrichtfördraget
              fått en betydligt större tyngd. Ett nytt narkotikaprogram är under
              utarbetande. Sverige kommer att i alla internationella sammanhang
              där vi deltar kraftfullt motarbeta de tendenser till liberalisering
              av narkotikapolitiken som finns på vissa håll.
            </seg>
            <seg n="49f62157">
              I sammanhanget bör också nämnas att jag kommer att ta initiativ
              till att undersöka förutsättningarna för att komplettera rattfyllerilagstiftningen
              med gränsvärden för olika narkotiska preparat. Inom Brottsförebyggande
              rådet pågår ett projekt angående droger och trafiksäkerhet. Detta
              projekt - Läkemedel, droger och trafiksäkerhet - kommer att redovisas
              till sommaren.
            </seg>
            <seg n="931df85b">
              Som svar på Widar Anderssons fråga om några åtgärder kommer att
              vidtas inom kriminalvården kan jag nämna att en proposition om
              ändringar i kriminalvårdslagstiftningen nyligen har överlämnats
              till riksdagen. Ändringarna syftar bl.a. till det Widar Andersson
              frågat om, nämligen en skärpning av narkotikakontrollen.
            </seg>
            <seg n="caf8aa68">
              Frågan om särskilda anstalter eller avdelningar för dem som skall
              utvisas efter avtjänat straff har diskuterats inom Kriminalvårdsstyrelsen
              i samband med analysarbetet efter upploppet på Tidaholmsanstalten.
            </seg>
            <seg n="9becca75">
              Detta analysarbete är ännu inte avslutat. Enligt vad jag har
              erfarit har dock Kriminalvårdsstyrelsen inte funnit bärande skäl
              för att inrätta sådana särskilda anstalter eller avdelningar.
            </seg>
            <seg n="fbe56725">
              Widar Andersson har slutligen frågat vilka brottsförebyggande
              insatser riktade mot våldsbrottsligheten som jag ämnar ta initiativ
              till. Efter händelsen vid
            </seg>
            <seg n="3693e44d">
              Sturecompagniet sammankallade samordningsministern en grupp statsråd,
              förutom mig även företrädare för Socialdepartementet, Utbildningsdepartementet,
            </seg>
            <seg n="a526121e">
              Kulturdepartementet, Civildepartementet och Arbetsmarknadsdepartementet.
              Vi har tillsammans till uppgift att samordna regeringens insatser
              mot våldet.
            </seg>
            <seg n="a1acd559">
              Syftet med gruppens arbete är att få en helhetssyn på de åtgärder
              som vidtas och att ta ett samlat grepp mot våldet.
            </seg>
            <seg n="f041b4f2">
              De lagstiftningsåtgärder jag tidigare redogjorde för är naturligtvis
              också en del av min kamp mot våldsbrottsligheten, särskilt översynen
              av vapenlagstiftningen samt kontrollen av narkotika i anstalter
              och på häkten.
            </seg>
            <seg n="ab2510cf">
              Jag vill också nämna att Trygghetsutredningen för närvarande
              arbetar med en översyn av lagstiftningen om ordningsvakter, väktare,
              bevakningsföretag och larmcentraler. Vidare pågår ett arbete inom
              Justitiedepartementet för att förbereda en översyn av lagen om
              övervakningskameror. Genom översynen skall bl.a. möjligheten att
              öka användningen av sådana kameror utredas.
            </seg>
            <seg n="d25b8d8e">
              Regeringen har i budgetpropositionen avsatt 10,8
            </seg>
            <seg n="a8cf4303">
              miljoner kronor för särskilt brottsförebyggande arbete. Brottsförebyggande
              rådet kommer i april i år att redovisa förslag till ett nationellt
              brottsförebyggande program. Min förhoppning är att förslaget kommer
              att ge underlag för att ytterligare utveckla planmässiga och sammanhållna
              åtgärder på det brottsförebyggande området och att detta skall
              medföra ökade möjligheter att stärka och främja inte minst det
              lokala brottsförebyggande arbetet. Regeringen avser också att
              återkomma till riksdagen i denna fråga. Polisens nya inriktning
              mot ett problemorienterat arbetssätt och närpolisverksamhet ger
              förbättrade förutsättningar för att arbeta brottsförebyggande.
            </seg>
            <seg n="60d0794c">
              Den viktigaste beståndsdelen, särskilt när det gäller kampen
              mot våldet, är ändå enskilda människors engagemang. En av våra
              viktigaste uppgifter blir därför att på olika sätt underlätta
              för folkrörelserna, skolan, fritidsförvaltningarna och andra att
              samordna sina insatser mot våldskulturen och våldet i samhället
              över huvud taget.
            </seg>
          </u>
          <note type="speaker" n="599f21f8">
            Anf. 4 WIDAR ANDERSSON (s):
          </note>
          <u who="widar_andersson_f14146" xml:id="i-8ea8df879ee02382-0" n="3df96f62">
            <seg n="117c14f7">
              Herr talman! Jag tackar justitieministern för det långa och innehållsrika
              svaret. Jag ser fram emot en stunds förhoppningsvis lika innehållsrik
              debatt.
            </seg>
            <seg n="bbe05cb4">
              Många av punkterna som justitieministern tar upp är jag beredd
              att instämma i till hundra procent. Jag vill dock problematisera
              något av det som justitieministern nämner.
            </seg>
            <seg n="410391d0">
              Jag skulle vilja börja i en speciell ända, vilket jag hoppas
              att justitieministern ursäktar, nämligen att när den förra socialdemokratiska
              regeringen tillträdde såg jag ett nyhetsprogram, om det nu var
              Aktuellt eller
            </seg>
            <seg n="6a410f2a">
              Rapport, som skildrade justitieministerns ungdom.
            </seg>
            <seg n="18884a04">
              Laila Freivalds deltog i en debatt om ungdomskriminalitet - om
              unga biltjuvar, tror jag att det var.
            </seg>
            <seg n="da8e21d7">
              Då sade Laila Freivalds att hon hade förståelse för att många
              av de här unga killarna, som befann sig långt utanför möjligheten
              att själva försörja sig och på hederligt sätt kunna köpa en bil,
              också ville hänga med i standardutvecklingen och skaffa sig bil.
            </seg>
            <seg n="c92948dc">
              Detta användes av många som anledning till påhopp på justitieministern.
              Själv är jag beredd att säga att jag instämmer till hundra procent.
              Har man inte den empatin, den förståelsen i sitt hjärta för vad
              de ökande klassklyftorna, som är ännu värre nu än för
            </seg>
            <seg n="6d186860">
              20-25 år sedan, för vad som håller på att ske med vårt samhälle,
              tror jag att det är väldigt väldigt svårt att ha det uppdrag som
              justitieministern har.
            </seg>
            <seg n="26bb0a52">
              Vi ser mer och mer, när vårt samhälle utvecklats så snabbt de
              senaste 10-15 åren, hur ett växande utanförskap och växande nya
              klassklyftor ställer en allt större del av folket utanför det
              nya samhällets färdigheter och möjligheter. Detta i sin tur innebär
              att allt fler finner sig stå utanför möjligheten att försörja
              sig, att ha de färdigheter som krävs. De befinner sig utanför,
              och de ser hur medelklassen och övre medelklassen seglar i väg
              i en fortsatt bra standardutveckling.
            </seg>
            <seg n="61b0853f">
              Många av ungdomarna som i dag är utstampade i förorterna kring
              storstäderna är invandrare och illa behandlade av en stenålders
              arbetsmarknad. De kommer att resonera så här: Vi vill också hänga
              med i standardutvecklingen!
            </seg>
            <seg n="d244791c">
              Medelklassens bilar, lägenheter, villor, barn och ungdomar kommer
              att utsättas för ett mycket starkt tryck. Det kommer att bli starka
              spänningar i samhället. Därför har statsmakterna ett så otroligt
              stort ansvar - jag vill säga det först - inte bara när det gäller
              de punkter som justitieministern har tagit upp utan när det gäller
              den ordentliga samhällsutvecklingen.
            </seg>
            <seg n="24384f13">
              Därför beklagar jag att justitieministern har valt att läsa min
              interpellation såsom om jag påstår att regeringen i dag för en
              undfallande och ursäktande kriminalpolitik. Så gör jag inte. Det
              är bara att läsa interpellationen. Men jag säger, och det kan
              ju inte ha gått justitieministern förbi, i bakvattnet av debatterna
              efter tragedin i Falun och morden vid Sturecompagniet, att när
              viss annan kriminalitet ser ut att minska så ökar den grova våldsbrottsligheten.
            </seg>
            <seg n="e71d6b2d">
              Det har varit mycket av det som Jan Guillou i Aftonbladet har
              kallat för det politiskt korrekta. Det är politiskt korrekt att
              kräva mer censur och ingränsningar i yttrandefriheten. Det är
              politiskt korrekt att kräva att barnprogram, där någon slår någon
              på käften och har ett vapen, visas efter kl. 20. Det är politiskt
              korrekt att kritisera frånvarande fäder i många av de nya familjerna.
            </seg>
            <seg n="b24c42c2">
              Man skapar alltså ett tryck, och jag menar att utan den politiska
              analysen är detta tryck ursäktande. Jag känner själv igen det,
              fast omvänt sett, från 70-talet, som mycket aktiv i Hasselarörelsen,
              där jag arbetade med unga missbrukare. Av många ledande politiker
              och etablerade människor sågs det som en allvarlig kritik att
              brott över huvud taget förekom, en kritik av själva välfärdsstatens
              konstruktion.
            </seg>
            <seg n="c1768cc1">
              Då menar jag att man inte får ha en för snäv syn på välfärdspolitikens
              möjligheter. I dessa budgettider diskuterar man - jag skall inte
              fortsätta med det sedan
            </seg>
            <seg n="53d40d9c">
              - t.ex. barnbidrag eller andra generella inslag i välfärdspolitiken
              som ett sammanhållande kitt mellan olika samhällsklasser. Jag
              tror att det är en för snäv och begränsad syn, i många fall en
              förlegad syn, på välfärdspolitiken.
            </seg>
            <seg n="921db1c0">
              Jag tror att ett område som verkligen kan kitta samman folk med
              olika bakgrund och med olika perspektiv är just den gemensamma
              säkerheten, också i ett inrikes perspektiv. Brottsbekämpningen,
              både den förebyggande och den direkt ingripande, har vi alla nytta
              av. En ökande utslagning, ökande klassklyftor i samhället, får
              vi alla betala på ett eller annat sätt, de utslagna allra mest
              men även vi som för stunden har lyckan av att befinna oss i den
              positionen att vi har jobb och bra standard. Detta är ett gemensamt
              samhällsproblem.
            </seg>
            <seg n="77bc1b43">
              Justitieministern skriver i sitt svar att regeringen har som
              utgångspunkt att föra en politik som skapar trygghet och goda
              uppväxtvillkor och allting sådant där. Ja, men vi måste också
              inse att i dag, framför allt i storstäderna, befinner vi oss ljusår
              från den ambitionen. Vilken politik skall vi föra?
            </seg>
            <seg n="54d68bb0">
              Jag återkommer i nästa replik med några kommentarer kring vapen,
              droger och sådant. Men den stora grundläggande frågan är: Vilken
              politik skall vi föra för att hindra tillväxten av den grova kriminaliteten,
              utanförskapet i samhället?
            </seg>
          </u>
          <note type="speaker" n="79c7042c">
            Anf. 5 GUN HELLSVIK (m):
          </note>
          <u who="gun_hellsvik_d75c5e" xml:id="i-a78ed7cb784927ea-0" n="a1e26bf7">
            <seg n="2bc7581d">
              Herr talman! Det finns flera skäl till att jag i dag går in i
              debatten i anledning av Widar Anderssons interpellation. En orsak
              är att jag anser det viktigt att vi håller liv i den kriminalpolitiska
              debatten. En annan är att det verkligen har visat sig svårt att
              få till stånd en diskussion med justitieministern.
            </seg>
            <seg n="0b53c393">
              Vid den allmänpolitiska debatten i oktober deltog justitieministern
              inte, varför jag och övriga som hade frågor att ställa inte fick
              några svar. De artiklar som jag har skrivit under hösten med frågor
              till justitieministern, i bl.a. Svenska Dagbladet och Dagens Nyheter,
              har bemötts med total tystnad.
            </seg>
            <seg n="a1da8a44">
              Och när jag i december ställde en fråga till justitieministern
              här i kammaren, blev jag avklubbad redan när jag påbörjade mitt
              andra enminutersanförande. Jag vet i dag att det skedde av ett
              misstag från talmannens sida, men inte desto mindre så hindrades
              även vid detta tillfälle en diskussion.
            </seg>
            <seg n="6574b68c">
              Precis som Widar Andersson oroas även jag av den hänsynslöshet
              som vissa individer visar mot sina medmänniskor, och jag undrar
              också över en del uttalanden som justitieministern har gjort.
              Låt mig börja med narkotikan.
            </seg>
            <seg n="e08625ee">
              I en intervju i Dagens Nyheter i oktober 1994 uttalade justitieministern:
              "Jag tror inte att liberaliseringstendenserna som dykt upp på
              kontinenten har någon möjlighet att slå igenom här." Redan när
              jag läste uttalandet blev jag oroad över aningslösheten i det.
            </seg>
            <seg n="07574527">
              Det är ingen skillnad mellan oss och våra medsystrar och medbröder
              på kontinenten.
            </seg>
            <seg n="ba726bf7">
              För oss alla gäller att våra attityder kan förändras om vi utsätts
              för ensidig propaganda. Den som inte inser att narkotikaförespråkarna
              ständigt måste bemötas med argument från oss som är kompromisslöst
              mot narkotikan borde tänka på det gamla ordspråket
            </seg>
            <seg n="e06a868d">
              "Den som tiger, den samtycker".
            </seg>
            <seg n="8007fc31">
              När jag sedan läste Socialdemokraternas partitidning Aktuellt
              i politiken, nr 46 från november 1994, späddes min oro på. I detta
              nummer av tidningen fanns en artikel om det socialdemokratiska
              kantonsrådet Veronica Schaller i Schweiz. Den med stora bokstäver
              satta rubriken löd: "Veronica vann kampen om knarket".
            </seg>
            <seg n="0d2930b7">
              För mig är det otänkbart att säga att man vinner kampen om knarket
              i annat fall än när man hindrar knarkanvändning. Så är det tydligen
              inte för dem som utformar det socialdemokratiska partiets tidning,
              för artikeln berättar om Veronica Schallers tillfredsställelse
              med att ha fått i gång ett liberaliseringsprojekt.
            </seg>
            <seg n="d9c9d63e">
              Hon säger att hon inte har någon ambition att få missbrukarna
              att sluta, och vidare: " - - - till exempel kokain skulle man
              kunna använda på ett uthärdligt sätt".
            </seg>
            <seg n="16e90852">
              Min oro grundar sig på rubriksättningen och på att tidningen
              ingenstans innehöll något som markerade ett avståndstagande från
              Veronica Schallers narkotikapolitik.
            </seg>
            <seg n="125ccfb8">
              Jag tänker naturligtvis inte göra justitieministern ansvarig
              för en schweizisk partikollegas politik och inte heller för vad
              partiets tidningsredaktör gör, men jag vill med hänvisning till
              ordspråket jag tidigare nämnde - "Den som tiger, den samtycker"
              - gärna veta när justitieministern bemötte denna narkotikasyn
              i det egna partiets tidning. Om detta inte har skett fördjupas
              min oro än mer.
            </seg>
            <seg n="b74b52f3">
              Precis som Vidar Andersson oroar jag mig över hur ofta vapen
              förekommer i felaktiga sammanhang.
            </seg>
            <seg n="c3c003e0">
              Människor utan normer blir extra farliga för sina medmänniskor
              vid tillgång till droger och vid tillgång till vapen. Det var
              ett av skälen till att jag genomdrev vapenamnestin sommaren 1993.
              Denna gav, trots mångas profetior i annan riktning, ett mycket
              gott resultat.
            </seg>
            <seg n="c4bcc606">
              Några dagar efter morden vid Sturecompagniet läste jag en artikel
              i Aftonbladet, signerad av justitieministern, i vilken sägs: "Jag
              har i dagarna tagit ett antal beslut som syftar till att göra
              det svårare att illegalt komma över skjutvapen på allmän plats".
              När jag försökte få fram besluten visade det sig vara omöjligt.
              Ingen kände till dem. Men eftersom artikeln inte var en intervju
              utan en av justitieministern signerad artikel kan ju rimligen
              inget missförstånd ha uppstått.
            </seg>
            <seg n="8ecb66f7">
              Jag tar alltså detta tillfälle att få mitt intresse för dessa
              beslut tillgodosett genom att vända mig direkt till artikelförfattaren
              och beslutsfattaren med frågan:
            </seg>
            <seg n="654e84ce">
              Vilka beslut i vapenfrågan tog justitieministern dagarna efter
              Sturecompagnimorden?
            </seg>
          </u>
          <note type="speaker" n="b8401c37">
            Anf. 6 INGBRITT IRHAMMAR (c):
          </note>
          <u who="ingbritt_irhammar_07e651" xml:id="i-9895d4552f5fd6e5-0" n="5e970674">
            <seg n="f7716b9c">
              Herr talman! Även jag välkomnar dagens våldsdebatt. Det är viktigt
              att våldsbrottsligheten och åtgärder mot denna diskuteras och
              debatteras i så många olika sammanhang som möjligt. Som jag ser
              det behöver vi få i gång någon form av nationell samling. Det
              kan, tror jag, vara i form av en kampanj, där alla kan känna att
              de är med och har ett ansvar och en funktion i arbetet med att
              minska brottsligheten.
            </seg>
            <seg n="a0f5e09f">
              Det räcker inte med att vi politiker tar ett ansvar, att vi kräver
              lagstiftningsinsatser eller att vi skärper lagstiftningen, eller
              att man skyller på samhället eller polisbristen eller droger eller
              restaurangköer. Problemet är så oerhört komplext. Det finns inga
              enkla lösningar. Kampen mot brottslighet och våld måste drivas
              på så många olika nivåer, där allas engagemang tas till vara.
            </seg>
            <seg n="63506ec5">
              Våld och brott skall bekämpas och beivras, men framför allt förebyggas.
              Det bästa brottet, om jag så får uttrycka det, är ju det som aldrig
              begås. Att förebygga brott är den viktigaste insatsen för att
              minska antalet brottsoffer, och det eftersträvar vi alla - det
              är jag övertygad om. Dagens brottsoffer sägs ju också vara morgondagens
              gärningsmän.
            </seg>
            <seg n="76693417">
              Det är främst två inriktningar på det brottsförebyggande arbetet
              som jag tycker måste lyftas fram.
            </seg>
            <seg n="8d057faa">
              Det är självklart att arbetet måste vara både långsiktigt och
              kortsiktigt.
            </seg>
            <seg n="67c5c76a">
              Kortsiktigt kräver vi olika typer av lagstiftning. De lagstiftningsförbättringarna
              leder naturligtvis långsiktigt till minskad brottslighet - det
              hoppas jag åtminstone. Jag är övertygad om att det krävs att lösningarna
              vad gäller vapenlagstiftning och drogpolitikens område kommer
              ganska snart. Vi kommer att lägga fram förslag under allmänna
              motionstiden från Centerns sida. Vi har varit tidigt ute på många
              områden - bl.a.
            </seg>
            <seg n="631ae39b">
              när det gäller knivlagen som Laila Freivalds tar upp i svaret.
              Vi var först med att kräva en sådan en gång i tiden. Först förlöjligades
              vi faktiskt. Detsamma skedde när vi krävde vapenamnesti för flera
              år sedan. Vi är glada att det nu har genomförts. Jag tror att
              det kan behövas igen inom en snar framtid.
            </seg>
            <seg n="943f5136">
              Jag vill särskilt beröra och betona de insatser som är viktiga
              för att minska våld och kriminalitet på sikt.
            </seg>
            <seg n="381804a9">
              Vi behöver få fram harmoniska barn som känner skillnad på rätt
              och fel, som känner skillnad på sanning och lögn, som förstår
              att lösa konflikter utan våld och som inte påverkas i alltför
              hög grad av olika våldsinslag i t.ex. nyheter eller filmer. Starka
              harmoniska barn påverkas inte så som olyckliga och osäkra barn.
            </seg>
            <seg n="083d70c9">
              Frågan är hur vi skyddar barn. Självfallet ger en kärleksfull
              vård och fostran barn en starkare självkänsla och självförtroende.
              Det är anledningen till att vi i Centern bl.a. drivit kravet på
              mera tid med barnen. Rätt till tjänstledighet i tre år när barnen
              är små ger en större möjlighet att vara med barnen. Vårdnadsersättningen
              gav också föräldrarna en ökad rättvisa, men framför allt en ökad
              valmöjlighet som många barnfamiljer uppskattade och utnyttjade
              just för att ägna mer tid åt barnen.
            </seg>
            <seg n="01e7742e">
              Nu förvägrar ni socialdemokrater barnfamiljerna denna möjlighet.
              Detta, menar jag, kan stå samhället oerhört dyrt i framtiden.
              Jag kan bara, tillsammans med hundratusentals andra, beklaga detta.
              Jag vet att vi har olika uppfattningar på det här området.
            </seg>
            <seg n="da6e4ce4">
              Jag saknar i svaret synpunkter på hur vi mer långsiktigt måste
              driva kampanjen mot våld och brott. Vi vet att våldsbrotten i
              regel inte är förstagångsbrott hos gärningsmännen. Vi känner till
              den vanliga brottsstegen: skolk, snatteri, mobbning, därefter
              mera stölder, knivar och skadegörelse. Sedan hamnar många ungdomar
              i gäng med kriminalitet. Som Vidar Andersson sade känner många
              ett utanförskap.
            </seg>
            <seg n="a79c3f43">
              Klassklyftorna har ökat. De ökade oerhört mycket under förra
              socialdemokratiska regeringen. Jag är medveten om att de ökade
              under vår regeringsperiod.
            </seg>
            <seg n="7969b343">
              Jag ser stora risker för att de skall fortsätta öka till följd
              av den budgetproposition som har lagts fram.
            </seg>
            <seg n="1f80f737">
              Från vårt håll driver vi krav på grundtrygghetsmodeller för alla
              som ett sätt att motarbeta klassklyftorna.
            </seg>
            <seg n="80ea339d">
              Justitieministern nämner Trygghetsutredningen i sitt svar. Jag
              sitter själv i den. Vi har kommit fram till att vi vill stimulera
              och rekommendera kommunerna att införa brottsförebyggande trygghetsplaner.
              Själv menar jag att detta arbete i framtiden kommer att kunna
              få en oerhört viktig och betydande roll när det gäller att minska
              brottsligheten. Att man i varje kommun - förhoppningsvis t.ex.
              på varje fristående enhet, förskola och dagis - skulle kunna göra
              egna små brottsförebyggande åtgärdsprogram tycker jag skall stimuleras.
            </seg>
            <seg n="2dbe8529">
              Jag vill ställa frågan till Laila Freivalds: Kommer regeringen
              att stimulera detta arbete? Finns det t.ex.
            </seg>
            <seg n="f86bf608">
              en strategi för hur de medel som enligt budgetpropositionen skall
              gå till brottsförebyggande insatser - det rör sig om ca 10 miljoner
              kronor - skall användas?
            </seg>
            <seg n="ec6d4781">
              Skall de användas i detta sammanhang? Är det fritt fram för kommunerna
              att söka bidrag för eventuella projekt på detta område?
            </seg>
          </u>
          <note n="fe73129b">
            Anf. 7 Justitieminister LAILA
          </note>
          <note type="speaker" n="32b3c9b8">
            FREIVALDS (s):
          </note>
          <u who="unknown" xml:id="i-8671e7aa5dcc8041-2" n="dda4364f">
            <seg n="edea0464">
              Herr talman! Jag skall försöka besvara och bemöta det sagda.
              Jag skall utveckla mina tankar i den ordning som talarna har tagit
              upp de olika frågorna. Jag börjar naturligen med Widar Andersson.
              Jag tackar för hans interpellation. Det gladde mig att få en interpellation
              med en sådan bredd. Men den ställde mig inför samma problem som
              varje justitieminister möter inför frågan vad vi gör åt kriminaliteten
              i samhället, på kort och på lång sikt. Det gäller framför allt
              åtgärderna på lång sikt, som Ingbritt Irhammar främst uppehöll
              sig vid.
            </seg>
            <seg n="12fd2833">
              Jag skulle i det sammanhanget önska att justitieministern vore
              statsminister. Det handlar här om politiken i dess helhet, om
              hur vårt samhälle ser ut, om hur de människor som lever i vårt
              samhälle och våra barn och ungdomar har det. Det är i mycket begränsad
              utsträckning någonting som justitieministern, med den arbetsfördelning
              som råder i varje regering, råder över. Det här är ett ansvar
              för regeringen i dess helhet.
            </seg>
            <seg n="a0c030fc">
              Jag håller fullkomligt med Widar Andersson om beskrivningen att
              vi i vårt samhälle har ett växande problem som har att göra med
              att allt större grupper av människor står utanför det som vi känner
              som vårt gemensamma samhälle. I mycket stor utsträckning handlar
              det om invandrare. Särskilt är problemet koncentrerat till Stockholm.
            </seg>
            <seg n="cc77656b">
              Jag har under den senaste tiden ägnat ganska mycket tid åt att
              samla kunskap om hur utvecklingen har varit, särskilt i Storstockholmsområdet
              men delvis även i andra områden, just när det gäller invandrares
              och invandrarungdomars situation. Den bild som växer fram är mycket
              oroande. Här har statsmakterna, precis som Widar Andersson säger,
              ett mycket stort ansvar. Det gäller att skapa någonting som leder
              till att de här människorna blir en integrerad del av det samhälle
              som vi har försökt att bygga upp och värnar om. Det handlar om
              en bred politik för integrering av olika grupper i vårt samhälle,
              inte minst invandrarna.
            </seg>
            <seg n="e7ca730f">
              Mot bakgrund av det som jag sade i mitt interpellationssvar vill
              jag något ytterligare uppehålla mig vid det som jag där pekade
              på, nämligen att regeringens samordningsminister har tagit initiativet
              att samla ett antal statsråd som representerar några kärnområden
              som direkt berörs när man skall försöka skapa en strategi för
              hur man skall angripa detta svåra problem i samhället. Det handlar
              om socialpolitik, bostadspolitik, invandrarpolitik, familjepolitik
              och det som mera definitivt hör hemma i rättsväsendet. Det gäller
              att med utgångspunkt i den politik som bl.a. avspeglar sig i budgetpropositionen
              men även i en mängd andra propositioner från regeringen skapa
              också en strategi för det brottsförebyggande arbetet.
            </seg>
            <seg n="f8d4ad8f">
              Det gäller att vara medveten om att vi när vi bedriver familjepolitik,
              socialpolitik eller bostadspolitik skall göra det från den aspekten
              att alla människor måste kunna integreras i vårt samhälle och
              bli delaktiga i det som vi anser vara värdefullt och nödvändigt
              för att människor skall utvecklas till hederliga, ansvarskännande
              och väl fungerande människor.
            </seg>
            <seg n="cf49f985">
              Jag tycker inte att vi tidigare har fokuserat tillräckligt på
              detta, men det gör vi genom att ta detta samlande grepp. Det kommer
              inte att handla om enskilda förslag från Justitiedepartementet
              om ändring av en lag här eller där utan om att peka på betydelsen
              av att arbeta i en viss riktning. Man kommer att lyfta fram aspekter
              av typen vilka konsekvenserna blir av att göra det ena eller inte
              göra det andra med avseende på segregation, utslagning respektive
              brottslighet.
            </seg>
            <seg n="19c32bb3">
              Genom detta skapar vi förutsättningar för alla de aktörer som
              finns i samhället. Det är trots allt inte regeringen som förändrar
              eller påverkar hur det ser ut i vårt samhälle, utan det gör de
              många tiotusentals eller hundratusentals människor som är aktörer
              i olika egenskaper: som privatpersoner, som familjemedlemmar,
              som vänner, som boende i ett område, som arbetskamrater, som arbetsgivare
              och som tjänstemän i kommunala förvaltningar, för att nämna några
              kategorier. Det är deras synsätt, agerande och beslutfattande
              som kommer att påverka framtiden och avgöra huruvida våra barn
              kommer att växa upp i en miljö som ger dem möjlighet att bli de
              goda medborgare som vi vill ha eller om de kommer att stå utanför
              och reagera mot oss andra bl.a. genom brott.
            </seg>
            <seg n="df09cbf9">
              Gun Hellsvik beklagar att jag inte har tagit upp debatten med
              henne i de sammanhang där hon har önskat föra diskussionen. Det
              handlar tydligen mest om synpunkter på när jag debatterar och
              i vilken form. Jag tycker inte att det är särskilt givande, även
              om jag beklagar att det inte blev en sådan bra kriminalpolitisk
              diskussion med moderaterna som jag hade hoppats på när Svenska
              kriminalistföreningen ville arrangera en debatt mellan Gun Hellsvik
              och mig.
            </seg>
            <seg n="c52b78cc">
              Tyvärr kom inte Gun Hellsvik, så jag fick inte den chansen.
            </seg>
            <seg n="9b5eab37">
              När det gäller narkotikan, som Gun Hellsvik nu närmast tog upp,
              och liberaliseringstendenserna i
            </seg>
            <seg n="037726dd">
              Europa tycker jag att Gun Hellsvik sade något som är värt att
              kommentera och bemöta. Hon sade att det inte är någon skillnad
              mellan oss i Sverige och, såvitt jag förstår, de människor som
              lever i de övriga europeiska staterna när det gäller förutsättningarna
              för att bedriva en bra politik mot narkotikabrott.
            </seg>
            <seg n="68b352d0">
              Jo, Gun Hellsvik, det intressanta är att det finns en mycket
              stor skillnad mellan flertalet av de europeiska staterna och det
              svenska samhället. Det finns en politisk enighet kring narkotikapolitiken
              i Sverige och en folklig förankring kring det som vi gör. Dessutom
              har vi varit relativt sett framgångsrika. Det har inte de andra
              varit, och jag tror att det är ur det förhållandet som liberaliseringstankarna
              har fötts.
            </seg>
          </u>
          <note type="speaker" n="2942115b">
            Anf. 8 WIDAR ANDERSSON (s):
          </note>
          <u who="widar_andersson_f14146" xml:id="i-8ea8df879ee02382-1" n="3df96f62">
            <seg n="ede20824">
              Herr talman! Jag tror, för att uppehålla mig något ytterligare
              vid samhällsperspektivet, att det nog inte skulle vara så dumt
              om justitieministern vore statsminister. Det är svårt att använda
              ordet systemskifte, eftersom Gun Hellsvik och hennes parti har
              politiserat det, men det sker ändå oerhört stora förändringar
              i vårt samhälle, och de måste också på allvar slå igenom i välfärdspolitiken.
            </seg>
            <seg n="04301823">
              Justitieministern pekar på välfärdspolitikens betydelse för brottsbekämpningen,
              och en medveten inriktning på detta är mycket viktigare än att
              vi slår varandra i huvudet med detaljer som barnbidragets konstruktion
              eller storlek osv. Vi måste kunna se välfärdspolitiken i ett bredare
              och för alla medborgare mycket viktigare perspektiv.
            </seg>
            <seg n="be6e5d45">
              Jag tycker att det finns fina inslag i denna riktning i regeringens
              budgetförslag till riksdagen. Jag tänker på slopandet av ungdomars
              möjlighet att få akasseersättning och att de i stället erbjuds
              alternativen arbete eller utbildning. Jag tycker att detta är
              berömvärt, och detta är sådant som jag har stritt för under alla
              år som jag har varit politiskt aktiv. Det är oerhört viktigt att
              försöka hindra inskolningen till bidragsberoende.
            </seg>
            <seg n="67f946b6">
              Lärlingssystemets återkomst är också synnerligen viktig och öppnar
              möjligheten för många ungdomar som kanske är i samma situation
              som jag själv var när jag slutade skolan efter nio år och gick
              ut i arbetslivet.
            </seg>
            <seg n="3ceee010">
              Först under senare år har jag börjat studera. Det gäller att
              öppna så breda vägar som möjligt för människor av alla slag till
              inträde i samhällslivet.
            </seg>
            <seg n="a6d10c2f">
              Jag skall ändock ta upp några detaljer som jag tror är viktiga,
              och först alkoholfrågan. Vi talar mycket om narkotika, men när
              det gäller våldsbrottsligheten är det alkoholen - särskilt för
              unga män, och kanske i förening med anabola steroider - som naturligtvis
              tillsammans med hela den sociala situationen i övrigt är en viktig
              bidragande orsak. Den finns åtminstone med i bilden när det gäller
              nästan alla former av våldsbrottslighet.
            </seg>
            <seg n="b541e090">
              Det är väl så, för att se sanningen i vitögat, att vi får vänja
              oss vid att det nu blir mer och mer alkohol i vårt samhälle. Tillgången
              kommer att öka. Ransonerna för dem som kommer hitresande från
              andra länder kommer att höjas, och det blir över huvud taget en
              liberalare syn på alkoholen. Frågan är om vi inte måste börja
              diskutera en ny skyddslagstiftning för ungdomar, på det sätt som
              man har i många andra länder, inte minst i många stater i USA,
              höja gränserna och mycket tydligare markera att alkohol, i de
              fall där man skall nyttja den, är något som tillhör vuxenvärlden.
            </seg>
            <seg n="097ed23f">
              När det gäller de illegala vapnen vill jag säga att debatten
              därvid länge har handlat om de militära vapnen. Försvarsministern
              har dock här i kammaren ett par gånger vid frågestunder sagt att
              de militära vapnen utgör en mycket liten del av de illegala vapnen.
            </seg>
            <seg n="8532e8d6">
              Enligt polisens egen uppgift är de flesta av dessa insmugglade.
            </seg>
            <seg n="57fd1e1e">
              Gränskontrollerna är mycket viktiga när det gäller både narkotika
              och vapen. Jag har kommit över en instruktion från tullmyndigheten
              i Malmö till tulltjänstemännen när det gäller kontrollarbetet.
              Det heter i punkt 4 i den:
            </seg>
            <seg n="3d91affc">
              "Ex.vis. är vapen i baksätet inte skäl för att göra selektiv
              kontroll, det kan finnas tillstånd för vapnet."
            </seg>
            <seg n="732cc14d">
              Kan detta vara riktigt?
            </seg>
          </u>
          <note type="speaker" n="45a0f649">
            Anf. 9 INGBRITT IRHAMMAR (c):
          </note>
          <u who="ingbritt_irhammar_07e651" xml:id="i-9895d4552f5fd6e5-1" n="5e970674">
            <seg n="f143419f">
              Herr talman! Jag förstår att det är svårt för Laila
            </seg>
            <seg n="a7932bf4">
              Freivalds att hinna svara på alla frågor.
            </seg>
            <seg n="a1c085f5">
              Jag lyssnade med intresse på det som sades om en mer långsiktig
              strategi. Vi har mycket gemensamt i synen på detta. Det behövs
              en bred politik, det behövs en politik för integrering, och det
              behövs en politik för ansvar. Det jag saknade var ett konstaterande
              om att det inte bara är statsmakterna som har det här ansvaret.
              Ansvaret finns naturligtvis på statsmaktsnivå, men det finns på
              alla nivåer. Jag menar att det här ansvaret måste föras ner så
              lågt som möjligt, ner på kommunnivå, ner till den enskildes nivå,
              ner till den enskildes ansvarsnivå, även så lågt ner som till
              barns och ungdomars ansvarsnivå.
            </seg>
            <seg n="a3c40237">
              Det utesluter naturligtvis inte att vi måste samordna socialpolitik,
              familjepolitik, sysselsättningspolitik, bostadspolitik, m.m. Det
              är självklart. Vi har olika syn på vilken inriktning man skall
              ha, men att samordning behöver ske, att det behövs en nationell
              brottsförebyggande strategi, det är helt klart.
            </seg>
            <seg n="71d34953">
              Jag vill gå tillbaka till mina frågor och be att få information
              om ifall det finns en strategi för de ca 10
            </seg>
            <seg n="bf4dd02c">
              miljoner som är avsatta i budgetpropositionen för brottsförebyggande
              arbete. Om det här skall föras ut är det viktigt att veta om det
              finns möjlighet att använda det här på olika nivåer.
            </seg>
            <seg n="fafcf1e0">
              Jag vill sedan återigen strida för ett gammalt krav, som jag
              också har drivit i många år, nämligen att ungdomar skall få känna
              av snabba och tydliga reaktioner på sitt brottsliga handlande,
              även om det bara är fråga om snatteri och lindrig skadegörelse,
              vilket det brukar börja med. Jag har kämpat så länge, även i
            </seg>
            <seg n="25cf337d">
              Ungdomsbrottsutredningen, för att få fram någon typ av lagstiftning
              eller krav på att ungdomar skall tvingas konfronteras med offren
              om offren ställer upp på det och vill och att det skall finnas
              någon typ av medlingsverksamhet. Det var svårt att hitta förebilder,
              så därför kunde jag själv inte kräva det under utredningens gång.
              Men jag anser att detta skall stimuleras i det brottsförebyggande
              arbete som nu pågår. Riksåklagaren har fått i uppgift att titta
              på saken, men enligt min uppfattning måste också polisen ta ansvar
              för detta.
            </seg>
            <seg n="77b394aa">
              Jag skulle nu vilja ha litet synpunkter på den här frågan.
            </seg>
          </u>
          <note type="speaker" n="c37b11bf">
            Anf. 10 GUN HELLSVIK (m):
          </note>
          <u who="gun_hellsvik_d75c5e" xml:id="i-a78ed7cb784927ea-1" n="a1e26bf7">
            <seg n="2acced60">
              Herr talman! Laila Freivalds har helt rätt i att jag inte har
              rätt att försöka styra när justitieministern skall gå in i debatten.
              Detta skulle heller aldrig falla mig in.
            </seg>
            <seg n="61695bf1">
              Men jag tycker att jag, liksom alla andra i Sverige, har rätt
              att förvänta mig att justitieministern går in i debatten.
            </seg>
            <seg n="dff602fa">
              Att jag i dag, nästan två månader efter artikeln i
            </seg>
            <seg n="950b4ffd">
              Svenska Dagbladet, påpekar att det trots alla frågor inte har
              kommit några kommentarer, det tycker jag i högsta grad är påkallat.
            </seg>
            <seg n="cbff2078">
              Jag tillhör dem som menar att det är otroligt viktigt hur man
              använder orden. Vårt sätt att använda ord påverkar nämligen attityder,
              och det är egentligen det som är den grundfråga som man skall
              diskutera när man diskuterar utvecklingen i samhället och tillkomsten
              och utökningen av våldet.
            </seg>
            <seg n="7500372a">
              Jag reagerar mycket starkt när Laila Freivalds säger att jag
              "inte kom". Nej, det är riktigt att jag inte kom till Svenska
              kriminalistföreningens debatt. Men när man säger att jag "inte
              kom" har man därmed underförstått försökt säga att jag uteblev
              eller inte brydde mig om att komma.
            </seg>
            <seg n="bdff34c4">
              För mig är det viktigt att hålla vad jag lovar. Den dag jag fick
              förslag på hade jag lovat bort mig på annat håll. Det var inte
              bland samhällets höjdare, utan bland s.k. vanligt folk. Jag gav
              då ett antal alternativa dagar, men jag har full förståelse för
              att Laila Freivalds inte kunde någon av de dagar som jag föreslog.
            </seg>
            <seg n="2bb075dc">
              För mig är det viktigt att vi håller vad vi lovar. Det är en
              grundläggande förutsättning för att våra barn skall känna trygghet.
              Är det något som kan förstöra för våra barn - det vet vi från
              exempelvis alkoholistfamiljer - så är det ständiga besvikelser.
            </seg>
            <seg n="7f48aec9">
              Jag vill nu koppla till en av de två frågor jag ställde i mitt
              inledningsanförande, en fråga som litet grand har att göra med
              detta att hålla vad man lovar. Justitieministern svarade inte
              på min fråga om vilka beslut som justitieministern fattade dagarna
              innan hon lämnade in sin debattartikel till Aftonbladet.
            </seg>
            <seg n="eb14cb98">
              Jag är glad att justitieministern i vart fall i sitt andra anförande
              nämnde familjen. I inledningsanförandet fanns familjen över huvud
              taget inte med bland de resurser som är de viktiga. Hon nämnde
              då folkrörelserna, och de är viktiga, hon nämnde fritidsförvaltningar
              och annat, men föräldrarna, den absolut viktigaste gruppen, fanns
              inte med.
            </seg>
          </u>
          <note type="speaker" n="1c552c42">
            Anf. 11 JUAN FONSECA (s):
          </note>
          <u who="juan_fonseca_9c885b" xml:id="i-3e27fd3ca842e77a-0" n="75df2b04">
            <seg n="1ef03854">
              Herr talman! Jag hade inte tänkt att vara med i denna debatt.
              Jag hade tänkt vara här och lyssna, eftersom de här frågorna intresserar
              mig särskilt.
            </seg>
            <seg n="f29cc5d2">
              Självklart intresserar mig utvecklingen av den nya underklass
              som växer fram i Sverige, den som är just invandrarungdomar.
            </seg>
            <seg n="eb21d45e">
              Många frågor dyker upp i en sådan debatt, och väldigt många frågor
              berörs. Självklart tänker jag inte med justitieministern debattera
              frågor som rör hela samhället i övrigt. Men justitieministern
              har tagit upp frågor om välfärdssamhället och grupper som i dag
              står utanför.
            </seg>
            <seg n="4816faa6">
              Justitieministern har tagit upp frågan om våldet, brottsligheten,
              som ett Stockholmsproblem. Jag vill gärna med all ödmjukhet säga
              att jag inte tror att det här är ett Stockholmsproblem. Det är
              ett problem som finns i storstäder och i mellanstora städer i
              hela Sverige. Att det syns tydligare i Stockholm beror möjligen
              på det som har hänt på senare tid.
            </seg>
            <seg n="448935d0">
              Men statistik från Malmö visar att 74 % av svenska medborgare
              har ett arbete, medan 38 % av de invandrare som bor i Malmö icke
              har ett arbete. 98 %
            </seg>
            <seg n="30923f8c">
              av de irakier som bor i Malmö är i dag tvingade att leva på socialbidrag
              och har icke tillgång till ett arbete.
            </seg>
            <seg n="215fed25">
              Arbetslösheten bland afrikaner i Sverige ligger i dag på omkring
              80 %. Hade inte undervisning i
            </seg>
            <seg n="94091857">
              Svenska för invandrare funnits i Sverige, hade arbetslösheten
              bland afrikaner, iranier, bosnier och andra grupper som kom till
              Sverige någon gång efter 1986 i dag varit närmare 100 %.
            </seg>
            <seg n="079467a1">
              I områden som Rinkeby är arbetslösheten bland invandrarungdomar
              mellan 40 och 45 %, och detta är personer som har kommit hit när
              de var väldigt små eller som är födda i det här landet men som
              inte som du och jag, som faktiskt är privilegierade, har tillgång
              till välfärdssamhället.
            </seg>
            <seg n="2815dba0">
              Jag saknar i den här debatten en analys av det nya samhälle som
              vi faktiskt lever i. Det verkar i debatten som om de politiska
              makthavarna i Sverige fortfarande lever på 50-talet, då lösningarna
              på problemen var enkla och direkta. Det var lösningar för ett
              samhälle som var etniskt homogent.
            </seg>
            <seg n="891d6074">
              Så är icke fallet i dag. I dag finns det - det vill jag gärna
              påstå i den här församlingen - grupper som är fullständigt utanför,
              fullständigt segregerade. Vi har i dag, bl.a. på grund av Moderaternas
              regering, ett tvåtredjedelssamhälle, där de fattiga kommer att
              ställa självklara krav på att kunna delta.
            </seg>
            <seg n="6d32db7a">
              Vi måste kunna ta en diskussion. Vad är det för slags samhälle
              vi skall skapa?
            </seg>
            <seg n="51f0a9ce">
              Invandrarna skall integreras, säger man. När jag ser på vilka
              som har invandrarbakgrund i den här församlingen, utöver Laila
              Freivalds, som sitter här, och jag, är vi riksdagsledamöter med
              invandrarbakgrund bara 4 av 349.
            </seg>
            <seg n="5e67a2d7">
              Detta måste ge oss anledning att fundera litet över om inte de
              människor som trots allt utgör 12 eller 20
            </seg>
            <seg n="8647699d">
              % av befolkningen här i Sverige skall kunna vara vara med också
              i dessa församlingar.
            </seg>
            <seg n="67c8f71f">
              En fråga som är viktig att ställa sig i integrationsprocessen
              är om de som nu skall integreras, t.ex. jag och mitt barn, över
              huvud taget skall behandlas som subjekt i integrationsprocessen
              och inte som objekt.
            </seg>
            <seg n="56ae2d06">
              Det kan inte vara rimligt att man tillsätter en parlamentarisk
              utredning, som skall diskutera och få fram en ny integrationspolitik,
              där bara en
            </seg>
            <seg n="0e5f0c64">
              "svartskalle", ursäkta uttrycket, kommer att sitta, nämligen
              jag. Man hade kunnat ge ordentliga signaler till det övriga samhället
              genom att möjligen utse en människa med invandrarbakgrund som
              ordförande i en sådan kommitté. Men så är icke fallet.
            </seg>
            <seg n="2b162adb">
              I detta sammanhang, Laila Freivalds, vill jag diskutera våldet
              och dess utveckling. Gör vi ingenting åt det fattiga Sverige som
              växer fram i dag kommer våldet att finnas i hela landet.
            </seg>
          </u>
          <note n="19450fd4">
            Anf. 12 Justitieminister LAILA
          </note>
          <note type="speaker" n="32b3c9b8">
            FREIVALDS (s):
          </note>
          <u who="unknown" xml:id="i-8671e7aa5dcc8041-3" n="dda4364f">
            <seg n="1541bc98">
              Herr talman! Jag skall klara av några detaljfrågor med Gun Hellsvik.
              Det gällde först vad jag menade när jag i tidningen sade att jag
              har fattat beslut. Jag är väldigt förvånad över frågan. Gun Hellsvik
              har ju själv varit justitieminister. Gun Hellsvik vet precis vilken
              typ av beslut som en minister kan fatta.
            </seg>
            <seg n="766b1a1a">
              Vad menar jag när jag säger att jag har fattat beslut? Rimligtvis
              måste jag mena att jag har fattat beslut att gå till regeringen
              med t.ex. ett förslag om någonting.
            </seg>
            <seg n="9da0cbcd">
              Om man läser mitt interpellationssvar framgår det att jag har
              tagit initiativ till att besluta att vi skall utvärdera 1987 års
              vapenutredning, knivförbudet och överväga straffskalorna när det
              gäller vapenhandel och en del annat. Jag har alltså fattat ett
              beslut att initiera en utredning och vad därtill hör. Jag är mycket
              förvånad över att jag behöver ta tid till att tala om det.
            </seg>
            <seg n="e6d5f662">
              Så till de stora frågorna. Jag tror att vi skall koncentrera
              oss på en aspekt i det hela, trots att jag alltid är angelägen
              att visa på att det finns en stor helhet och att man inte kan
              bryta ut en del.
            </seg>
            <seg n="b6a51ad1">
              När man talar om framför allt våld men också kriminalitet över
              huvud taget är det väldigt angeläget att vi uppehåller oss kring
              de aspekter som Juan Fonseca tar upp och som Ingbritt Irhammar
              och Widar
            </seg>
            <seg n="be8cd341">
              Andersson också var inne på. Det är mycket djupt oroande att
              vi i vårt samhälle har stora grupper av människor som står helt
              utanför allt det som vi anser vara själva samhällets fundament.
            </seg>
            <seg n="729b149a">
              Den statistik som Juan Fonseca pekar på är precis den som jag
              bl.a. har studerat. Det är en skrämmande läsning. Jag håller med
              om att det ser illa ut i Malmö,
            </seg>
            <seg n="79f15862">
              Göteborg och på många andra håll. Men siffrorna är så stora i
              Stockholm, eftersom vi här har en sådan koncentration.
            </seg>
            <seg n="6ba71f44">
              När man tittar på procenttalen är det fruktansvärt.
            </seg>
            <seg n="9c51a6ff">
              I Stockholm - jag kommer ihåg ett par av siffrorna -
            </seg>
            <seg n="de345efa">
              är arbetslösheten bland somalier 100 %. Det finns inte en somalier
              i Stockholmsområdet som har ett arbete.
            </seg>
            <seg n="c8172e1c">
              Vad innebär det för de människorna och den gruppen som lever
              i vårt samhälle?
            </seg>
            <seg n="270aeaa3">
              Jag håller också med om att när vi hade problemet att tampas
              med klassamhället, att lyfta de fattiga delarna, de utslagna delarna,
              och de barn och ungdomar som med svårigheter kunde kämpa sig till
              att förverkliga sina framtidsdrömmar på 30-, 40- och 50-talet
              var problemet på sätt och vis enkelt jämfört med de problem vi
              har i dag. Det berodde bl.a på den etniska homogenitet som då
              fanns. Nu har vi ett betydligt svårare problem att hantera.
            </seg>
            <seg n="14117deb">
              Jag hör till optimisterna. Jag tror att Sverige, som en gång
              kunde lyfta sig från att vara ett fattigt klasssamhälle till att
              bli en modern välfärdsstat som utgår från alla människors lika
              värde, är kapabelt att även anta den nya utmaning som kommer.
            </seg>
            <seg n="c9bdef20">
              Det är svårt att göra det i en situation där vi inte lever i
              en snabb tillväxt, har gott om pengar att använda och kan ödsla
              med idéer som går ut på att ekonomiskt stötta olika initiativ,
              individer och grupper.
            </seg>
            <seg n="d03cbe92">
              Vi har i dag inte den möjligheten. Det gör det också mycket svårare.
              Men jag är övertygad om att om det är något land och något folk
              som kapabelt att göra det är det Sverige och svenskarna.
            </seg>
            <seg n="01caa31f">
              Jag har ett ytterligare ett skäl till min optimism.
            </seg>
            <seg n="c9f3accd">
              Jag har under senare tid bedrivit ett arbete med att gå ut i
              samhället och se på vilket sätt vi från statsmakterna skall hjälpa
              de krafter som skall genomföra detta arbete. Jag vill påpeka för
              Ingbritt Irhammar att jag var mycket noga med att markera att
              just detta arbete, denna uppgift, vilar på samhället, från kommunerna
              och ända ner till individen via familjen, Gun Hellsvik.
            </seg>
            <seg n="1865dc65">
              Jag har märkt att det finns oerhört mycket av initiativ, vilja
              och aktivitet. Det är inte så att ingenting görs. Det görs väldigt
              mycket på väldigt många håll.
            </seg>
            <seg n="e1a3d443">
              Det viktiga är att lyfta fram detta och visa att det görs.
            </seg>
            <seg n="9f2b6c08">
              Det får andra att förstå att det inte är hopplöst, utan att man
              kan delta i arbetet.
            </seg>
            <seg n="ab7364db">
              När jag var ute med polisen en natt för att se hur de arbetar
              var det några av poliserna som tog med mig till Chilenska föreningens
              kafélokal för att visa att det där fanns en grupp människor som
              minsann inte hade givit upp.
            </seg>
            <seg n="58f8c87c">
              De hade bildat en förening och skapat ett kafé för att säkerställa
              att deras ungdomar skulle ha någonstans att gå. Man skulle få
              kontakt och förebygga de sociala problem som kommer av att man
              inte har kontroll över sina ungdomar. Det finns mängder av sådana
              exempel.
            </seg>
            <seg n="1dea9910">
              Jag är optimistisk mot bakgrund av den stora förändring som vi
              gör av polisens arbete, övergången till att skapa närpoliser,
              poliser som finns ute i samhället och som kan lokalsamhället och
              känner människor, och som bygger ett samarbete med alla de andra
              aktörerna som finns i sammanhanget. Det är också ett skäl till
              att vara optimistisk.
            </seg>
            <seg n="7969a8e7">
              Den ynkliga summa - jag vill kalla den så - på
            </seg>
            <seg n="0b329484">
              10,8 miljoner som är en första del i en fond för brottförebyggande
              arbete är tänkt att användas just som en liten stimulans till
              olika typer av lokala projekt som bedrivs av olika aktörer. Man
              skall ha möjlighet att vända sig någonstans för att få det lilla
              ekonomiska bidrag man kan behöva för att komma i gång och upprätthålla
              projekt som har ett mer långsiktigt och brett arbetssätt och som
              syftar till brottförebyggande arbete.
            </seg>
            <seg n="b65e4f41">
              Detta är svårt. Det kommer att ta tid. Men jag tror inte att
              det är omöjligt. Det handlar framför allt om att vi som har ett
              politiskt ansvar i olika sammanhang, här i riksdagen, men också
              när vi är ute och talar, talar om för människor att detta problem
              finns och hur vi ser på det, att vi tänker göra någonting åt det
              och att vi kräver att alla andra också gör det.
            </seg>
          </u>
          <note type="speaker" n="e1b9e9fb">
            Anf. 13 WIDAR ANDERSSON (s):
          </note>
          <u who="widar_andersson_f14146" xml:id="i-8ea8df879ee02382-2" n="3df96f62">
            <seg n="11390083">
              Herr talman! I mitt sista inlägg vill jag åter uppmana justitieministern
              att ta med sig det jag sade om gränskontrollen. De stora besparingar
              som skall göras inom Tullverket får inte leda till att vi inte
              kan upprätthålla gränskontrollen.
            </seg>
            <seg n="aaaafdb8">
              Nästan all narkotika och alla illegala vapen som finns framför
              allt i storstadsområdena smugglas in.
            </seg>
            <seg n="239aa899">
              Sådana instruktioner som Tullmyndigheten i Malmö har utfärdat
              kan inte vara riktiga, såvitt jag förstår.
            </seg>
            <seg n="003f7df8">
              Det är sådana problem som finns vid våra gränser.
            </seg>
            <seg n="bc5bbddc">
              Jag tror att vi måste ta alkoholen på allvar. Det är lätt att
              diskutera narkotika, eftersom de flesta av oss inte använder det.
              Det är lätt att fördöma narkotikan och beklaga sig över den. Det
              är mycket svårare med alkoholen, eftersom de flesta av oss använder
              den.
            </seg>
            <seg n="3f06a37e">
              Det blir mer och mer alkohol i samhället. En ny alkoholkultur
              håller dess värre på att växa fram vid sidan av den gamla, som
              det ser ut som. Vi måste överväga en skyddslagstiftning, en annan
              attityd, vad gäller ungdomar och alkohol.
            </seg>
            <seg n="7a4b8ff4">
              Jag tror att det brådskar. Hur det skall gå till vet jag inte.
              Men det är en fråga som man måste ta på allvar nu när reglerna
              liberaliseras och öl försäljs dygnet runt. Inom några år har vi
              säkert alkoholförsäljning i butikerna vare sig vi vill eller inte.
            </seg>
            <seg n="543239b5">
              Statsmakterna har ett särskilt ansvar för skyddet av demokratins
              och frihetens yttre gränser. Detta måste man ta på allvar. När
              vi diskuterar våldsbrottsligheten är polisen trots allt en nyckelgrupp.
              Jag minns hur det var när polisen på allvar började med grupper
              för bekämpning av gatulangningen och fick förbättrade lagar av
              riksdagen. Det har betytt mycket för bekämpningen av narkotika.
            </seg>
            <seg n="504ab9d6">
              Jag tror att justitieministern borde överväga att vidta liknande
              åtgärder när det gäller vapen, dvs.
            </seg>
            <seg n="2493a333">
              polisens rätt att kontrollera att människor på stan inte bär
              dolda vapen. I dag innebär vapenlagstiftningen att det skall föreligga
              risk för missbruk för att polisen skall få göra en sådan kontroll.
              Frågan är om vi skall gå så långt att polisen får visitera och
              utöva kontroller. Jag anser det. Det är oerhört viktigt att vi
              är beredda att visa att statsmakterna inte tolererar den ökade
              vapenmängden i samhället.
            </seg>
            <seg n="1122f84b">
              Därmed tackar jag för debatten.
            </seg>
          </u>
          <note type="speaker" n="8e1143ef">
            Anf. 14 JUAN FONSECA (s):
          </note>
          <u who="juan_fonseca_9c885b" xml:id="i-3e27fd3ca842e77a-1" n="75df2b04">
            <seg n="a56feff6">
              Herr talman! För det första skulle jag vilja att
            </seg>
            <seg n="7f10e32b">
              Laila Frevalds tar med sig ett förslag till den grupp inom regeringen
              som arbetar med våldsfrågor. Det är viktigt att vi granskar och
              analyserar samhällsprocessen i utvecklingen, dvs. det nya, mångkulturella
              samhället, inte det gamla samhället. För det behöver vi kunskap.
              Man kan fundera på något slags forskningsinstitut där man forskar
              om våldet och dess karaktär. Vi möter i dag ett våld som vi inte
              känner igen.
            </seg>
            <seg n="c10fad27">
              Vi diskuterar om det kommer från videofilmer o.dyl.
            </seg>
            <seg n="381d85a2">
              Låt oss skaffa oss kunskaper så att vi kan möta framtiden.
            </seg>
            <seg n="ee45be58">
              För det andra anser jag att det är dags att en arbetsgrupp eller
              de ministrar som arbetar med dessa frågor talar om för hela landet
              att vi skall skapa ett
            </seg>
            <seg n="e0e5abdf">
              Sverige för alla, ett Sverige mot fattigdom, mot segregation,
              för integration. Ett Sverige där jag är välkommen trots att jag
              talar som jag talar. Ett Sverige som respekterar individernas
              ursprung. Ett Sverige där vi samtliga gör nytta.
            </seg>
            <seg n="4be7bf24">
              För det tredje vill jag säga att jag ställer mig bakom arbetsmarknadsministerns
              handlingsprogram mot arbetslösheten. Men den enda åtgärd som föreslås
              i kampen mot arbetslösheten bland invandrare i hans program är
              något som heter invandrarpraktik och som infördes av den moderata
              regeringen. Endast 1 400
            </seg>
            <seg n="09714971">
              personer har fått plats i denna invandrarpraktik. Det krävs mycket
              mer av denna typ av åtgärder.
            </seg>
            <seg n="7ba0a875">
              Det görs en hel del i Stockholm. Jag har suttit i
            </seg>
            <seg n="28045fe8">
              Stockholms kommunfullmäktige och i en motion föreslagit att man
              i Stockholm skall inrätta en integrationsberedning eller ett integrationsutskott.
              Det är på gång. Låt oss visa andra delar av landet att det går
              att göra bra saker. Jag är optimist, precis som ni.
            </seg>
          </u>
          <note type="speaker" n="d57f0384">
            Anf. 15 GUN HELLSVIK (m):
          </note>
          <u who="gun_hellsvik_d75c5e" xml:id="i-a78ed7cb784927ea-2" n="a1e26bf7">
            <seg n="d568681d">
              Herr talman! Widar Andersson nämnde viktiga aktörer, polisen
              bl.a. När jag talar om familjen och dess betydelse menar jag självklart
              inte att det är enbart familjens insatser som krävs. Men vi får
              inte glömma bort familjen. Familjen och föräldrarna är de bästa
              brottsförebyggarna och kan aldrig ersättas fullt ut. Såväl polis
              som tullare är av betydelse i det här sammanhanget.
            </seg>
            <seg n="b07866df">
              Jag är mycket orolig över regeringens budgetproposition som innebär
              besparingar inom tullen som motsvarar betydligt mer än den minskade
              arbetsbelastning som vårt medlemskap i den europeiska unionen
              innebär.
            </seg>
            <seg n="775548fb">
              Jag är också mycket orolig över de stora besparingarna på kriminalvården.
              De kommer att gå ut över personaltätheten på våra fängelser. Hur
              skall vi då kunna komma vidare i arbetet med att få ett vettigt
              innehåll och ett bra program på våra fängelser? Det är en grundläggande
              förutsättning för att människor efter avtjänat straff skall ha
              större möjligheter att klara sig och därmed låta bli att skada
              sina medmänniskor utanför murarna.
            </seg>
            <seg n="549533dd">
              Jag har länge förstått att Laila Freivalds och jag talar skilda
              språk. Men jag är förvånad över att skillnaden är så stor att
              Laila Freivalds med ordet beslut menar att Laila Freivalds har
              beslutat sig för att börja fundera. Jag tror att min uppfattning
              av vad begreppet beslut innebär stämmer bättre överens med de
              flesta människors. Efter Laila Freivalds artikel har jag fått
              många telefonsamtal från människor ute i landet som velat veta
              innehållet i de fattade besluten. Jag har inte sett att regeringen
              därefter har tagit något beslut grundat på Laila Freivalds initiativ.
            </seg>
            <seg n="95973ad3">
              Jag tycker att det är positivt att frågan om de långsiktiga problem
              vi kan se när det gäller våra invandrarungdomar debatteras. Jag
              har vid olika tillfällen försökt starta denna debatt. Hösten 1993
              skrev jag ett par artiklar i detta ämne. En del blev intresserade
              eftersom de trodde att de handlade om rasism, men när man noterade
              att jag var ute efter att se på djupet var ingen intresserad av
              att debattera. I en av de artiklarna - det var artikeln i DN -
              ställde jag denna fråga till Laila Freivalds. Jag har inte fått
              svar på den.
            </seg>
            <seg n="63c1dd81">
              Det är kolossalt viktigt att vi börjar diskutera på vilket sätt
              vi har hamnat fel.
            </seg>
            <seg n="2e0367fc">
              En viktig fråga är exempelvis att vi måste se till att våra invandrarungdomar
              får möjlighet att lära sig svenska språket ordentligt, annars
              har de ingen möjlighet att över huvud taget konkurrera med svenska
              ungdomar.
            </seg>
          </u>
          <note type="speaker" n="b796a1a8">
            Anf. 16 INGBRITT IRHAMMAR (c):
          </note>
          <u who="ingbritt_irhammar_07e651" xml:id="i-9895d4552f5fd6e5-2" n="5e970674">
            <seg n="86bb7088">
              Herr talman! Många viktiga frågor och områden har berörts här
              i dag. Trots att vi har diskuterat våldet och brottsligheten i
              samhället har vi endast talat om det som massmedierna oftast uppmärksammar,
              nämligen våldet ute på gator och torg. Inte ens jag har nämnt
              våldet i hemmen, familjevåldet. Det är ett mycket omfattande problem
              som inte får glömmas bort bara för att det är dolt. Mörkertalet
              är stort.
            </seg>
            <seg n="21e0e582">
              Man brukar säga att våldet flyttar inomhus när människan är i
              25-årsåldern.
            </seg>
            <seg n="4a06ef7f">
              Det fordras, som Juan Fonseca var inne på, ytterligare insatser
              på forskningsområdet. Det gäller även familjevåldet. Som politiker
              kan vi aldrig föreslå de korrekta lagstiftningsåtgärderna om vi
              inte känner till effekten av dem och inte har en korrekt bakgrund
              för att föreslå skärpningar. För bra förslag fordras kunskap.
              Kunskap fordras också när det gäller frågor som rör brottslighet
              och segregation i samhället, såväl bland svenskar med invandrarbakgrund
              som bland invandrare. I dag vet vi att dessa grupper är överrepresenterade
              i rättsstatistiken. Vi kan inte blunda för detta. Det är den verklighet
              vi lever i. Det gäller att finna åtgärderna.
            </seg>
            <seg n="1dc71d9a">
              Jag var tidigare inne på frågan om grundtrygghet för alla genom
              snabba insatser. Det gäller vare sig det är ungdomar som är födda
              i Sverige, har invandarbakgrund eller är invandrare. Det fordras
              alltid snabba reaktioner så att man får en brottsinsikt på det
              man har gjort. På det sättet kan man kanske förhindra förnyad
              brottslighet.
            </seg>
            <seg n="c3165d55">
              Jag skulle gärna vilja få en reaktion på det medlings- och konfrontationsprogram
              som jag önskar kunde utvecklas i alla grupper - framför allt bland
              ungdomar.
            </seg>
          </u>
          <note n="67b76501">
            Anf. 17 Justitieminister LAILA
          </note>
          <note type="speaker" n="32b3c9b8">
            FREIVALDS (s):
          </note>
          <u who="unknown" xml:id="i-8671e7aa5dcc8041-4" n="dda4364f">
            <seg n="9a00a088">
              Herr talman! De illegala vapnen i vårt samhälle är ett stort
              problem och de förefaller vara ett växande problem. Jag tror att
              det är rätt som Widar Andersson säger att tillförseln av de illegala
              vapnen numera mest sker utifrån. Men så var det inte tidigare.
            </seg>
            <seg n="ab79f8ae">
              De flesta illegala vapen som vi har i vårt samhälle kommer faktiskt
              från de legala vapen som redan finns i samhället, bl.a. de militära.
              Därför tror jag inte att man skall bagatellisera överflyttningen
              av legala vapen till illegala, så som det har skett tidigare och
              kommer att fortsätta att göra.
            </seg>
            <seg n="1ff0e4ea">
              Men det är viktigt att vara mycket uppmärksam på det flöde av
              vapen som finns i Europa. Gränskontrollen är naturligtvis ett
              sätt att hantera detta. Jag reagerade också när jag läste att
              det inte räckte med att man såg ett vapen i baksätet. Men när
              jag tänkte till ett varv slog det mig: Men herregud, om ett stort
              jaktlag är på väg in i Sverige har de alla ett vapen i baksätet.
            </seg>
            <seg n="8b7362cc">
              Det finns kanske inte anledning att tro att de är här i illegala
              syften. Man kanske kan tolka det där olika.
            </seg>
            <seg n="e47b0210">
              Men man måste fundera över vilka möjligheter tullarna har när
              det gäller vapen, och det gäller även polisen och vilka redskap
              polisen har för att ingripa vid misstanke om att någon har ett
              vapen. Det ingår i uppdraget att se över vapenlagstiftningen och
              de regler som gäller för polisen.
            </seg>
            <seg n="d5778e35">
              Jag tror nämligen att det här är en mycket central fråga. Jag
              tror att vi måste ha en mycket hög ambition. Vi skall ha ambitionen
              att få ett vapenfritt samhälle. Då menar jag fritt från illegala
              vapen, naturligtvis. Vi lyckades en gång att faktiskt mobilisera
              hela folket för ett narkotikafritt samhälle. Alla stod bakom det.
              Jag tror att vi kan få alla att även stå bakom att vi skall ha
              ett vapenfritt samhälle. Då krävs det att vi ger dem som skall
              agera redskap att göra det på ett effektivt sätt.
            </seg>
            <seg n="8d03e729">
              Juan Fonseca tar upp centrala frågor när det gäller invandrarnas
              situation, och jag kan bara säga att jag håller med om att vi
              behöver mer forskning kring de här frågorna. Vi måste veta bättre
              vad det är för samhälle vi har och hur problemen ser ut för att
              kunna komma vidare och göra något för att förändra situationen.
              Jag skall föra detta vidare till de ministrar som har forskning
              på det här området inom sitt ansvarsområde och även i den del
              som ligger hos mig naturligtvis.
            </seg>
            <seg n="0d3996e2">
              Alldeles rätt, åtgärderna när det gäller arbetslösheten för invandrare
              är otillräckliga. Här måste vi hitta nya former för att se till
              att arbetslösheten minskar.
            </seg>
            <seg n="a97a6a61">
              Det är en kärnfråga. Var och en av oss kanske kan börja där vi
              hör hemma. Kan vi anställa en invandrare i vår omedelbara närhet,
              i vår arbetsmiljö? Låt oss föregå var och en med gott exempel!
            </seg>
            <seg n="c3984d9a">
              Jag vill passa på att hålla med Gun Hellsvik. Det är inte så
              ofta jag får tillfälle att göra det. Ja, det är helt fundamentalt
              att våra invandrarungdomar lär sig svenska. Vi måste satsa oerhört
              på det.
            </seg>
            <seg n="cc310ab5">
              Till Ingbritt Irhammar vill jag bara kort säga att jag tror att
              medling och konfrontation är ett redskap som kan ha betydelse
              i vissa sammanhang och ha stor betydelse både för brottsoffren
              och för gärningsmännen. Jag vet att närpoliserna är intresserade
              av att ha det som ett av sina sätt att agera i sitt arbete.
            </seg>
          </u>
          <note n="d6de371b">
            Överläggningen var härmed avslutad.
          </note>
          <note n="6c01e71a">
            6 § Svar på interpellation 1994/95:39 om miljöinriktade bilavgifter
          </note>
          <note n="b7ff8e9c">
            Anf. 18 Kommunikationsminister INES
          </note>
          <note type="speaker" n="4b527d8c">
            UUSMANN (s):
          </note>
          <u who="ines_uusmann_606db2" xml:id="i-ba47b5197dccefb9-0" n="b759c6fa" next="i-020dfda9024cda5f-0">
            <seg n="2e73e526">
              Herr talman! Inger Segelström har frågat mig om jag avser att
              ge Ingemar Skogö utökade direktiv att utreda miljöinriktade bilavgifter
              eller på annat sätt se till att förslag med miljöinriktning allsidigt
              belyses.
            </seg>
            <seg n="60d10527">
              Tyvärr är det något oklart vad Inger Segelström avser med miljöinriktade
              bilavgifter. Det är ju faktiskt så att det förslag med tullar
              utanför ringen kompletterat med innerstadszoner som Ingemar Skogö
              nu har lämnat i sitt delbetänkande aktivt kan bidra till att förbättra
              innerstadsmiljöerna. Men för att storskaligt påverka trafikapparaten
              med avgifter, i en region eller i landet som helhet, menar jag
              att tullar inte lämpar sig. Här bör i så fall generella avgifter
              användas.
            </seg>
          </u>
          <note n="1b54f7f4">
            Uppdraget att lämna förslag till vägtullar, som
          </note>
          <u who="ines_uusmann_606db2" xml:id="i-020dfda9024cda5f-0" n="b759c6fa" prev="i-ba47b5197dccefb9-0">
            <seg n="3f65efe6">
              Ingemar Skogö skall slutredovisa den 1 mars i år, har lämnats
              mot bakgrund av Storstadsöverenskommelserna i Stockholm och Göteborg.
              Eftersom de här överenskommelserna bygger på att investeringarna
              skall kunna finansieras genom avgifter från trafikanterna, måste
              också detta vara utgångspunkten för utredningen. Först i andra
              hand kan man ta hänsyn till möjligheten att använda bilavgifterna
              som ett miljöpolitiskt styrmedel. Det bör naturligtvis studeras
              vidare hur båda dessa syften kan förenas i ett och samma system
              för bilavgifter. Men Ingemar Skogö kommer alltså inte att få ytterligare
              uppdrag i detta avseende.
            </seg>
            <seg n="9f0cbb2a">
              Trafik- och klimatkommittén har i sitt delbetänkande som heter
              Miljözoner för trafik i tätorter (SOU
            </seg>
            <seg n="b469cf2f">
              1994:92) behandlat restriktioner mot användningen av bilar som
              inte uppfyller viss miljöklass i områden där miljökvalitetsnormer
              enligt miljöbalken överskrids. I
            </seg>
            <seg n="b93cc41c">
              delbetänkandet föreslås att alla typer av bilar skall kunna beröras
              av miljözoner och att miljözoner blir en kommunal angelägenhet.
              Kommittén föreslår också att det vore en fördel om regleringen
              av miljözonerna även kunde ske med differentierade bilavgifter.
              Dessa avgifter skulle kopplas till plan- och bygglagen och förfogas
              över av kommunen för förebyggande åtgärder. Kommittén avser att
              återkomma till frågan i sitt slutbetänkande.
            </seg>
            <seg n="ba4156e6">
              En utgångspunkt för att styra trafiken med bilavgifter är den
              s.k. principen om trafikens kostnadsansvar, dvs. att varje transportslag
              skall belastas med de kostnader som det förorsakar samhället.
              Denna princip är enkel att förstå och argumentera för, men för
              att de åtgärder som utformas enligt den principen skall nå sitt
              syfte krävs i många fall ett omfattande underlagsmaterial.
            </seg>
            <seg n="3dc8da9d">
              Ytterligare en kommitté, Kommunikationskommittén, kommer i dagarna
              att starta ett arbete inom detta område. Det är en kommitté med
              uppdraget att utarbeta ett förslag till en nationell plan för
              kommunikationerna i Sverige. Ett syfte med den kommitténs arbete
              är att analysera olika vägar att miljöanpassa transportsystemet
              i dess helhet. Där kommer Inger
            </seg>
            <seg n="2ebee071">
              Segelström, såvitt jag förstår, att ha en stor roll att spela.
            </seg>
            <seg n="925f4220">
              En deluppgift för den kommittén är faktiskt att analysera i vilken
              grad införandet av principen om trafikens kostnadsansvar har lett
              till en miljöanpassning av transportsystemet och i förekommande
              fall föreslå hur denna princip kan vidareutvecklas. Dessutom skall
              kommittén analysera hur olika styrmedel, bl.a. skatter och avgifter,
              kan användas för att främja ett miljöanpassat transportsystem.
              Jag förutsätter därför att denna kommitté förutsättningslöst kommer
              att analysera möjligheterna att använda bilavgifter för att förbättra
              miljön.
            </seg>
          </u>
          <note type="speaker" n="f4abb4f1">
            Anf. 19 INGER SEGELSTRÖM (s):
          </note>
          <u who="inger_segelstrom_3aea5f" xml:id="i-63cc95ccd6407f93-0" n="973cc39c" next="i-5e00f25be7c4eded-0">
            <seg n="0de0f2bc">
              Herr talman! Jag ber att få tacka kommunikationsministern för
              svaret, även om rubriken för den här interpellationsdebatten blir:
              Har tagit del av frågan, men inte förstått.
            </seg>
            <seg n="31fba218">
              Därför skall jag försöka att pedagogiskt förklara vad jag avser
              med miljöinriktade bilavgifter och med interpellationen. Jag tror
              mycket på bilavgifter och tycker att vägtullar är bra för miljön
              och nödvändiga för Stockholms läns framtid.
            </seg>
            <seg n="e316078d">
              Orsaken till att jag har skrivit den här interpellationen är
              dels att delbetänkandet av Vägtullsutredningen kommit, dels att
              jag redan nu vill starta debatten om hur vi når fram till bra
              lösningar med vägtullar eller bilavgifter i Stockholms län.
            </seg>
            <seg n="1b786465">
              Nu skall jag försöka förklara vad jag anser att utredningen bör
              arbeta vidare med som tilläggsdirektiv för vägtullar också av
              miljöskäl.
            </seg>
          </u>
          <note n="6e5c9412">
            I Dennisöverenskommelsens tilläggsdirektiv enades parterna om
            att tillägg till den ursprungliga överenskommelsen skulle göras,
            som första punkt om samordnade åtgärder för att förbättra miljön.
          </note>
          <u who="inger_segelstrom_3aea5f" xml:id="i-5e00f25be7c4eded-0" n="973cc39c" prev="i-63cc95ccd6407f93-0">
            <seg n="cdf6fdab">
              I direktiven till Vägtullsutredningen säger man också att utan
              att äventyra finansieringen skall vägtullarna uppnå miljömålen
              i överenskommelsen.
            </seg>
            <seg n="cdf6b3cc">
              Utredningen har tittat på ett flertal alternativ och kombinationer
              och sedan föreslagit ett av dem.
            </seg>
            <seg n="faa6dea6">
              Sammanfattningsvis säger man att trafikarbetet i regionen inte
              skiljer sig nämnvärt åt mellan de analyserade alternativen. Trafiken
              i innerstaden minskar i de analyserade förslagen. Det som skiljer
              dem åt är hur många procent som trafikarbetet minskar och när
              lånen kan vara återbetalda till staten.
            </seg>
            <seg n="9ec70fd6">
              För det första: Det jag saknar, och detta ligger bakom interpellationen,
              är att Vägtullsutredningen inte gjort någon miljökonsekvensutredning,
              MKB, som man säger - s. 69. Det man säger är att man har tittat
              på tillgänglighet och framkomlighet.
            </seg>
            <seg n="fd25dcd8">
              Om man hade tittat på miljökonsekvenserna hade kanske andra alternativ
              eller kombinationer av förslag blivit nog så intressanta, eftersom
              miljön är ett av de prioriterade områdena i Dennisöverenskommelsen.
            </seg>
            <seg n="aa325da1">
              Och hade man velat analysera miljökonsekvenserna hade säkert
              både Lidingös och Nackas förslag samt
            </seg>
            <seg n="5b65cb41">
              Naturskyddsföreningens förslag blivit intressanta, naturligtvis
              i kombination.
            </seg>
            <seg n="106a5368">
              För det andra: Det är också frågan om tjänstebilar som mycket
              av debatten handlat om under de senaste åren, åtminstone i Stockholm,
              bl.a. vad gäller vem det är som betalar och vem det är som använder
              våra parkeringsplatser och garage. Här sägs det i utredningen
              att man inte gjort någon studie av yrkes- och tjänsteresorna,
              trots att ungefär en tredjedel av passagerna genom tullarna är
              dessa bilar. Det är heller inte bara en finansieringsfråga. Det
              gäller ju en stor del av trafiken, och det är för länets invånare
              en rättvisefråga.
            </seg>
            <seg n="d9a2ed01">
              Min resa till arbetet skall inte vara avdragsgill.
            </seg>
            <seg n="aba07b73">
              Men den som får sin resa betald av arbetsgivaren behöver inte
              betala, utan det skall vi gemensamt betala via skatten. Det är
              den andra viktiga frågan, som jag hoppas att jag nu pedagogiskt
              lyckats förklara och som jag hoppas att kommunikationsministern
              kan besvara.
            </seg>
            <seg n="9fa8540d">
              Vägtullsfrågan ingår som en del, och en mycket viktig sådan,
              i Dennispaketet - det paket som är den största infrastruktursatsningen
              i Stockholms stad och län i modern tid. Vi har hitintills mest
              talat om trafikleder och ekonomi. Därför välkomnar jag den här
              debatten. Många med mig oroar sig för miljön och undrar oroligt
              vad det blir av Dennispaketet i både stort och smått och hur vi
              klarar den värdefulla miljön för de människor som arbetar i, bor
              i och besöker vår stad.
            </seg>
            <seg n="364eb237">
              Den viktigaste frågan är kanske hur vi får invånarna med oss.
              Hitintills har väljarna valt att straffa de partier som är för
              Dennis.
            </seg>
            <seg n="69d1727e">
              Kommunikationsministern har i en intervju sagt -
            </seg>
            <seg n="256eac2f">
              jag citerar Gröna bilisters tidning Trafik och miljö:
            </seg>
            <seg n="b58fb346">
              "Ska man få folk att acceptera bilavgifter måste man vara tydlig
              med syftet. Jag ser bilavgifter i storstadsområdena som ett sätt
              att styra bort bilismen från innerstadsområdena. Det håller inte
              med bilavgifter som främst är till för att finansiera nya vägar."
            </seg>
            <seg n="23295dd8">
              Först när vi lyckats förklara syftet kommer invånarna i länet
              att förstå vad det handlar om. Vägtullar och/eller bilavgifter
              - ja, men inte bara för att finansiera trafiklederna.
            </seg>
          </u>
          <note type="speaker" n="b2e33cb4">
            Anf. 20 JAN SANDBERG (m):
          </note>
          <u who="jan_sandberg_88f970" xml:id="i-1209d445910ed1b8-0" n="34848939">
            <seg n="9300cfbc">
              Herr talman! Jag skall försöka fatta mig relativt kort.
            </seg>
            <seg n="9110f38e">
              Jag börjar med att instämma i vad som sagts om vikten av att
              vi så långt som möjligt skall försöka förbättra miljön, inte minst
              i Stockholm, vad gäller avgasutsläpp, trängsel, buller o.d.
            </seg>
            <seg n="d4768d7a">
              Men en sak när det gäller Ingemar Skogös utredning som inte har
              kommit fram vare sig i interpellationen eller i svaret är att
              utredningen helt klart visar att en förutsättning för att komma
              till rätta med miljöproblemen bl.a. är att Stockholmsöverenskommelsen
              genomförs i sin helhet. Det gäller bl.a. väginvesteringar och
              satsningar på kollektivtrafik samt avgifterna, som ju är tänkta
              att finansiera delar av överenskommelsen.
            </seg>
            <seg n="4d6b075b">
              En mycket viktig förutsättning för att lösa problemen, det visar
              såväl överenskommelsen och analyserna som Ingemar Skogös utredning,
              är att man bygger
            </seg>
            <seg n="b821dfb0">
              Österleden. Det visar sig nämligen ytterligare en gång att Österleden
              är mycket av nyckeln till en lösning vad gäller biltrafikens miljöproblem,
              inte minst i
            </seg>
            <seg n="b66c1cda">
              Stockholms innerstad.
            </seg>
            <seg n="ef49180d">
              Överenskommelsen är en helhet. Man kan ha synpunkter på delar
              av den. Det tror jag att alla vi här har på olika områden. Men
              man måste kompromissa för att nå en lösning som sammantaget blir
              så bra som möjligt.
            </seg>
            <seg n="f5a4a759">
              Man får inte glömma bort att överenskommelsen medför, beräknas
              det, att biltrafiken kommer att minska med ungefär 25 % i innerstan
              och med 35 % i
            </seg>
            <seg n="f33f161e">
              Stockholms city, jämfört med om den inte genomförs i sin helhet.
              Därför tycker jag att det är mycket viktigt att överenskommelsen
              kan genomföras, bl.a. för miljöns skull.
            </seg>
            <seg n="8ccabf5d">
              Dess värre visar det sig nu att vägprojekten - bl.a.
            </seg>
            <seg n="f9806d34">
              Österleden - har stött på problem och svårigheter. En av huvudanledningarna
              är, har jag märkt, att framför allt socialdemokraternas representanter
              i exempelvis
            </seg>
            <seg n="0bee4258">
              Stockhom och Solna har motarbetat delar av de här projektens
              genomförande. Bl.a. vet vi att borgarråd i
            </seg>
            <seg n="6db3a651">
              Stockholm genom sitt agerande har bidragit till en försening
              exempelvis av vägprojekt i överenskommelsen.
            </seg>
            <seg n="c57759a8">
              Därför tänkte jag nu ta tillfället i akt och uppmana både kommunikationsministern
              och Inger Segelström att påverka sina socialdemokratiska vänner
              så att man bl.a. kan bidra till att de här väginvesteringarna
              inte försenas ytterligare. Det är mycket viktigt för att vi skall
              kunna lösa trafikens miljöproblem i Stockholm.
            </seg>
            <seg n="4977b71d">
              Ett bevis för detta är inte minst Ingemar Skogös utredning.
            </seg>
          </u>
          <note type="speaker" n="9817e6cf">
            Anf. 21 LENNART FREMLING (fp):
          </note>
          <u who="lennart_fremling_ce5e35" xml:id="i-d881614df4d4920f-0" n="d7b989a2" next="i-bf1d05ca4d50e4a5-0">
            <seg n="9595db78">
              Herr talman! När vi diskuterar en så viktig principfråga som
              syftet med bilavgifter måste vi komma ihåg det grundläggande riksdagsbeslutet
              från 1988.
            </seg>
            <seg n="3abb45bf">
              Vi i Folkpartiet brukar framhålla att besluten måste bygga på
              samhällsekonomiska beräkningar, för annars tar vi för liten hänsyn
              till miljöskador och trafikolyckor. Därför vill jag kommentera
              kommunikationsministerns interpellationssvar.
            </seg>
            <seg n="856f4cf8">
              Kommunikationsministern talar om principen om trafikens kostnadsansvar,
              om att varje transport skall belastas med de kostnader som den
              förorsakar samhället. Detta är bra. Sedan får vi här veta att
              det skall tillsättas en kommitté som skall studera i vilken grad
              införandet av principen har lett till miljöanpassning.
            </seg>
            <seg n="ccf67768">
              Jag skulle vilja säga att det är ganska uppenbart att den här
              principen ännu inte tillräckligt har införts.
            </seg>
            <seg n="221ef4e7">
              Därför har det nog inte lett till en rimlig miljöanpassning.
              Vi har inte fått den trafikstruktur som vi skulle ha, om 1988
              års trafikpolitiska principer hade genomförts.
            </seg>
          </u>
          <note n="3b5098be">
            Redan i samband med riksdagsdebatterna om 1988
          </note>
          <u who="lennart_fremling_ce5e35" xml:id="i-bf1d05ca4d50e4a5-0" n="d7b989a2" prev="i-d881614df4d4920f-0">
            <seg n="f2eeafc2">
              års principer markerade Folkpartiet att föreslagna konkreta åtgärder
              som då fanns med inte var tillräckliga för att förverkliga principerna.
            </seg>
            <seg n="cd45ebf7">
              Kommunikationsministern säger också att det är först i andra
              hand som hänsyn kan tas till möjligheten att använda bilavgifterna
              som ett miljöpolitiskt styrmedel. Detta beklagar jag nog. Jag
              tycker att de hade varit ett sätt att genomföra 1988 års trafikpolitik.
            </seg>
            <seg n="83ead8da">
              Då vi är inne på miljöområdet måste jag konstatera att det gläder
              mig att kommunikationsministern hänvisar till miljökvalitetsnormer
              enligt miljöbalken.
            </seg>
            <seg n="feb3062d">
              Det visar att det är viktigt att vi snart får en miljöbalk.
            </seg>
            <seg n="bf156cdb">
              Jag utgår från att den socialdemokratiska regeringen gör vad
              den kan för att en miljöbalk kommer så snart som möjligt. Den
              borgerliga regeringen lade ju fram ett förslag till miljöbalk
              före valet som Socialdemokraterna, dess värre, drog tillbaka.
              Därigenom har detta viktiga miljöarbete försenats.
            </seg>
            <seg n="487c7003">
              Dennispaketet menar jag har varit alltför mycket av ett förhandlingsresultat
              och bygger alltför litet på trafikpolitiska principer och samhällsekonomiska
              kalkyler. Ett bättre beslutsunderlag skulle behövas.
            </seg>
            <seg n="1f7615bb">
              Det har rått tveksamhet om bilavgifternas syfte är att finansiera
              vägbyggen eller skapa bättre miljö i staden. Jag vill i första
              hand se bilavgiften som en miljöavgift. Den får gärna ge ett överskott
              som kan finansiera investeringar, men finansieringen bör inte
              vara det primära syftet. Med en rimlig miljöavgift och bättre
              kollektivtrafik med lägre biljettpriser skulle biltrafiken kanske
              minska så att de oerhört kostsamma väginvesteringarna inte skulle
              behövas.
            </seg>
            <seg n="4ea8b6c8">
              För att driva utvecklingen framåt vill jag fråga kommunikationsministern
              om hon är beredd att i olika sammanhang införa principen om trafikens
              kostnadsansvar, bl.a. för att undvika felinvesteringar. Särskilt
              borde därför miljöavgifter snarast möjligt införas på biltrafiken
              i storstäderna, så att man därefter kan få bättre möjligheter
              att riktigt bedöma behovet av väginvesteringar.
            </seg>
            <seg n="ee83258f">
              Är kommunikationsministern beredd att verka för att miljötullar
              införs?
            </seg>
          </u>
          <note n="f874aca8">
            Anf. 22 Kommunikationsminister INES
          </note>
          <note type="speaker" n="4b527d8c">
            UUSMANN (s):
          </note>
          <u who="ines_uusmann_606db2" xml:id="i-777fb0715a0e0a3f-0" n="b759c6fa">
            <seg n="da6ddd09">
              Herr talman! Jag vill börja med det som Inger Segelström sade,
              att det saknas en miljökonsekvensutredning i Vägtullsutredningen
              som vi nu diskuterar.
            </seg>
            <seg n="b2ba3b39">
              Det ligger mycket i det. Men Ingemar Skogö har ju haft ett uppdrag
              som bygger på den förutsättning som finns i Dennisuppgörelsen,
              vilken man i regionen har varit överens om. Man kan inte begära
              att han skall göra någonting annat än det som han faktiskt har
              fått i uppdrag.
            </seg>
            <seg n="e8acee2e">
              Det står i uppdraget att vägtullarna skall läggas på en sådan
              nivå att intäkterna på goda grunder kan beräknas räcka till väginvesteringarna
              och vägtullssystemet enligt trafiköverenskommelsen i Stockholm
              samt Dennis 2-överenskommelsen som träffades
            </seg>
            <seg n="195fc893">
              1992. Dessutom skall pengarna räcka till informationsverksamhet
              m.m.
            </seg>
            <seg n="12d94f29">
              Utredningen bygger ju på att man skall konstruera ett tullsystem
              som i första hand handlar om att få in pengar. Det är utgångspunkten.
              Om det är bra eller dåligt är något som man kanske kan ha synpunkter
              på.
            </seg>
            <seg n="57f6c878">
              Men man har också sagt, litet grand som att kasta in jästen efter
              degen, att man också skall se vad man kan göra för att få miljöstyrning
              när det gäller biltullarna.
            </seg>
            <seg n="9d9c69fb">
              Men grunden är att man skall få in 2 miljarder kronor för att
              i princip finansiera Ringleden och Öster- och
            </seg>
            <seg n="3ce7477f">
              Västerlederna. Detta blir ett pedagogiskt problem när man sedan
              också skall se vad man kan göra åt miljön, för här uppstår en
              konflikt. Detta tror jag att vi alla är helt överens om.
            </seg>
            <seg n="52339b9c">
              Men när vi i framtiden skall se på bilagvgiftssystem tycker jag
              att det är viktigt att använda dessa som ett styrmedel för en
              bättre miljö. Okej, då kan man säga: Varför inte skippa Skogös
              utredning helt och hållet och börja om på nytt?
            </seg>
            <seg n="3287881e">
              Då kommer vi in på det som Jan Sandberg säger, att hela Dennispaketet
              - man kan tycka att det är bra eller dåligt - faktiskt är en helhet.
              Allting förutsätter vartannat. Kollektivtrafiksatsningarna, väglederna
              och vägtullarna förutsätter varandra. Det är oerhört svårt att
              införa innerstadszoner utan att bygga ut väglederna. Om man skall
              införa innerstadszoner måste man ha någonstans att leda trafiken.
            </seg>
            <seg n="75979e4d">
              Att förbättra kollektivtrafiken är också oerhört viktigt för
              resenärerna. Det är också viktigt för kollektivtrafiken i innerstaden
              att man där kan minska den övriga trafiken för att ge plats åt
              bussarna.
            </seg>
            <seg n="fa40b8f0">
              Börjar man att dra i en tåt i Dennispaketet, krackeleras lätt
              hela paketet. Jag kan inte som kommunikationsminister ta på mitt
              ansvar att vara den som drar i någon tåt så att hela detta system
              faller ihop, för då faller hela målet. Vad man möjligtvis kan
              göra är att förskjuta tidplanen något.
            </seg>
            <seg n="bcf1558b">
              Ett av problemen med Dennispaketet är just att man har diskuterat
              vägutbyggnader och trafikleder medan kollektivtrafikutbyggnaden
              har diskuterats väldigt litet. Då är det inte alls konstigt att
              det är så svårt att få acceptans för det hela.
            </seg>
            <seg n="1740e550">
              Jag tror att vi alla skulle behöva påminna oss om anledningen
              till att man från början började diskutera en sammanhållen uppgörelse
              om vägar och kollektivtrafik, nämligen att man ville förbättra
              trafiksituationen i Stockholmsregionen. Landstinget och kommunerna
              har under 15-20 år i stort sett suttit och kastat papperstussar
              på varandra. Det handlar naturligtvis i hög grad om en kompromiss.
              Jag delar Lennart
            </seg>
            <seg n="9e5796a8">
              Fremlings uppfattning att detta är en kompromissprodukt. I och
              med att det är en kompromissprodukt finns det mindre bra delar
              i den utifrån vars och ens av våra utgångspunkter.
            </seg>
            <seg n="be4b78a0">
              Vad kan man då göra åt detta? Ja, det vi som representerar riksdagen
              och regeringen har att göra är att leva upp till de beslut som
              riksdagen har fattat och som regeringen har föreslagit riksdagen.
              Om regionen och partierna i regionen skulle komma fram till någonting
              annat, skall vi naturligtvis diskutera detta.
            </seg>
            <seg n="31e2121d">
              Men som representanter för Sverige som nation kan det aldrig
              bli vårt ansvar att förstöra Dennisuppgörelsen.
            </seg>
          </u>
          <note type="speaker" n="12f21107">
            Anf. 23 INGER SEGELSTRÖM (s):
          </note>
          <u who="inger_segelstrom_3aea5f" xml:id="i-76fa4d531958b929-0" n="973cc39c">
            <seg n="ea3b95b9">
              Herr talman! Det hjälper inte oss, Ines Uusmann, att man i framtiden
              tänker klara detta bättre. Vi står här nu med den största infrastruktursatsningen
              i modern tid.
            </seg>
            <seg n="99b36714">
              Jag begär inte att Ingemar Skogö skall plocka fram en massa nya
              förslag. Man har diskuterat alternativ men man har inte tittat
              på miljöfrågorna. Hade man gjort det, kanske vi hade fått se andra
              alternativ.
            </seg>
            <seg n="ac0c459e">
              Det som jag efterfrågar är alternativ från miljösynpunkt. Det
              som från början har varit typiskt för Dennisuppgörelsen är att
              miljöfrågan har kastats in i efterhand medan frågor om trafiken
              och framkomligheten etc. alltid har kommit i förgrunden.
            </seg>
            <seg n="db80a522">
              Det som är svårt för stockholmarna att förstå när det gäller
              utredningen är varför intäktskraven sätts före miljökraven. Man
              kan inte både minska trafiken för att klara miljökraven och utöka
              trafiklederna för att klara ekonomin.
            </seg>
            <seg n="ea357800">
              Det var en mycket intressant artikel i Aftonbladet i måndags
              som handlade om England. Det berättades att brittiska forskare
              har kommit fram till att ringleder och tillfartsvägar ökar trafiken
              och skapar köer i stället för att få bort dem. I artikeln sägs
              att John Major nu efter långvariga överväganden ändrat sig efter
              tio år av ohämmad satsning på bilism och vägbyggen.
            </seg>
            <seg n="1b10cdaa">
              Ringleden M 25 runt London, som skulle leda bort genomfartstrafiken,
              har i dag i stället blivit en lång bilkö. Nästan alla planerade
              vägbyggen läggs omedelbart på is, skriver man i Aftonbladet.
            </seg>
            <seg n="beb6e598">
              Förutsättningarna för att ekonomin i Dennisuppgörelsen skall
              kunna klaras är ju att trafiken ökar över tullsnitten och på lederna.
              Det är också grunden för hela vägtullsförslaget. Hur miljömålen
              förhåller sig till strävan att maximera intäkterna med vägtullar
              är ju oklart.
            </seg>
            <seg n="9b772ed4">
              Det är naturligtvis också en mycket olycklig utveckling att vi
              får vänta så länge på bilavgifterna. Det tror jag blir ytterligare
              en svår pedagogisk uppgift för oss att förklara. Det är svårt
              för stockholmarna att se hur man börjar bygga ut och omvandla
              vår stad utan att några satsningar på miljön görs förrän i början
              på
            </seg>
            <seg n="63a915e6">
              2000-talet.
            </seg>
            <seg n="fd23b400">
              Vad innebär det nu för vägtullarna att den nya politiska majoriteten
              i Stockholm har sagt nej till att besluta om några detaljplaner?
              Kommer även vägtullsdiskussionerna att dras i långbänk? Det vore
              i så fall olyckligt.
            </seg>
            <seg n="5d1bb277">
              Nu har vi tid att göra det som vi inte har gjort hitintills och
              vi har tid att titta på miljön.Till Jan Sandberg kan jag bara
              säga att vi tycker olika. Min åsikt är att vi i avvaktan på utbyggd
              kollektivtrafik och ökade miljöhänsyn skall säga nej till Österleden
              och Västerleden.
            </seg>
          </u>
          <note type="speaker" n="91d5308b">
            Anf. 24 LENNART FREMLING (fp):
          </note>
          <u who="lennart_fremling_ce5e35" xml:id="i-9065641c2d92c459-0" n="d7b989a2">
            <seg n="89a808e3">
              Herr talman! Jag vill nöja mig med att tacka Ines
            </seg>
            <seg n="417d9ceb">
              Uusmann för beskeden. Jag tolkar det så att hon är beredd att
              verka för att olika typer av miljöavgifter införs så snart som
              de går att införa.
            </seg>
          </u>
          <note n="0109012b">
            Anf. 25 Kommunikationsminister INES
          </note>
          <note type="speaker" n="4b527d8c">
            UUSMANN (s):
          </note>
          <u who="ines_uusmann_606db2" xml:id="i-777fb0715a0e0a3f-1" n="b759c6fa">
            <seg n="fba9f561">
              Herr talman! Inger Segelström säger att det är olyckligt att
              man inte har beaktat de alternativ som har kommit fram. Jag vill
              då påminna om att det liggande förslaget om innerstadszoner är
              ett förslag som grundar sig på en uppfattning från Svenska naturskyddsföreningen.
              Det alternativet är alltså ett direkt resultat av det arbete som
              Svenska naturskyddsföreningen har bedrivit.
            </seg>
            <seg n="09b841a3">
              Skogös utredning är nu ute på remiss. Jag förutsätter att det
              kommer fram synpunkter vid denna remissbehandling som också kan
              ligga till grund för de beslut som så småningom skall fattas.
            </seg>
            <seg n="fccfda08">
              Jag har också med stort intresse läst måndagens artikel i Aftonbladet.
              Jag tyckte att den lät så spännande att jag måste ta reda på vad
              som låg till grund för den. Det visade sig att man hade en kommitté,
              ungefär som den kommunikationskommitté som vi nu skall tillsätta,
              som lade fram ett handlingsprogram i höstas. Detta handlingsprogram
              handlar om olika miljöförbättrande åtgärder när det gäller trafiken.
            </seg>
            <seg n="4e425acc">
              Samtidigt har den brittiska regeringen lagt fram ett sparprogram
              för hela kommunikationsområdet. Sedan skall det ske en sammankoppling.
              Man jobbar alltså ungefär som vi gör när det gäller att revidera
              planerna. Referatet i Aftonbladet handlade ju inte om någonting
              nytt, utan det var rätt så gamla grejer.
            </seg>
            <seg n="5f33a37b">
              Kommer vägtullsförslaget nu att dras i långbänk och kommer regionen
              att göra halt och inte vilja anta några detaljplaner? Det är en
              berättigad fråga. Men den kan ju inte jag svara på. Jag kan inte
              bestämma om kommunerna i regionen skall dra några detaljplaner
              i långbänk. Jag beklagar att de kommuner och de som står bakom
              uppgörelsen inte lever upp till sina åtaganden. I budgetpropositionen
              säger vi att statens roll är att se till att vi lever upp till
              våra åtaganden.
            </seg>
            <seg n="808ec629">
              Men då måste också den andra parten göra det om det skall bli
              någonting av det hela.
            </seg>
          </u>
          <note type="speaker" n="2d6327ac">
            Anf. 26 INGER SEGELSTRÖM (s):
          </note>
          <u who="inger_segelstrom_3aea5f" xml:id="i-76fa4d531958b929-1" n="973cc39c">
            <seg n="4813b1a7">
              Herr talman! Nej, jag begär inte att kommunikationsministerns
              skall lösa detta med långbänken. Men jag tror att vi måste vara
              litet ödmjuka när remissvaren kommer in, att vi verkligen måste
              försöka att göra någonting bra av det här och att vi måste ta
              med miljöaspekterna. Då kan detta göra att Dennispaketet blir
              bra.
            </seg>
            <seg n="ec375663">
              Det som har varit symtomatiskt när det gäller hela
            </seg>
            <seg n="cc6a6bc8">
              Dennispaketet är ju att miljökonsekvenserna hela tiden har fått
              komma i efterhand. Detta kan nu rättas till beträffande vägtullsförslaget.
              Där finns fortfarande den möjligheten.
            </seg>
            <seg n="84edd80c">
              Sammantaget vidhåller jag att miljökonsekvenserna saknas i det
              liggande förslaget. Jag hoppas att de förslag som fortsättningsvis
              kommer in skall ge en allsidig belysning.
            </seg>
            <seg n="d813cc0e">
              Därmed vill jag tacka kommunikationsministern för debatten.
            </seg>
          </u>
          <note n="73ba141b">
            Anf. 27 Kommunikationsminister INES
          </note>
          <note type="speaker" n="4b527d8c">
            UUSMANN (s):
          </note>
          <u who="ines_uusmann_606db2" xml:id="i-ba47b5197dccefb9-1" n="b759c6fa" next="i-020dfda9024cda5f-1">
            <seg n="4246aa3a">
              Herr talman! Då vill jag säga till Inger Segelström att vi inte
              bara skall vara ödmjuka. Vi skall vara mycket öppna när vi läser
              remissvaren för att vi skall kunna ta till oss alla de bra alternativ
              som kan komma fram. Jag tycker att det har varit en brist i hela
              denna diskussion att alla har varit emot allting, men det är väldigt
              få som har kommit med några alternativ. Jag efterlyser bra och
              genomförbara alternativ. Då tror att jag det skall bli någonting
              bra också av detta.
            </seg>
          </u>
          <note n="d6de371b">
            Överläggningen var härmed avslutad.
          </note>
          <note n="0e303be4">
            Ajournering
          </note>
          <note n="a9a97df2">
            Kammaren beslöt kl. 13.44 på förslag av tredje vice talmannen
            att ajournera förhandlingarna till kl. 14.00.
          </note>
          <u who="ines_uusmann_606db2" xml:id="i-020dfda9024cda5f-1" n="b759c6fa" prev="i-ba47b5197dccefb9-1">
            <seg n="4ccf90d8">
              Återupptagna förhandlingar
            </seg>
          </u>
          <note n="fc60e107">
            Förhandlingarna återupptogs kl. 14.00
          </note>
          <note n="eea942d1">
            (Anf. 28-30 (t.o.m. andra stycket) hölls på engelska.)
          </note>
          <note n="5858bfe0">
            7 § Anförande av FN:s generalsekreterare
          </note>
          <note type="speaker" n="f1edc208">
            Anf. 28 TALMANNEN:
          </note>
          <note n="1f569710">
            Herr generalsekreterare! Ers excellenser! Ärade riksdagsledamöter!
            Bästa vänner!
          </note>
          <u who="ingegerd_troedsson_talman" xml:id="i-859753653088cd2e-1" n="a90bc6ae">
            <seg n="46a306ac">
              Det är mycket hedrande och en stor glädje för mig såsom talman
              i Sveriges riksdag att kunna hälsa Förenta nationernas generalsekreterare,
              Dr Boutros Boutros-Ghali, välkommen här i Sveriges riksdag när
              han nu är på officiellt besök i Sverige.
            </seg>
            <seg n="7cde9a3a">
              Herr generalsekreterare! Ni besöker oss i början av 1995. Det
              är det år då Förenta nationerna kommer att fira sitt 50-årsjubileum.
              Det gör att ert besök i
            </seg>
            <seg n="fe0ea673">
              Sverige och i Sveriges riksdag får ytterligare en dimension.
              Jag hoppas att ni verkligen känner att ni befinner er bland vänner
              och partner som, herr generalsekreterare, delar er hängivenhet
              för freden och utvecklingen. Sverige har oavbrutet och helhjärtat
              stött Förenta nationernas mål och arbete. Vi har alltid haft höga
              förväntningar på Förenta nationernas förmåga, även under de perioder
              då svårigheterna har varit överväldigande. Det kan gälla förebyggande
              arbete för att förhindra konflikter, fredsbevarande insatser eller
              återupprättande av fred när konflikter har inträffat.
            </seg>
            <seg n="fc176aa1">
              Sverige deltar aktivt i det regionala samarbetet, t.ex. i Europarådet
              och i organisationen för säkerhet och samarbete i Europa. För
              elva dagar sedan blev
            </seg>
            <seg n="40abe219">
              Sverige medlem av Europeiska unionen. Följaktligen deltar Sverige
              helt och fullt i unionens utrikespolitiska arbete. Detta innebär
              emellertid inte att vi kommer att minska vårt stöd till Förenta
              nationerna. Ur svensk synvinkel vill vi tvärtom se - och vi kommer
              också att argumentera för det i den europeiska unionen - att
            </seg>
            <seg n="c97a7e30">
              Förenta nationerna i framtiden skall reformeras och bli ännu
              starkare och mäktigare. Skälet är uppenbart:
            </seg>
            <seg n="a480f524">
              Förenta nationerna är den enda organisation som kan anta de enorma
              politiska utmaningarna som vi har framför oss under nästa sekel
              när det gäller globala fredsbevarande insatser och förebyggande
              diplomati, liksom när det gäller en hållbar utveckling och mänskliga
              rättigheter.
            </seg>
            <seg n="15b0f208">
              Herr generalsekreterare! Enligt min uppfattning, måste tyngdpunkten
              förskjutas från att hantera konflikter till att förhindra konflikter
              när det gäller aktiviteter för fred och utveckling. Såsom sittande
              ordförande i en rådgivande högnivågrupp för hållbar utveckling
              som ni har inrättat, vill jag ta detta tillfälle att understryka
              vikten av att förena arbetet för hållbar utveckling, ekonomiskt,
              socialt och i miljöhänseende, med arbetet för rättvisa och säkerhet,
              demokrati och mänskliga rättigheter globalt.
            </seg>
            <seg n="cb04e02c">
              Ers excellens, Dr Boutros-Ghali, efter denna korta inledning
              inbjuder jag er nu hjärtligt att ta till orda inför denna celebra
              församling och att ge era synpunkter på Förenta nationernas framtid
              i ljuset av den politiska och ekonomiska utvecklingen som nyligen
              har ägt rum i världen.
            </seg>
            <seg n="838267a5">
              (Applåder)
            </seg>
          </u>
          <note n="52655fbe">
            Herr generalsekreterare, ordet är ert!
          </note>
          <note type="speaker" n="5b4d3a09">
            Anf. 29 FN:
          </note>
          <note n="dd3c49d1">
            s generalsekreterare BOUTROS
          </note>
          <u xml:id="i-12c73c982ebc8218-2" n="dda4364f" who="unknown">
            <seg n="a8bad666">
              BOUTROS-GHALI:
            </seg>
          </u>
          <note n="7d6cda85">
            Fru talman! Riksdagsledamöter! Mina damer och herrar!
          </note>
          <u who="unknown" xml:id="i-859753653088cd2e-2" n="dda4364f">
            <seg n="d73beba2">
              Det är mycket hedrande och en stor glädje för mig att få tala
              till denna församling. Ert parlament har en ytterst framstående
              och lång historia.
            </seg>
            <seg n="ec534806">
              Jag skulle vilja ta tillfället i akt att framföra mina gratulationer
              till det svenska folket med anledning av ert beslut att gå med
              i Europeiska unionen. Det är ytterligare ett exempel på Sveriges
              engagemang i det internationella samarbetet.
            </seg>
            <seg n="bb790bbf">
              Såsom generalsekreterare i Förenta nationerna är jag väl medveten
              om hur djupt det här engagemanget är. Under det gångna halvseklet
              har Sverige erbjudit ett väsentligt stöd till Förenta nationerna
              i dess strävan för utveckling, fred och demokrati. Sverige har
              också varit ett mycket gott föredöme när det gäller internationell
              medborgerlig plikt.
            </seg>
            <seg n="98db2b00">
              Under senare år har det framgått allt tydligare att utveckling
              är nyckeln när det gäller att avvärja konflikter. Vi inser nu
              att internationellt bistånd till utvecklingsländerna är en mycket
              viktig utgift för att åstadkomma global stabilitet. Det är en
              vital framtidsinvestering.
            </seg>
            <seg n="c94404c2">
              Sverige har gått i bräschen när det gäller att erkänna hur viktig
              utvecklingen är. Sverige är känt som en av de mest generösa gynnarna
              av utvecklingsländerna.
            </seg>
            <seg n="c6cb4206">
              Ekonomiska svårigheter har tvingat många länder att revidera
              sitt engagemang för internationellt utvecklingsbistånd. Sverige
              har inte förskonats från detta. Såsom före detta parlamentariker
              förstår jag helt och fullt de svåra val ni tvingas göra. Men med
              hänsyn till Sveriges historia är jag övertygad om att
            </seg>
            <seg n="fc34944f">
              Sverige kommer att fortsätta stödja internationell utveckling.
            </seg>
            <seg n="fcabb564">
              Det fredsbevarande arbetet står just nu också inför många utmaningar.
              Uppdragen har blivit alltmer ambitiösa och omfattande. Många uppdrag
              innefattar nu nya dimensioner såsom valtekniska, polisiära och
              humanitära ansträngningar. Dessa uppdrag stöter ofta på motstånd
              och utsätts för faror. Vi håller på att kryssa i oskyddade farvatten,
              som döljer farliga rev.
            </seg>
            <seg n="3739ef12">
              Jag vill tacka Sverige för dess starka stöd på den här resan.
              Drygt 50 000 svenska soldater har tjänstgjort i 22 uppdrag hittills.
              För närvarande befinner sig över 1 300 svenska soldater i tjänst
              inom ramen för 8
            </seg>
            <seg n="9f9320a8">
              olika uppdrag. Jag är mycket glad över den svenska utrikesministerns
              uttalande inför Förenta nationernas generalförsamling som gick
              ut på att Sverige är redo att upprätta en fredsbevarande brigad
              och hjälpa till att förbättra utbildningen för de fredsbevarande
              soldaterna.
            </seg>
            <seg n="5b9c5d97">
              I dag skulle jag vilja koncentrera mig på ett tredje ämne som
              får en allt större betydelse för världssamfundet: demokratiseringen.
              Jag skulle vilja erinra om en kommentar som gjordes vid en öppningsceremoni
              för mer än fyra decennier sedan av en av era landsmän som var
              en av mina föregångare. Generalsekreterare Dag Hammarskjöld sade
              då att han inte tyckte att det var realistiskt att kalla sin era
              för demokratins tidsålder, men han konstaterade att demokratin
              som ideal hade blivit populär som aldrig tidigare. Ordet kanske
              skulle kunna användas "som en utmaning och inte som ett uttryck
              för en slutförd uppgift."
            </seg>
            <seg n="cfbda6b6">
              Sedan dess har nya livskraftiga demokratier kommit till stånd
              överallt på jordklotet, och på internationell nivå har demokratiseringen
              gjort oerhörda framsteg. Men vi måste fortfarande betrakta denna
              nya demokratins tidsålder som ett fortgående arbete.
            </seg>
            <seg n="ff5cdc82">
              Det är inte alls något givet att den här processen kommer att
              lyckas, men det är mycket angeläget att den gör det.
            </seg>
            <seg n="f5508006">
              De som kritiserar demokratiseringen säger att demokrati leder
              till oordning. En del säger att den försämrar effektiviteten.
              Andra föreslår att den måste uppskjutas tills man verkligen har
              genomfört utvecklingen.
            </seg>
            <seg n="783eba26">
              Det kan ligga ett visst mått av sanning i sådana påståenden,
              men alltför ofta kommer sådana uttalanden från demokratins fiender.
            </seg>
            <seg n="cfc787e2">
              Samtidigt utgör demokratin inom och mellan stater ett viktigt
              stöd för fred och utveckling. Inom skilda stater skapar demokratin
              en stabilitet som behövs för freden genom att den främjar respekten
              för mänskliga rättigheter och skapar förhållanden som gör att
              människor kan uttrycka sin vilja. Internationellt engageras alla
              stater, både små och stora, i beslutsprocessen när det gäller
              de stora världsfrågorna. Detta uppmuntrar den ömsesidiga respekt
              som är nödvändig för freden.
            </seg>
            <seg n="38495e4f">
              En demokrati krigar inte mot andra demokratier.
            </seg>
            <seg n="c45c105a">
              Demokrati inom staterna gynnar utvecklingen genom att den främjar
              kreativiteten och samarbetet, vilket gör ekonomiska och sociala
              framgångar möjliga. Demokrati mellan nationerna främjar utvecklingen
              genom att den sporrar till internationellt samarbete och befrämjar
              freden.
            </seg>
            <seg n="0dbbb4c7">
              Vår tid präglas av dramatiska och allomfattande förändringar.
              Staten som nationell problemlösningsmekanism ifrågasätts. Staten
              ifrågasätts som varande grundvalen i det internationella systemet.
            </seg>
            <seg n="b1f8858b">
              Ekonomiska, politiska och militära intressen utövar påtryckningar
              på staten ovanifrån. Nerifrån kräver medborgarna större öppenhet
              och ansvar, utvidgad representation och mer deltagande i det nationella
              och internationella livet. Vissa stater hotas av splittring när
              människor söker trygghet genom att identifiera sig själva med
              allt mindre etniska grupper när det sker förändringar.
            </seg>
            <seg n="94f2cfe5">
              I detta sammanhang är demokratin väsentlig för att staten skall
              kunna överleva som styrande institution och som ett redskap för
              mänskligt framåtskridande. Demokrati, både inom och mellan stater,
              är nyckeln till fred och utveckling. Därför är det väsentligt
              att det internationella samfundet strävar efter demokrati inom
              och mellan staterna. I detta sammanhang kan
            </seg>
            <seg n="1e4bc283">
              Förenta nationerna erbjuda en ovärderlig hjälp.
            </seg>
            <seg n="ca6a42f4">
              FN-organisationen har ett antal olika instanser som kan stödja
              de demokratiska strävanden inom staterna. En division för bistånd
              vid politiska val upprättades i januari 1992 för att man skulle
              kunna ge praktiskt och tekniskt stöd vid politiska val. Via avdelningen
              för utvecklingsstöd kan Förenta nationerna bidra till att upprätta
              en offentlig sektor som stöder ett bra styre för respektive land.
              Förenta nationernas utvecklingsprogram, UNDP, hjälper till att
              stärka olika delar av det civila samhället och trygga demokratin.
            </seg>
            <seg n="b707f8d2">
              Världsorganisationen kan bidra med hjälp såväl före som under
              och efter politiska val. Innan själva omröstningen äger rum kan
              Förenta nationerna hjälpa till med att upprätta en valbudget,
              upprätta röstlängder och utbilda valarbetare. FN kan också hjälpa
              till att ombilda politiska rörelser till politiska partier. Så
              skedde med FMLN i Salvador och även beträffande
            </seg>
            <seg n="e28d33e0">
              Under valen ger Förenta nationerna teknisk och praktisk hjälp
              med transporter och annat och samordnar observatörernas och övervakarnas
              arbete. Detta bistånd kan kompletteras med en fredsbevarande operation
              om omröstningen äger rum under mycket spända förhållanden, som
              t.ex. i Kambodja. Nyligen gavs stöd till politiska val i de lyckade
              valen i Sydafrika och i Moçambique.
            </seg>
            <seg n="cd1ae3e0">
              Så har vi det tredje och kanske det svåraste stadiet i demokratiseringsprocessen.
              Det innebär att man upprättar en miljö som låter demokratin överleva
              när valet väl är över. Denna miljö måste omfatta en författning
              för landet, ett oberoende rättsväsende och statliga institutioner
              med integritet. Det måste också finnas en grundmurad tro på att
              det är viktigt att det finns ett rättssamhälle och att folket
              deltar i besluten.
            </seg>
            <seg n="28e01198">
              Det internationella samfundet måste hjälpa Förenta nationerna
              att stärka dess förmåga att hjälpa olika stater att utöva och
              vidareutveckla demokratin.
            </seg>
            <seg n="f7bfaa72">
              Världsorganisationen är en ytterst viktig resurs i hela arbetet
              med att bygga upp demokratiska system. Detta är ett system som
              bäst kan stödja och främja internationell fred och utveckling.
            </seg>
            <seg n="c02fc509">
              Det är också oerhört viktigt att det internationella samfundet
              försöker stödja demokratin stater emellan.
            </seg>
            <seg n="18d15ca7">
              De organ som stöder och utvecklar internationella relationer
              bör stärkas, men vi skall också sträva efter att få in fler aktörer
              i den internationella beslutsprocessen.
            </seg>
            <seg n="a16fb38d">
              Det är sex olika delar i denna process som man kan sätta fingret
              på.
            </seg>
            <seg n="f7c07b6f">
              För det första behövs en demokratisering av själva
            </seg>
            <seg n="4a51394a">
              FN:s system. När FN nu går in i sitt andra halvsekel så ställs
              det krav på att man skall se över förhållandet mellan säkerhetsrådet
              och generalförsamlingen. Det ställs också alltmer krav på att
              man skall ha ett mer representativt säkerhetsråd och på en utökning
              av detta.
            </seg>
            <seg n="d9bcbbea">
              För några år sedan var det ingen som talade om att demokratisera
              Förenta nationernas system, men i dag är detta något som man allvarligt
              reflekterar över, just därför att människor i hela världen kräver
              mer av demokrati i sina egna länder. Det är på den grundvalen
              som demokratisering i en större omfattning kan övervägas. Ju mer
              generalförsamlingen företräder en samling demokratier, desto mer
              auktoritet kommer den att få.
            </seg>
            <seg n="5e1ee75f">
              För det andra måste Förenta nationerna få till stånd en bättre
              samordning med regionala överenskommelser och regionala organisationer.
              Därför har
            </seg>
            <seg n="4d835928">
              Förenta nationerna lagt om och decentraliserat ekonomiskt och
              socialt arbete ut till regionala kommissioner. När det gäller
              internationell fred och säkerhet har Förenta nationerna alltmer
              gått in i samarbete med regionala uppgörelser. Sverige har givit
              ett starkt stöd till detta arbete.
            </seg>
            <seg n="4b9200fb">
              För det tredje kan utvidgandet av icke statliga organisationer
              utgöra en stor faktor för demokratiseringen i hela det internationella
              systemet.
            </seg>
            <seg n="cd725eb1">
              Vi har upplevt inte bara att folken deltar alltmer i dessa, utan
              också att dessa organisationer har alltmer inegagerat sig i de
              demokratiska institutionerna. Det är dessa organisationer som
              för fram de minsta gruppernas önskningar och behov och väcker
              internationell uppmärksamhet. De gynnar kontakten mellan medborgargrupper
              världen runt när det gäller t.ex. att försvara politiska fångar,
              främja utveckling och stärka utslagna sociala grupper. Vi måste
              verkligen erkänna hur viktiga de är och befrämja deras deltagande
              i den internationella dialogen.
            </seg>
            <seg n="876514a1">
              För det fjärde gäller det att ha oberoende och självständiga
              kommunikationsmedier som kan garantera tankens frihet och ett
              fritt idéflöde. Med fria och ansvarskännande medier blir det möjligt
              att få till stånd en dialog mellan folk och länder. Det är en
              förutsättning för demokrati. När människor har yttrandefrihet
              så blir det svårare för korruption, diskriminering och orättvisor
              att överleva. Vi måste stå fast nu när vi vill främja idealet
              av en fri press. Vi måste vara redo att skydda och försvara den
              när den är fara.
            </seg>
            <seg n="808084a2">
              För det femte har ett antal världsomfattande konferenser stärkt
              de demokratiska principerna när det gäller internationella angelägenheter.
            </seg>
            <seg n="b1838fcf">
              Nästa konferens blir Världskonferensen för social utveckling
              som kommer att äga rum i Köpenhamn i mars. Sådana här konferenser
              innebär en pågående demokratisk process mellan olika länder, och
              de kan bidra till att hjälpa världssamfundet att framföra en ny
              global vision av utveckling. Emellertid måste det internationella
              samfundet få dessa konferenser att engagera sig så att man verkligen
              får till stånd ett målmedvetet arbete. De lösningar som man kommer
              fram till i den internationella debatten måste stöttas upp av
              nationella insatser om den demokratiska processen skall få en
              meningsfull innebörd.
            </seg>
            <seg n="fa13e4a5">
              Den sjätte punkten när det gäller demokratisering är den ökade
              betydelsen av internationell rätt. De olika staterna erkänner
              alltmer att detta med att vända sig till Internationella domstolen
              är ett nödvändigt och demokratiskt alternativ till konflikt. Generalförsamlingen
              funderar nu över ett förslag från Internationella rättskommissionen
              som går ut på att upprätta en internationell brottmålsdomstol
              där man skall döma i brottmål som berör det internationella samfundet.
            </seg>
            <seg n="be0cb675">
              Tanken att internationella relationer skall styras av förutsägbara
              lagar är ett relativt nytt fenomen. Det är ett av de viktigaste
              dragen i utvecklingen i vår tid när det gäller följderna för mänsklig
              välfärd.
            </seg>
            <seg n="744311a5">
              Alla känner väl till Sveriges enastående goda rykte när det gäller
              demokrati. Jag skulle dock vilja lyckönska er till en yttring
              av detta goda rykte. Denna kammare har högre kvinnorepresentation
              än något annat parlament i världen. Jag gör honnör för detta goda
              föredöme.
            </seg>
            <seg n="4af97b22">
              Så skulle jag vilja uttrycka min uppskattning av
            </seg>
            <seg n="1fc55307">
              Sveriges stöd till demokratin inom andra stater. Sverige leder
              nu en grupp länder som försöker upprätta ett internationellt institut
              för demokrati och bistånd vid val. Detta institut kommer att bli
              en oerhört värdefull tillgång under kommande år.
            </seg>
            <seg n="050a6e1f">
              Sverige har också varit en föregångare när det gäller demokratisering
              nationer emellan. Statsminister
            </seg>
            <seg n="59b3eba8">
              Ingvar Carlsson är medordförande för kommissionen om global styrning.
              Jag ser fram emot att få kommissionens slutsatser i slutet av
              denna månad.
            </seg>
            <seg n="ad41e863">
              Jag vill också berömma Sveriges insatser för demokratin. De ligger
              helt klart i nivå med ert lands stöd för utveckling och fred.
              Men jag skulle också ytterligare en gång vilja framhäva att detta
              bara är en början.
            </seg>
            <seg n="5f176cbb">
              När nu Förenta nationerna går in i sitt andra halvsekel finns
              det politiska och ekonomiska påtryckningar som gör att många stater
              är frestade att låta interntionella insatser komma i andra hand.
              Andra åter har ännu inte insett att internationellt stöd kan ha
              en stor potential också på andra områden än fred och utveckling.
            </seg>
            <seg n="462e818f">
              Men nu är det oerhört viktigt att vi kan gå framåt i vår strävan
              efter internationell demokrati. Det är något som måste komplettera
              vårt sökande efter fred och utveckling. Vi måste inse att internationellt
              stöd för alla dessa tre mål är nödvändigt om mänskligheten skall
              kunna utvecklas framgångsrikt.
            </seg>
            <seg n="5675f7e6">
              Vi har en lång väg att gå. Men jag förväntar mig att Sverige
              på nytt skall visa vägen. Med ert och det internationella samfundets
              engagemang är jag övertygad om att vi kan göra demokratins tidevarv
              till en verklighet för alla.
            </seg>
            <seg n="3fedac17">
              Tack.
            </seg>
            <seg n="838267a5">
              (Applåder)
            </seg>
          </u>
          <note n="0fe0812e">
            Renamo i Moçambique.
          </note>
          <note type="speaker" n="79f100c4">
            Anf. 30 TALMANNEN:
          </note>
          <u who="ingegerd_troedsson_talman" xml:id="i-c15e05d05ac07794-3" n="a90bc6ae" next="i-859753653088cd2e-3">
            <seg n="f4995e5e">
              Tack så mycket, herr generalsekreterare, för ett ytterst intressant
              tal. Vi uppskattar alldeles särskilt att ni har valt att koncentrera
              er på hur viktigt och nödvändigt det är med demokrati om man skall
              få till stånd en utveckling som är humanistisk i mänsklighetens
              historia. Jag kan försäkra er om att samtidigt som vi fortsätter
              att utvidga vårt internationella samarbete kommer vi att försöka
              vidareutveckla vår egen demokrati och verkligen delta i biståndet
              för att hjälpa de nya demokratierna att utvecklas. Vi har ett
              brett samarbete med parlamenten i de nya demokratierna. I
            </seg>
            <seg n="64ae6a22">
              riksdagen finns det många ledamöter som också har varit med som
              observatörer vid val i de länder ni nämnde. Vi tackar er så hjärtligt.
            </seg>
            <seg n="5fc02fea">
              Nu skulle jag vilja uppmana de riksdagsledamöter som sitter här
              och regeringens representanter och gästerna att delta i en mottagning.
            </seg>
            <seg n="9542388d">
              Jag inbjuder kammarens ledamöter, regeringens företrädare och
              de inbjudna gästerna till en mottagning i sammanbindningsbanan.
            </seg>
          </u>
          <note n="0e303be4">
            Ajournering
          </note>
          <note n="4b5fa1db">
            Kammaren beslöt kl. 14.32 på förslag av talmannen att ajournera
            förhandlingarna till kl. 15.30 då interpellationsdebatterna skulle
            återupptas.
          </note>
          <u who="ingegerd_troedsson_talman" xml:id="i-859753653088cd2e-3" n="a90bc6ae" prev="i-c15e05d05ac07794-3">
            <seg n="4ccf90d8">
              Återupptagna förhandlingar
            </seg>
          </u>
          <note n="80f63165">
            Förhandlingarna återupptogs kl. 15.30.
          </note>
          <note n="d8d36c6b">
            8 § Svar på interpellation 1994/95:37 om regeringens syn på privatiseringar
            m.m.
          </note>
          <note n="564199ec">
            Anf. 31 Näringsminister STEN
          </note>
          <note type="speaker" n="453e9384">
            HECKSCHER (s):
          </note>
          <u who="unknown" xml:id="i-8671e7aa5dcc8041-5" n="dda4364f">
            <seg n="15beae4e">
              Fru talman! Per Westerberg har ställt följande frågor till mig.
            </seg>
            <seg n="2cc960f0">
              1. Vilka fortsatta privatiseringar av statliga företag är aktuella?
            </seg>
            <seg n="0dd941a7">
              2. Är regeringen beredd att tillskjuta ytterligare kapital för
              att säkerställa de statliga företagens kapital- och investeringsbehov?
            </seg>
            <seg n="72c7e4a1">
              3. Vilka åtgärder avser regeringen att vidta för att riskkapitalmarknaden
              skall kunna generera nytt kapital så att kapitalbehovet i svenska
              företag kan tillgodoses?
            </seg>
            <seg n="a557386e">
              4. Vilken volym nytt kapital bedömer regeringen att riskkapitalmarknaden
              behöver generera för att tillfredsställa kapitalbehovet i svenska
              företag?
            </seg>
            <seg n="f369a136">
              Låt mig börja mitt svar med att upprepa det som sades i regeringsförklaringen
              i oktober, nämligen att de ideologiska privatiseringarna skall
              upphöra.
            </seg>
            <seg n="0c6e5b98">
              Staten är ägare till många företag. De ursprungliga skälen för
              statligt ägande skiftar från fall till fall.
            </seg>
            <seg n="00cef608">
              Staten skall uppträda som en ansvarsfull ägare. I detta ligger
              enligt min uppfattning bl.a. att skälen för det statliga ägandet
              fortlöpande analyseras. Om analysen visar att det är motiverat
              med förändringar. kommer sådana att ske. Blir det fråga om försäljningar,
              kommer det i så fall att ske vid ett lämpligt tillfälle där stor
              hänsyn tas till att få ut ett mycket bra pris för säljaren - och
              inte bara för köparna, som i några tidigare fall.
            </seg>
            <seg n="0194ea04">
              Det råder bred politisk enighet om att Nordbanken bör säljas.
              Tidpunkten för detta är inte bestämd och beror bl.a. på när det
              går att få ut ett bra pris.
            </seg>
            <seg n="518beb6c">
              Någon försäljningslista i övrigt kommer vi inte att upprätta.
              Jag finner det vara en egendomlig tanke att regeringen nu skall
              deklarera vad den skall sälja och när detta skall ske. Ett sådant
              handlande gynnar varken företagen eller ägaren, staten.
            </seg>
            <seg n="f71e0db7">
              Skillnaden mellan den förra regeringen och den nuvarande är att
              vi på detta område handlar pragmatiskt och inte renodlat ideologiskt.
              Jag delar inte Per
            </seg>
            <seg n="5fec909a">
              Westerbergs uppfattning att statligt ägande alltid är dåligt
              och privat ägande alltid bra. Min uppfattning är att en mångfald
              är bra, dvs. att företag med statligt ägande och med kooperativt
              ägande skall existera jämsides med privat ägda företag. Per Westerberg
              hänvisar i sin interpellation till internationella erfarenheter
              av hur bra det går för företag som blivit privatiserade. Sådana
              jämförelser är inte helt relevanta.
            </seg>
            <seg n="f14242cb">
              Historien visar att svenska statligt ägda företag -
            </seg>
            <seg n="b3cfc125">
              åtminstone under socialdemokratiska regeringar -
            </seg>
            <seg n="4664a9df">
              administreras på ett betydligt bättre sätt än i många andra länder
              och att staten vidareutvecklat de förmögenhetsvärden som finns
              i innehavet av bolag.
            </seg>
            <seg n="1641deda">
              Staten skall vara en aktiv och ansvarsfull ägare till företag.
              Per Westerberg tar i sin interpellation upp frågan om kapitalanskaffning
              till de statligt ägda företagen. I rollen som ansvarsfull ägare
              ligger naturligtivis att se till att företagen har en ändamålsenlig
              kapitalstruktur. Detta skall då ställas i relation till en med
              hänsyn till bl.a. konkurrenssituationen lämplig tillväxttakt.
              En noggrann analys av kapitalstrukturen kan medföra att det bedöms
              ändamålsenligt att företaget skall ha nytt kapital. I dessa fall
              får staten bedöma om staten eller någon annan skall tillskjuta
              kapitalet.
            </seg>
            <seg n="afad50d3">
              Det är enligt min mening inte lämpligt att i förväg bestämma
              sig för ett visst handlingsalternativ. Jag utesluter inte att
              det i vissa fall kan vara till fördel för såväl säljare som bolag
              att få nya hel- eller delägare, men fördelar och nackdelar får
              analyseras för varje företag.
            </seg>
            <seg n="5d89a128">
              Per Westerberg talar i sin interpellation också om att det för
              riskkapitalförsörjningen är bra att det finns många privata aktieägare.
              Sverige hör redan till de länder i världen som har det mest spridda
              aktieägandet. För egen del vill jag betona att jag ser positivt
              på att privatpersoner sparar i aktier direkt eller via fonder.
              Däremot vänder jag mig mot påståendet att de s.k. breda privatiseringarna
              gör det lättare att få fram riskkapital. De informationer jag
              har visar att de flesta som köper aktier vid privatiseringarna
              redan äger aktier och kanske skulle ha satsat i någon annan aktie
              om inte privatiseringarna bedömts vara så förmånliga för köparen.
              Liknande resonemang kan föras om dem som tidigare inte ägt aktier
              och som köpt aktier i privatiseringarna. Mycket tyder på, åtminstone
              i andra länder, att dessa kommer att äga aktier endast i privatiserade
              företag - i den mån de alls behåller dem -
            </seg>
            <seg n="8f113bf1">
              och inte gör en mer eller mindre snabb sorti ur aktieägandet.
            </seg>
            <seg n="9e68ff1d">
              Vad gäller riskkapitalbehovet i Sverige är vi överens om att
              det kommer att bli stort framöver - om vi skall få en balanserad
              tillväxt i näringslivet. Per Westerberg vet lika väl som jag att
              det är mycket svårt, för att inte säga omöjligt, att göra rimliga
              prognoser på detta område. Enligt min mening är det statens uppgift
              att medverka till att ta bort institutionella flaskhalsar på detta
              område. Jag delar inte uppfattningen att nytillkomna aktieägargrupper
              i samband med privatiseringar ökar tillgången på riskkapital också
              för andra företag. Det finns därför inte något skäl att staten
              skall lägga pengar på detta. Det är enligt min uppfattning en
              felsyn att motivera privatiseringar med att skaffa fram nytt riskkapital.
              I stället riskerar man att konkurrera med andra på marknaden som
              behöver kapital från småsparare. Man åstadkommer något som är
              kontraproduktivt bara för att följa sin ideologi.
            </seg>
          </u>
          <note type="speaker" n="a00e3709">
            Anf. 32 PER WESTERBERG (m):
          </note>
          <u who="per_westerberg_946438" xml:id="i-5c59f612711f5a7d-0" n="b9fd3604">
            <seg n="f695f145">
              Fru talman! Först ber jag att få tacka näringsministern för svaret
              på mina frågor.
            </seg>
            <seg n="371b1f3a">
              Den statliga företagssektorn är - det är ingen hemlighet - en
              mycket traditionell sektor. Den har uppkommit delvis under 1800-talet
              från dåtida tänkande, till en del i samband med regionalpolitiska
              insatser och krisuppgörelser eller krisinsatser i särskilda krisföretag.
              Det statliga företagsägandet har med andra ord inte varit särskilt
              dynamiskt. Däremot har en del företag i sig varit dynamiska. Staten
              som ägare till företag har snarast tenderat att placera sitt innehav
              i madrassen och möjligen agera i samband med olika typer av påtryckningsgrupper
              eller frågor som närmast liknar politisk utpressning.
            </seg>
            <seg n="e3d50135">
              Fru talman! I denna kammare har i tidigare debatter tidigare
              industriministrar med socialdemokratisk beteckning markerat att
              det statliga företagandet skall skötas på exakt samma sätt som
              motsvarande privata, dvs. strikt kommersiellt. Då har vi naturligtvis
              rest frågan: Varför skall företagen i så fall vara statliga när
              staten har ont om kapital och behöver lösgöra pengar för att kunna
              göra investeringar på andra för skattebetalarna mer angelägna
              områden? Det är en fråga som har ställts i princip i vartenda
              land i hela Europa.
            </seg>
            <seg n="b885dd02">
              Nästan vartenda land i Europa, med undantag av
            </seg>
            <seg n="2a57f3cf">
              Norge, genomför eller har genomfört omfattande privatiseringar
              oavsett vilken politisk färg regeringen har haft.
            </seg>
            <seg n="f3f21da7">
              Vi försökte, när vi satt vid makten, att genomföra pragmatiska
              privatiseringar, där vi inte bara såg till ideologin. Vi gjorde
              det när Svenskt Stål hade behov av att undgå strafftullar i USA
              och inte bli stämplat som statsägt och statsubventionerat, när
              Celsius Industrier hade behov av att kunna agera även i affärer
              ute i Europa i samband med samordningen och samarbetet vid integrationen
              av Europas hela försvarsindustrier. Då var det angeläget att företaget
              var kommersiellt och privatägt. Det var likadant med Assidomän.
              Vi försökte att skapa en slagkraftig industri som tar till vara
              svensk kompetens och svenska råvaror offensivt för att ge arbetstillfällen
              i utsatta regioner.
            </seg>
            <seg n="d5bbd18b">
              Så var det med Pharmacia, då det inte minst efter debatten om
              Volvo-Renault var angeläget att visa att
            </seg>
            <seg n="ada06ead">
              Pharmacia är ett kommersiellt privat företag, som ju äger Italiens
              största läkemedelsföretag, och verkligen agerar affärsmässigt,
              inte nationalistiskt svenskt.
            </seg>
            <seg n="cc950135">
              De privatiseringar som har genomförts har enligt
            </seg>
            <seg n="771cba99">
              Aktiefrämjandets olika undersökningar under samma period gett
              Sverige 600 000 nya aktiesparare. I Aktiefrämjandets olika undersökningar
              kom man fram till att det var en stor andel kvinnor som blev aktieägare.
            </seg>
            <seg n="efeef18f">
              Många var lågavlönade, många bodde i landsorten, många kom från
              Norrland och två tredjedelar var under 29 år, dvs. att det var
              helt nya oprövade grupper som därmed bidrog till kapitalförsörjningen
              av de svenska företagen på ett mycket positivt sätt. Det visar
              sig också i en allt ökande siffra när det gäller den positiva
              synen hos svenska folket på privatiseringarna, nästan dubbelt
              så många var positiva i förhållande till dem som var negativa.
            </seg>
            <seg n="5a61ff17">
              Vi skall också komma ihåg att man under 1980-
            </seg>
            <seg n="875e6725">
              talets boom kunde komma upp i en riskkapitaltillförsel till företagen
              på 5-10 miljarder per år. 1994 var vi uppe i 45 miljarder. Det
              är nivåer som vi behöver för att klara svenskt näringslivs expansion,
              som jag tror är nödvändig. Självfallet spelar privatiseringarna
              sin roll här, men kanske i synnerhet beskattningen av riskkapitalet,
              alltifrån realisationsvinst, dubbelbeskattning, förmögenhetsskatt
              på riskkapital m.m.
            </seg>
            <seg n="f8824f3d">
              Jag skulle därför vilja ställa tre kompletterande frågor till
              näringsministern:
            </seg>
            <seg n="82532c5b">
              För det första: Hur ser näringsministern på situationen med riskkapitalförsörjningen?
              Det är ju inte längre någon hemlighet att det för utländskt riskkapital
              i Sverige, vilket agerar på svensk riskkapitalmarknad, är avsevärt
              lägre skatt än för svenskt riskkapital.
            </seg>
            <seg n="a86f626e">
              Det svenska riskkapitalet är alltså diskriminerat jämfört med
              det utländska. Det kommer naturligtvis att minska tillförseln
              från Sverige, och det kommer att minska volymen.
            </seg>
            <seg n="fda64b11">
              För det andra: Hur ser näringsministern på och vilka åtgärder
              är han villig att vidta för fortsatt breddning av aktiesparandet?
              Det finns många inom marknaden som säger att mycket talar för
              att det inte räcker med pensionsstiftelser och försäkringsbolag
              utan att vi även måste få en bredd i aktiesparandet för att få
              fram nya investeringar och nytt sparkapital om vi skall kunna
              klara försörjningen - en del måste då komma även från Sverige,
              inte bara från utlandet.
            </seg>
            <seg n="deb69477">
              För det tredje: Det kommer att behövas nyemissioner. Vi ser det
              i Telia och i Vattenfall, men även i andra företag. Alternativet
              till nyemissioner är att man förtvinar, inte tar till vara, den
              tekniska kompetens som bevisligen finns. Om man inte är beredd
              att kunna gå till marknaden för nytt kapital måste statskassan
              skära på andra angelägna utgifter. Är man beredd till det?
            </seg>
            <seg n="58064acc">
              Jag vill bara peka på svårigheterna. Jag begär inte att näringsministern
              skall lägga fram en lista över när olika åtgärder skall genomföras
              men att han skall kunna påvisa en vilja att på ett pragmatiskt
              sätt konstruktivt pröva de åtgärder som behöver vidtas; det gäller
              inte bara Nordbanken. Jag har nämnt Telia och
            </seg>
            <seg n="d1a6af4c">
              Vattenfall. Vi har också Konkurrensverkets mycket hårda kritik
              av Apoteksbolagets grossistverksamhet som är sammankopplat med
              monopolverksamheten inom detaljhandeln, där det finns starka ideologiska
              skäl ur konkurrenssynvinkel för att det skulle avskiljas och kanske
              få nya ägare.
            </seg>
          </u>
          <note type="speaker" n="ba4d4e1e">
            Anf. 33 STEN TOLGFORS (m):
          </note>
          <u who="sten_tolgfors_794105" xml:id="i-a3ce2c93dfbd7bde-0" n="b7f1709a">
            <seg n="3ec039c2">
              Fru talman! Bilden av regeringens principiella och praktiska
              syn på privatiseringar är som framgår av Per
            </seg>
            <seg n="ed7eddbf">
              Westerbergs interpellation mycket otydlig.
            </seg>
            <seg n="c5cdf191">
              De ideologiskt motiverade privatiseringarna skall upphöra, säger
              regeringen. Samtidigt har man tidigare sagt - också i näringsministerns
              svar - att privatiseringar ändå kan komma att ske under perioden
              - när och vilka är dock oklart. Besked om detta vore naturligtvis
              välkommet. Rimligen måste det väl anses som normaltillståndet
              att svenska företag inte ägs av staten och att det därför i varje
              enskilt fall bör finnas mycket starka skäl för att statligt företagsägande
              över huvud taget skall kunna försvaras.
            </seg>
            <seg n="61eaa4c3">
              Detta verkar dock inte riktigt vara regeringens uppfattning.
              I budgetpropositionen står följande att läsa: I vissa fall, då
              motiven för statligt ägande inte längre bedöms vara aktuella eller
              angelägna, bör avveckling av statens engagemang övervägas.
            </seg>
            <seg n="ccd292a5">
              Även om motiv för statligt ägande enligt regeringens egen bedömning
              inte längre föreligger, skall privatisering endast i vissa fall
              övervägas - och då bara övervägas! Är det så man skall tolka skrivningen?
            </seg>
            <seg n="ac30d95c">
              Det borde rimligen inte vara så att den som vill att på marknaden
              agerande företag skall ägas enligt marknadsmässigt normala villkor
              skall behöva argumentera för och försvara den uppfattningen. Tvärtom!
            </seg>
            <seg n="8292638a">
              Den som avvisar privatiseringar, vilket regeringen verkar göra,
              bör i stället förklara varför denne av ideologiska skäl föredrar
              ett statligt ägande framför ett privat.
            </seg>
            <seg n="9aab91eb">
              Fru talman! Moderaterna har länge arbetat för att statliga företag
              skall privatiseras. Detta bygger på att ett normaliserat ägande
              ofta är bäst för företagen och deras anställda, något som internationella
              erfarenheter stöder, vilket nämnts tidigare. Det har visat sig
              att privatiserade företag i många fall är lönsammare än de som
              är kvar i statlig ägo, och att de har en starkare förmåga att
              expandera och utvecklas.
            </seg>
            <seg n="8d289f93">
              Privatiserade företag kan få sina behov av nytt kapital tillgodosedda
              på ett helt annat sätt än vid statligt ägande. Det är ju knappast
              försvarbart för staten att i dagens finansiella situation bidra
              med nytt kapital. Men även här ger budgetpropositionen upphov
              till tveksamheter. Det står: I samband med omstruktureringar kan
              en statlig kapitalinsats eller ett aktieförvärv vara nödvändiga.
            </seg>
            <seg n="ca071ab3">
              I budgetpropositionen öppnas framför allt också dörren för staten
              att delta i t.ex. nyemissioner. Det skulle vara mycket välkommet
              med ytterligare klarläggande från näringsministern om hur han
              ser på detta. Är staten beredd att tillskjuta ytterligare kapital
              i sina företag också i detta utsatta statsfinansiella läge?
            </seg>
            <seg n="351b0313">
              Om staten skall vara en ägare som alla andra instämmer jag i
              Per Westerbergs fråga: Varför skall då företagen vara statliga?
            </seg>
            <seg n="f2afbf4d">
              Fortsatt statligt ägande kan i praktiken skada företagen, vilket
              Per Westerberg tidigare antydde. Men privatiseringar är också
              bra för näringslivet i stort, något som alldeles för ofta kommer
              bort i debatten.
            </seg>
            <seg n="130dc6ad">
              Breda privatiseringar av den typ som kallas folkaktier bidrar
              till att bredda och stärka riskkapitalmarknaden. Privatiseringarna
              av Assidomän och
            </seg>
            <seg n="a65ca328">
              Pharmacia gav åtminstone en kvarts miljon nya aktieägare - åtminstone
              alltså. Det stärker förutsättningarna för näringslivets långsiktiga
              kapitaltillförsel.
            </seg>
            <seg n="306cb7b2">
              Under den gångna mandatperioden inbringade endast Näringsdepartementets
              försäljningar 23 miljarder kronor till statskassan. Privatiseringar
              är ett sätt att förbättra statens finanser - inte minst välkommet
              i dessa tider. Privatiseringar kan användas för att förbättra
              finanserna och därmed pressa räntenivån, något som är till gagn
              inte bara för de inblandade företagen utan för hela landets näringsliv,
              ekonomi och tillväxt.
            </seg>
            <seg n="d0aa9200">
              Den aspekten berörde inte näringsministern över huvud taget i
              sitt inledningsanförande.
            </seg>
            <seg n="18988c34">
              Starka sakskäl talar alltså för fortsatta privatiseringar. Och
              den som avvisar privatiseringar som ett medel att stärka statens
              finanser bör rimligen kunna anvisa vilka besparingar eller skattehöjningar
              som i stället måste göras för att fylla hålen i statens finanser.
            </seg>
            <seg n="b4bda359">
              Fru talman! Kanske är det så, att en rad av de skattehöjningar
              som regeringen påfört företagen och produktionen, och som kommer
              att vara skadliga för vårt lands ekonomi, hade kunnat undvikas
              om regeringen bara hade kunnat tänka sig att släppa den ideologiska
              bojan och skapa nya folkaktier.
            </seg>
            <seg n="f3fc4ab7">
              Jag nämnde tidigare, fru talman, att det finns företag som faktiskt
              i praktiken kan skadas av statligt ägande. Jag tänker exempelvis
              på Vattenfall som står inför en ny konkurrenssituation. För att
              klara den situationen och för att bygga en långsiktigt god bas
              för företagets verksamhet måste stora investeringar göras under
              de närmaste åren. Brist på kapital kan äventyra investeringarna,
              i och med detta också arbetstillfällen i företaget.
            </seg>
            <seg n="cf77c66f">
              Under de senaste åren har vi sett hur ett normaliserat ägande
              hjälpt företag som SSAB att verka internationellt, då misstankar
              om statliga subventioner till verksamheten försvunnit.
            </seg>
            <seg n="55259977">
              Jag avslutar mitt inledningsanförande med att ställa dessa frågor
              på nytt till näringsministern. Vilka privatiseringar kan näringsministern
              tänka sig under de närmaste åren? Vilka skattehöjningar har regeringen
              varit tvungen att vidta för att kompensera för uteblivna privatiseringar?
            </seg>
          </u>
          <note n="0486a05a">
            Anf. 34 Näringsminister STEN
          </note>
          <note type="speaker" n="453e9384">
            HECKSCHER (s):
          </note>
          <u who="unknown" xml:id="i-8671e7aa5dcc8041-6" n="dda4364f">
            <seg n="8fbfe6df">
              Fru talman! Jag välkomnar denna diskussion. Jag börjar med att
              gå Per Westerberg till mötes genom att säga att statligt ägande
              på många sätt är litet mer komplext än privat ägande. Jag håller
              också med om att bakgrunden till statligt ägande kraftigt varierar,
              något som Per Westerberg antydde. Det gör det dels av rent traditionella
              skäl, dels därför att staten "blir med något", t.ex. det som hade
              med Nordbanken och
            </seg>
            <seg n="1dba3e6b">
              Gota bank att göra; det var ju helt andra motiv. Det finns exempel
              på ytterligare motiv såsom Apoteksbolaget, som nämndes tidigare,
              där ett slags kontrollskäl ligger bakom, liksom vad gäller Systembolaget.
              Det finns således många olika skäl.
            </seg>
            <seg n="c3e540f9">
              Jag kan hålla med om att staten, oavsett färg på regering, kanske
              inte alltid varit så ambitiös när det gällt att reda ut motiven
              för statligt ägande och de konsekvenser som då borde bli.
            </seg>
            <seg n="cc41b4c2">
              Även om jag inte köper Sten Tolgfors bevisbördetrick - vi kan
              alltid tvista om vem som har bevisbördan för vad - håller jag
              gärna med om att staten har anledning att hela tiden analysera
              skälen för statligt ägande och vilka konsekvenser det kan få för
              vad man skall äga och inte minst för hur man skall äga.
            </seg>
            <seg n="d6dd68d0">
              Det är klart att det delvis ligger någonting i vad
            </seg>
            <seg n="89bcdc0d">
              Per Westerberg säger, nämligen att om staten skall vara som vilken
              annan ägare som helst kan man naturligtvis diskutera om skälen
              för statligt ägande är särskilt starka. Men det är bara en av
              dimensionerna.
            </seg>
            <seg n="b8140ba8">
              Skälen för statligt ägande kan också ha att göra med vad man
              äger, och då kan det vara så att det finns skäl för statligt ägande
              i en viss sektor, som i och för sig inte får den konsekvensen
              att staten skall bära sig så mycket annorlunda åt än en annan
              ägare.
            </seg>
            <seg n="c7b8b7b6">
              Apropå Vattenfall, som togs upp här och som den förra regeringen
              hade uttalade planer på att privatisera, vill jag gärna läsa ett
              citat från en text som är 15 år gammal och som vi naturligtvis
              har glömt bort. Det står så här: "Samhället skall ha ett huvudansvar
              för produktionen och distributionen av elektrisk kraft.
            </seg>
            <seg n="ba22f4c0">
              Kärnkraftverk och andra framtida anläggningar för produktion
              av elektrisk kraft av betydelse skall ägas av stat och kommun."
            </seg>
            <seg n="34a33013">
              Det här är ett citat från linje 2 i folkomröstningen om kärnkraft
              - den linje som vann. Även om jag inte tänker hårdra det här,
              kan man möjligen hävda att det finns ett visst stöd för att folkomröstningen
              gav uttryck för ett statligt ägande av Vattenfall. Jag är beredd
              att förlåta Per Westerberg för att han bortsåg från det under
              den tid han satt i regeringen, men jag vill ändå passa på att
              erinra om det.
            </seg>
            <seg n="0f54fada">
              Jag välkomnar den här diskussionen. Jag håller med om att det
              kan finnas skäl att kritisera tidigare regeringar. Den förra regeringen
              gjorde det väldigt enkelt för sig; det är lätt att vara tydlig
              om ambitionen är att sälja allt man kommer i närheten av. Vi har
              kanske litet större ambitioner att analysera frågan om statligt
              ägande på ett mera seriöst sätt, och då blir det besvärligare.
              Men jag håller med om att man kan rikta kritik mot det sätt på
              vilket frågan har skötts av regeringar under många decennier,
              av olika skäl. Därför har vi nu ambitionen att tänka igenom det
              här ordentligt. Resultatet kan bli olika vid olika tidpunkter,
              som jag försöker antyda.
            </seg>
            <seg n="5d925dbc">
              Jag tror att sådana vänner av marknadsekonomi och av den sortens
              hantering som Sten Tolgfors och
            </seg>
            <seg n="47f2abc0">
              Per Westerberg är, inte riktigt på allvar menar att staten som
              ansvarsfull ägare skall i god tid tala om precis vad man skall
              sälja och när man skall sälja. Jag tror inte att det är förenligt
              med den ansvarsfulla ägarrollen, utan man måste nog ha en något
              större handlingsfrihet för att kunna bära sig åt som den ansvarsfulla
              ägare som man skall vara.
            </seg>
            <seg n="570510fa">
              Jag riskerar att fördjupa mig i det här och stjäla tid från andra
              viktiga frågor, därför att jag på allvar tycker att det är intressant
              och viktigt. Det är viktigt inte bara när det gäller staten som
              ägare, utan också när det gäller staten som utövare av andra verksamheter,
              där man hela tiden måste tänka efter i vilka former det skall
              ske.
            </seg>
            <seg n="60b897f0">
              Jag var som privatperson under den förra regeringens period ganska
              kritisk mot regeringen just därför att man inte gjorde detta.
              Om någon skall utöva myndighet finns det goda skäl att det skall
              vara just en myndighet. Jag tycker t.ex. att stiftelseformen har
              sina begränsningar när det gäller möjligheten att utkräva ansvar
              i vanliga demokratiska institutioner och i demokratiska former.
              Man får akta sig innan man kapar ansvarskedjorna mellan dem som
              utövar makt på det allmännas vägnar, i varje fall med allmänna
              medel och med medel som kommer från medborgarna, och minskar möjligheten
              att utkräva sådant ansvar.
            </seg>
            <seg n="832b0978">
              Därför tycker jag att de här formfrågorna är viktiga, men inte
              bara när det gäller företag utan också i en lång rad andra sammanhang.
            </seg>
            <seg n="04dfa3e4">
              Det är många frågor som jag inte hinner gå in på.
            </seg>
            <seg n="90144dbd">
              När det gäller kapitalbehov vill jag säga, att om staten äger
              någonting, t.o.m. heläger någonting, ingår det i rollen som ansvarsfull
              ägare att också se till den sortens behov och i varje särskilt
              fall se efter hur kapitalbehoven skall kunna tillgodoses. Jag
              kan där inte utesluta att man vid en nyemission vänder sig ut.
              Det är inte säkert att staten skall gå in och finansiera varje
              kapitalbehov i ett statligt ägt företag, men man får överväga
              i varje enskilt fall på vilket sätt kapital skall kunna tillföras.
            </seg>
            <seg n="2f4aa28d">
              Min taletid är slut, men jag får möjligen tillfälle att återkomma
              till frågan om riskkapitalet.
            </seg>
          </u>
          <note type="speaker" n="f8344187">
            Anf. 35 PER WESTERBERG (m):
          </note>
          <u who="per_westerberg_946438" xml:id="i-5c59f612711f5a7d-1" n="b9fd3604">
            <seg n="568a5d19">
              Fru talman! Jag välkomnar näringsministerns öppning för att pragmatiskt
              pröva frågan om privatisering från fall till fall. Jag hoppas
              att så blir fallet, och att det inte bara är läpparnas bekännelse,
              som det har varit under rätt många år från socialdemokratisk sida.
            </seg>
            <seg n="153a1bb5">
              När det gäller stiftelseformen vill jag bara notera att vi har
              en ömsesidig syn. Vi har under den gångna mandatperioden i departementet,
              med tanke på den nya stiftelselagen, gått från stiftelse till
              aktiebolag, med den uppstramning som den gamla regeringen gjorde
              av stiftelseformen. Det var alltså ingenting som skulle finansieras
              över statsbudgeten, med budgetposter år från år, utan det var
              engångsanslag, engångssummor, som skulle hanteras av stiftelser.
              Det var nämligen ett bekvämt sätt att skydda olika verksamheter
              från insyn.
            </seg>
            <seg n="b7920070">
              Jag delar uppfattningen att det bör göras en tydlig analys. Jag
              vill dock säga att det har gjorts en mycket tydlig analys från
              den gamla regeringens sida i samband med privatiseringsprogrammet,
              i fråga om vilka typer av verksamheter som var konkurrensutsatta
              och vilka som arbetade på samma villkor som motsvarande privata
              företag och därmed saknade skäl att vara i statlig ägo. Sedan
              kan man naturligtvis tvista om hur analysresultatet ser ut. Vår
              analys hamnade på den privatiseringslista som vi drev under mandatperioden
              och genomförde till ganska stor del.
            </seg>
            <seg n="566daba7">
              Jag återkommer till ett antal fall där jag tycker att det finns
              betydande skäl att göra privatiseringar. Jag nämner grossistverksamheten
              inom Apoteksbolaget,
            </seg>
            <seg n="4353d4c0">
              ADA, som konkurrerar med andra grossistbolag. Men staten har
              monopol på detaljhandeln och har fått mycken kritik från Konkurrensverket
              för risken för osund konkurrens. Där finns starka effektivitetsskäl
              som talar för att en åtgärd vidtas.
            </seg>
            <seg n="6afd1bab">
              Jag nämner Telia, där det finns ett starkt behov. Vi ser många
              exempel på det, inte minst när den socialdemokratiska regeringen
              i Danmark sålde hela televerket till utländska ägare. Det finns
              mycket kompetens i det svenska Televerket, i svenska Telia, och
              de skall ha möjligheter att få nytt kapital för att verkligen
              kunna bli en stark part och en stark katalysator för televerken
              och telebolagen i Europa.
            </seg>
            <seg n="a4e3a311">
              Jag gör samma analys i fråga om Vattenfall.
            </seg>
            <seg n="9fd5cdde">
              Om jag bara mycket hastigt återgår till riskkapitalmarknaden,
              måste vi vara klara över den mycket kraftiga förstärkning som
              gjordes på den under de senaste åren, till följd av skatteförändringarna
              och till följd av privatiseringarna. 80 % av kapitalet kom från
              sparbanksböckerna. 80 % ville ha ett långsiktigt ägande. Dessutom
              var riskkapitalbeskattningen konkurrenskraftig; den straffade
              inte svenskt riskkapital jämfört med utländskt.
            </seg>
          </u>
          <note type="speaker" n="7a88e73e">
            Anf. 36 STEN TOLGFORS (m):
          </note>
          <u who="sten_tolgfors_794105" xml:id="i-a3ce2c93dfbd7bde-1" n="b7f1709a">
            <seg n="b6ca924e">
              Fru talman! Jag undrar om det inte kommer att bli så under den
              här mandatperioden att den socialdemokratiska regeringen får tänka
              om och tvingas, av statsfinansiella skäl, att genomföra privatiseringar.
              Vi får se vad det lider.
            </seg>
            <seg n="dbbebf3c">
              Jag vill gärna ha besked av näringsministern om en nyansskillnad,
              som kan vara ganska viktig, mellan det svar han lämnade här i
              dag och vad som står i budgetpropositionen. Det står i hans svar
              om ägarförhållandet: "Om analysen visar att det är motiverat med
              förändringar, kommer sådana att ske." I budgetpropositionen står
              det inte så, utan följande: "I vissa fall, då motiven inte längre
              bedöms vara aktuella eller angelägna, bör avveckling av statens
              ägarengagemang övervägas."
            </seg>
            <seg n="34c652b2">
              Det är alltså skillnad mellan "kommer att ske" och
            </seg>
            <seg n="6043d8f6">
              "övervägas". Jag är mycket intresserad av att av näringsministern
              få reda på vad som egentligen gäller, så att vi inte går härifrån
              mer tveksamma än vi var när vi kom gällande regeringens syn på
              privatiseringar.
            </seg>
            <seg n="21cfdea1">
              Jag noterar också att det finns en rad frågetecken i näringsministerns
              svar. Det gäller bl.a. synen på riskkapitalmarknaden. De som har
              deltagit i privatiseringsprogrammet ägde redan aktier eller skulle
              ha köpt aktier ändå, sade näringsministern. Vi vet att åtminstone
              en kvarts miljon av köparna var debutanter på aktiemarknaden.
              En undersökning så sent som sommaren 1994 visade att folk hade
              behållit sina aktier i mycket hög grad och inte alls gjort sig
              av med dem ganska fort, som man fick intryck av i näringsministerns
              svar.
            </seg>
            <seg n="6d6d1236">
              Om man vill vara spekulativ kan man i och för sig också diskutera
              hur de nya skatterna kommer att påverka människors aktiesparande,
              men det kan vi spara till en annan diskussion.
            </seg>
            <seg n="96c3285e">
              Jag tror att det faktum att så många människor äger aktier i
              Sverige delvis har sin grund i privatiseringsprogrammet. Det har
              dragit uppmärksamheten till aktiesparandet som sparform. Man sparar
              och investerar i det växande Sverige. Människor har blivit uppmärksammade
              på att det inte är så svårt och tekniskt som många kanske trodde.
              En rad intressanta svenska företag har dragit uppmärksamheten
              till sig.
            </seg>
            <seg n="bbd1f459">
              Jag vill ställa en kompletterande fråga till näringsministern.
              Det stod i svaret att staten inte skall lägga pengar på att bredda
              riskkapitalmarknaden. Jag skulle vilja veta vad detta egentligen
              innebär. Vad jag vet har staten fått in ett stort antal miljarder
              på privatiseringsprogrammet. Kostnaderna har internationellt sett
              varit mycket blygsamma. Jag skulle bli mycket glad över ett svar
              från näringsministern även på detta.
            </seg>
            <seg n="21aafb23">
              Jag noterade också att näringsministern menade att det skall
              göras en politisk bedömning av företagens tillväxttakt, bl.a.
              med hänsyn till konkurrenssituationen, om jag tolkar hans svar
              rätt. Jag ser privatiseringen som ett sätt att komma förbi den
              politiska tvångströja som många företag i Sverige faktiskt känner
              av i dag när beslut om kapitaltillskott och annat fattas av politiker
              i regeringskansliet och inte av bolagen själva. Detta hämmar naturligtvis
              företagens tillväxtmöjligheter.
            </seg>
          </u>
          <note n="6640b326">
            Anf. 37 Näringsminister STEN
          </note>
          <note type="speaker" n="453e9384">
            HECKSCHER (s):
          </note>
          <u who="unknown" xml:id="i-8671e7aa5dcc8041-7" n="dda4364f">
            <seg n="d0998fd3">
              Fru talman! Den regering som jag är med i är en samförståndsregering
              som hela tiden försöker lyssna och som söker bredast möjliga samförstånd.
              Men det får inte undanskymma att Per Westerberg och Sten
            </seg>
            <seg n="0577fb18">
              Tolgfors å ena sidan och jag å andra sidan har olika grundsyn
              på det här problemet. Det är alldeles klart.
            </seg>
            <seg n="0da57be3">
              Den tidigare regeringen, och inte minst den moderata delen av
              den, ansåg - och det må den ju anse - att statligt ägande i princip
              inte skall förekomma och att det är av ondo. Det har ju framkommit
              här i dag också. Den här regeringen har en annan syn på detta.
              Låt oss ha klart för oss att en del av de saker vi diskuterar
              härrör från den skillnaden i utgångspunkter. Men jag försöker
              ge uttryck för att en dialog om dessa frågor ändå är välkommen.
              Det kan faktiskt finnas saker och ting som vi kan vara överens
              om.
            </seg>
            <seg n="c5b07634">
              Jag tror inte att jag bryr mig om de citat som Sten
            </seg>
            <seg n="bfcac967">
              Tolgfors tog upp. Det var två helt olika ingångar i de slutsatserna.
              De är inte riktigt jämförbara. Jag vill nog påstå att det som
              stod i svaret är förenligt med det som stod i budgetpropositionen.
              Det är inte två olika slutsatser av samma resonemang. Det är två
              olika resonemang. Därför kan slutsatserna variera något.
            </seg>
            <seg n="8d1f2f52">
              Men vi kan ju sätta oss ner någon dag med papper och penna och
              se om vi kan reda ut ordföljden osv.
            </seg>
            <seg n="bea9ca36">
              Jag tror faktiskt inte heller att jag har talat om politisk bedömning
              av tillväxttakten. Men den som har ansvaret för ett bolag måste
              naturligtvis göra en bedömning av tillväxtförhållandena för det
              bolaget.
            </seg>
            <seg n="bde5a4cd">
              Det ingår snarare i ägaransvaret än i en allmän politisk bedömning.
            </seg>
            <seg n="e712e1ca">
              När det gäller pengar för att bredda aktieägandet sade jag i
              mitt svar att Sverige i utgångsläget har väldigt många aktieägare,
              jämfört med många andra länder. Ju mer man breddar det, desto
              högre blir marginalkostnaden för att åstadkomma den breddningen.
              Flera aktieägare än de vi har i dag är självfallet välkomna. Det
              är alldeles uppenbart. Men vi kan diskutera om vi skall göra speciella,
              kostsamma insatser för att ytterligare bredda detta.
            </seg>
            <seg n="891fad7b">
              Det är klart att man hade möjligheter att få många nya aktieägare,
              både kvinnor och män i olika åldrar och med olika sysselsättning
              som gavs exempel på tidigare, under de förutsättningar som gällde,
              nämligen att man realiserade tillgångarna. En del av de privatiseringar
              som genomfördes tidigare blev en god affär för köparen - låt vara
              att den kanske inte var lika god för säljaren. Jag har en brorsdotter
              som deltog i försöken att få del av de aktier som såldes. Det
              var ju bra, men jag tror inte att hon fick några. Priset var ju
              mycket förmånligt för dem som köpte.
            </seg>
            <seg n="40cdc790">
              Sten Tolgfors talar om 23 miljarder. Man kan ju diskutera hur
              mycket det var som såldes för 23 miljarder. Det kan leda över
              till ytterligare resonemang om riskkapitalförsörjning.
            </seg>
            <seg n="b81eb4ec">
              Jag är inte riktigt säker på att Per Westerberg så här i efterhand
              är helt lycklig över de insatser som den förra regeringen gjorde
              på den punkten. Låt mig ta
            </seg>
            <seg n="bd83ca1b">
              Atle och Bure som exempel. Jag är inte riktigt säker på att Per
              Westerberg skulle göra det på samma sätt i dag som han gjorde
              under den tiden. Som riskkapitalsatsning var det inte helt lyckat.
              Det är mycket möjligt att de förhållandevis stora belopp av det
              allmännas medel som lades i de bolagen skulle ha kunnat nyttiggöras
              på ett bättre och mer strategiskt sätt i riskkapitalförsörjningen,
              särskilt som den struktur som den nuvarande regeringen tar över
              i det avseendet innebär att möjligheterna att ha inflytande över
              vad Atle och
            </seg>
            <seg n="be74e187">
              Bure har för sig är ganska begränsade. Staten har ju bara direkt
              kontroll över ungefär 10 % av detta innehav. De ytterligare 17-18
              % som staten har finns ju i stiftelser. Det gör det något besvärligt.
              Det leder över till det som Per Westerberg sade.
            </seg>
            <seg n="6533be8f">
              Jag är inte riktigt säker på att Per Westerberg under sin tid
              som näringsminister levde upp till ambitionerna att göra ägarformerna
              tydliga och klara. Jag kan t.ex. inte tycka att det är fullständigt
              glasklart att konstruktionen med ALMI borde vara bolag. Det finns
              ju myndighetsuppgifter även där, och även där tillförs det regelbundet
              pengar över statsbudgeten. I mina ögon som jurist är aktiebolaget
              en form där människor eller institutioner som tror på en viss
              idé satsar pengar och kapital. Sedan skall det klara sig självt
              och kanske växa, men det skall inte vara något som regelbundet
              t.ex. via statsbudgeten skall tillföras pengar.
            </seg>
            <seg n="7ef5b879">
              Jag vill inte, med all respekt Per Westerberg, gå in i en diskussion
              om enskilda innehav typ Apoteksbolaget, Telia och Vattenfall som
              nämndes här. Låt oss fortsätta den mer filosofiska diskussionen
              om skäl för statligt ägande.
            </seg>
            <seg n="7ddbc35f">
              Beträffande Vattenfall erinrade jag om folkomröstningsresultatet.
              Det var kanske pittoreskt i Per
            </seg>
            <seg n="2504310c">
              Westerbergs ögon, men det är väl ändå något som man får ha i
              åtanke när man funderar över Vattenfall.
            </seg>
            <seg n="ca1658d1">
              Det är dessutom en fråga som rör en helt vital sak för svenskt
              näringsliv, nämligen tillförsel av energi.
            </seg>
            <seg n="22350649">
              När det gäller Telia finns det trots allt starka infrastrukturskäl.
              Om vi jämför med t.ex. Posten finns det många som är beredda att
              ta över postdistributionen i Stockholm eller Göteborg, men jag
              undrar hur många som är beredda att ta över den i Norrlands inland
              på samma villkor. Man måste se till att dessa strukturfrågor fungerar.
            </seg>
            <seg n="ea827cd2">
              När det gäller Apoteksbolaget finns det också, som jag antydde
              i mitt tidigare inlägg, principiella skäl som går att anföra för
              fortsatt statligt ägande.
            </seg>
            <seg n="28eb2e4a">
              Men vi har som sagt en pragmatisk hållning till detta.
            </seg>
            <seg n="06f40de6">
              Vi är beredda att diskutera saken. Men vi kommer att ta varje
              enskilt fall för sig. Vi kommer inte på förhand att upprätta listor
              eller göra deklarationer.
            </seg>
          </u>
          <note type="speaker" n="850a3233">
            Anf. 38 PER WESTERBERG (m):
          </note>
          <u who="per_westerberg_946438" xml:id="i-5c59f612711f5a7d-2" n="b9fd3604">
            <seg n="fad578bb">
              Fru talman! Först vill jag erinra om att den nya stiftelselagen
              som har trätt i kraft omöjliggör att stiftelser drivs med årliga
              anslag från statsbudgeten. Den möjlighet som då återstår att jobba
              med är aktiebolagsformen om man inte vill jobba med någon form
              av myndighetsorganisation. Det har i praktiken inte varit aktuellt
              i det här sammanhanget i och med att det delvis är en kommersiell
              verksamhet.
            </seg>
            <seg n="d4a15a1b">
              När det gäller Atle och Bure kan jag mycket hastigt konstatera
              att där gäller det en kompromiss. Det fattades beslut om hur den
              skulle se ut i denna kammare, utanför regeringskansliet. Det är
              ett kommersiellt bolag där det skulle vara 16 000 ägare enligt
              riksdagsbeslutet. Detta har verkställts efter bästa intentioner.
              Jag tror att det kommer att fortsätta att ge riskvilligt kapital,
              men det sker på kommersiell basis, precis som det står i riksdagens
              protokoll.
            </seg>
            <seg n="fd91a818">
              Låt oss sedan återgå till privatiseringarna och behovet av pragmatism.
              Där vill jag först notera att det var ungefär 40 % som röstade
              på linje 2 i folkomröstningen. Det var en minoritet av det svenska
              folket.
            </seg>
            <seg n="dee17469">
              Det var dessutom baksidan av valsedeln som näringsministern erinrade
              om. Det finns alltså inga sådana låsningar av något slag.
            </seg>
            <seg n="7c7894db">
              Jag noterar vidare att man vill se Telia som en infrastruktur
              som absolut skall vara statligt. Nästan alla socialdemokrater
              i övriga Europa är uppenbarligen mer pragmatiska än den svenska
              näringsministern. Vi behöver inte gå längre än till hans danska
              socialdemokratiska kolleger som sålde alltihop till utlandet.
            </seg>
            <seg n="d54b8d34">
              Det vill inte jag. Jag vill ha ett svenskt starkt Telia.
            </seg>
            <seg n="ef8d6e0d">
              Men jag vill också att de skall ha tillgång till kapital för
              att utnyttja den unika kompetensen och resurserna hos en stark
              aktör på en svensk marknad. Detta ger svenska arbetstillfällen.
            </seg>
            <seg n="3f8d7c77">
              Det är därför vi vill ha börsintroduktionen, för att ta till
              vara kompetens och resurser, för att ge nya offensiva företag
              och nya arbetstillfällen i Sverige.
            </seg>
            <seg n="e49bbeb0">
              Det är därför vi anser det viktigt att bredda den svenska riskkapitalmarknaden.
            </seg>
            <seg n="4db06dbf">
              Jag vill erinra näringsministern om att de kursökningar vi har
              haft i våra privatiseringar ligger mellan
            </seg>
            <seg n="ec4d8969">
              5 och 10 procent i snitt, 5 procent för institutioner och
            </seg>
            <seg n="fed7e410">
              10 procent för privatpersoner - det har varierat litet grand
              mellan fallen. Men vi har mindre än hälften så stora kursökningar
              som man har haft i snitt ute i Europa, dvs. vi har varit snåla
              men ändå fått mycket stor anslutning och fått de mest spridda
              aktierna i förhållande till befolkningen som någon uppnått i Europa.
            </seg>
            <seg n="10b11451">
              Det är bra, för det breddar riskkapitalmarknaden, tillsammans
              med konkurrenskraftiga skatter. Svenska sparare skall inte diskrimineras
              skattemässigt jämfört med tyskar, fransmän, britter eller amerikaner.
              Då får vi svenskt ägande, svenska pengar och svenska företag och
              svenska arbetstillfällen. Det är faktiskt en viktig del i den
              här debatten.
            </seg>
          </u>
          <note n="2867eb26">
            Anf. 39 Näringsminister STEN
          </note>
          <note type="speaker" n="453e9384">
            HECKSCHER (s):
          </note>
          <u who="unknown" xml:id="i-c15e05d05ac07794-4" n="dda4364f">
            <seg n="5377a790">
              Fru talman! Bara helt kort till Per Westerberg. Jag har stor
              förståelse för att det i hastigheten kan vara svårt att citera
              rätt från en muntlig debatt, men citatet beträffande Telia stämmer
              inte.
            </seg>
            <seg n="dea062c0">
              Vad jag sade i den delen var att jag erinrade om att det finns
              skäl av en viss typ som talar för att det allmänna har ansvar
              och därmed att det kan finnas goda skäl för statligt ägande av
              Telia.
            </seg>
            <seg n="fe270c73">
              Jag har i tidigare inlägg sagt att man vid behov av investeringar
              av kapital i den här typen av bolag får i varje enskilt fall överväga
              hur man skall bära sig åt.
            </seg>
            <seg n="64e74cc0">
              Här utesluts ingenting, Per Westerberg. Men jag kan förstå att
              Per Westerberg har litet svårt att vänja sig vid att någon annan
              inte har samma dogmatiska hållning som han själv. Man dömer ju
              lätt andra efter sig själv.
            </seg>
          </u>
          <note n="a610783c">
            9 § Svar på interpellation 1994/95:38 om svensk varvsnärings
            konkurrensvillkor
          </note>
          <u who="unknown" xml:id="i-859753653088cd2e-4" n="dda4364f">
            <seg n="3dda873a">
              Anf. 40 Näringsminister STEN
            </seg>
          </u>
          <note type="speaker" n="453e9384">
            HECKSCHER (s):
          </note>
          <u who="unknown" xml:id="i-c15e05d05ac07794-5" n="dda4364f">
            <seg n="9eb63b28">
              Fru talman! Lennart Beijer har frågat mig om regeringen avser
              att verkställa riksdagsbeslutet om stöd till varvsnäringen innan
              årsskiftet. Därmed avses det gångna årsskiftet; interpellationen
              är ställd i december.
            </seg>
          </u>
          <note n="0040bc04">
            Våren 1994 biföll riksdagen näringsutskottets hemställan om skapande
            av internationell konkurrensneutralitet och kreditgarantier för
            den svenska varvsnäringen.
          </note>
          <u who="unknown" xml:id="i-859753653088cd2e-5" n="dda4364f">
            <seg n="221bdc42">
              För att uppnå internationell konkurrensneutralitet inom varvsnäringen
              har Sverige aktivt medverkat i förhandlingar inom OECD. Dessa
              förhandlingar resulterade den 17 juli förra året i ett avtal mellan
              Europeiska gemenskapen, Finland, Förenta staterna, Japan,
            </seg>
            <seg n="2b6c6cc9">
              Republiken Korea, Norge och Sverige. Avtalet innebär i princip
              att allt statligt stöd till varvsnäringen avskaffas fr.o.m. den
              1 januari 1996. Den
            </seg>
            <seg n="2ac5a96f">
              Att underteckna Final Act innebär vidare ett formellt åtagande
              att inte öka nivån för befintligt stöd och att inte heller inrätta
              några nya subventioner i avvaktan på att avtalet träder i kraft
              1996. Dessutom undertecknade Sverige tillsammans med flertalet
              parter själva avtalet den 21 december. Avtalet innebär att konkurrensneutralitet
              nu kommer att uppnås på det internationella planet. Det betyder
              att riksdagsbeslutet i denna del är verkställt.
            </seg>
            <seg n="e0c3856a">
              Riksdagsbeslutet behandlade även frågan om kreditgarantier för
              fartygsfinansiering. I 1995 års budgetproposition, som överlämnades
              till riksdagen den 10 januari, föreslår regeringen att ett kreditgarantisystem
              för fartygsfinansiering införs. Förslaget innebär i korthet att
              garantier får lämnas utan självrisk till säkerhet för beställarens
              finansiering. Systemet utformas utan inslag av subvention, dvs.
              i linje med de internationella avtal och åtaganden som jag tidigare
              nämnt. Systemet omfattar försäljning av fartyg som är baserade
              helt eller delvis på ny teknik och med ett högt förädlingsvärde.
              Vidare bör försäljningen huvudsakligen vara inriktad på nya marknader.
            </seg>
            <seg n="c16dd86d">
              Detta innebär att riksdagsbeslutet även i denna del är verkställt.
            </seg>
          </u>
          <note n="9bcb2d89">
            21 december 1994 undertecknade samtliga parter den s.k. Final
            Act som markerar förhandlingarnas avslutande och öppnar själva
            avtalet för undertecknande.
          </note>
          <note type="speaker" n="9ab23189">
            Anf. 41 LENNART BEIJER (v):
          </note>
          <u who="lennart_beijer_1dc95f" xml:id="i-ea073c6b7e5c946f-0" n="1a50ba0e">
            <seg n="8317338e">
              Fru talman! Jag vill tacka näringsministern för svaret. Det är
              positivt för svensk varvsindustri. Jag menar då dels den uppgörelse
              som nu verkar vara i hamn om att upphöra med statliga subventioner
              fr.o.m. den 1 januari nästa år, dels regeringens förslag om ett
              kreditgarantisystem för fartygsfinansiering.
            </seg>
            <seg n="cf047282">
              Några frågor dock.
            </seg>
            <seg n="0743c9aa">
              För det första: Hur mycket kan vi lita på att uppgörelsen med
              övriga länder verkligen kommer att hålla?
            </seg>
            <seg n="528f6394">
              För det andra: I sitt svar säger näringsministern att flertalet
              parter undertecknade avtalet den
            </seg>
            <seg n="ab419811">
              21 december. Vilken eller vilka parter skrev inte under?
            </seg>
            <seg n="207e6a14">
              För det tredje: Bedömer näringsministern att kreditsystemet är
              tillräckligt för svensk varvsnäring för att klara konkurrensen
              under detta året? Hur stor är risken att order går förlorade i
              den kraftiga uppgång som förväntas i fartygsbeställningar under
              hösten?
            </seg>
          </u>
          <note type="speaker" n="5f2e611a">
            Anf. 42 STEN ANDERSSON (m):
          </note>
          <u who="unknown" xml:id="i-c09003ca278c551f-0" n="dda4364f">
            <seg n="b1d91973">
              Fru talman! När beslutet om kreditgarantisystemet togs i riksdagen
              i april i fjol, fick jag från en del håll förfrågningar - med
              tanke på min bakgrund som 19-
            </seg>
            <seg n="b8e8a2a6">
              årig anställd vid Kockums Varv i Malmö - om jag ville ställa
              upp och rösta för förslaget. Jag gjorde inte det, därför att jag
              vill att Sverige, som är så oerhört exportberoende, skall vara
              ett samhälle utan subventioner.
            </seg>
            <seg n="8432c4a4">
              Är det någon som drabbas extremt hårt, om andra börjar stödja
              sin egen industri, så är det svensk exportnäring och därmed vår
              framtida överlevnad.
            </seg>
            <seg n="586e71ff">
              Nu blev nog Socialdemokraterna ändå litet överraskade av resultatet
              i riksdagen. Att Vänsterpartiet skulle ställa upp, det visste
              man ju, för där finns det alltid mer pengar än någon annan har,
              även om dess politik i praktiken knappast har visat upp några
              större glädjeämnen. Men Nydemokraterna halkade med
            </seg>
            <seg n="b4f24c8a">
              Socialdemokraterna, och därför blev det som det blev.
            </seg>
            <seg n="637a4dac">
              I den förra debatten talade näringsministern om att han önskade
              och förutsatte brett samförstånd. Men den här frågan måste väl
              i så fall vara undantaget som bekräftar regeln.
            </seg>
            <seg n="bb4a171e">
              Fru talman! Här står en del i svaret som kan vara litet tveksamt.
              Samtliga parter undertecknade den s.k.
            </seg>
            <seg n="af3a9f7a">
              Final Act den 21 december, står det. Några rader längre ner talas
              om "flertalet parter". Vilka parter har inte undertecknat själva
              avtalet? Är det Frankrike, som väl är den största subventionsgivaren?
              Det skulle vara ytterst intressant att få reda på det.
            </seg>
            <seg n="4f01d191">
              Statsrådet talar också om att kreditgarantisystemet inte är någon
              subvention. Låt oss tala svenska: En katt är en katt. Är inte
              detta åtminstone i något läge någon form av subvention?
            </seg>
            <seg n="abb05010">
              Det står i texten att under 1995 får man, baserat på
            </seg>
            <seg n="8127ad49">
              Final Act, inte lov att införa några nya subventioner eller förändra
              de gamla. Men har det land som tidigare inte har haft subventioner
              rätt, enligt det underskrivna avtalet, att - som vi nu gör - införa
              nya och tidigare inte använda subventioner?
            </seg>
            <seg n="9de57230">
              Sedan, fru talman, står det att systemet skall användas helt
              eller delvis till ny teknik och till nya marknader. Vad är en
              ny marknad inom skeppsbranschen? Är det ett land som inte har
              köpt fartyg tidigare? Är det en affärsman som plötsligt börjar
              ägna sig åt rederiverksamhet? Det vore klädsamt med en förklaring.
            </seg>
            <seg n="b979151c">
              Vi vet alla om att subventioner är ett otyg i allmänhet och i
              varvsbranschen i synnerhet. Min sista fråga till statsrådet blir
              då denna: Hur skall vi och med vilken kraft kan vi agera för att
              dagens skeppsbyggarnationer inte skall ägna sig åt samma kolossala
              subventionsintensitet som tidigare? Och jag vill absolut ha svar
              på frågan: Vilka parter har inte skrivit under avtalet i slutändan?
              Är det Frankrike, så har det man beslutat om absolut ingen betydelse.
            </seg>
          </u>
          <note type="speaker" n="61b1aa7d">
            Anf. 43 LARS BÄCKSTRÖM (v):
          </note>
          <u who="lars_backstrom_43fd93" xml:id="i-ac69ba7b4a6ea723-0" n="7a5611cd">
            <seg n="36308059">
              Fru talman! Jag har anmält mig till debatten därför att jag är
              från en gammal varvsstad - Uddevalla - för att jag är intresserad
              av dessa frågor och för att jag är motionär och har fått en motion
              bifallen av riksdagen, men också för att frågan inte bara rör
              gamla varvsstäder. Frågan rör inte bara varvsindustrin. Den rör
              återindustrialiseringen av Sverige i större mening, med tanke
              på den stora underleverantörsindustri som finns. Det är en industripolitisk
              fråga som är av större bredd och inte bara gäller varvsindustrin.
            </seg>
            <seg n="0b8276e4">
              Jag kan gratulera nuvarande näringsministern för att ha lyckats
              bättre än den tidigare med att följa riksdagens beslut - de beslut
              som nu finns på framsidan av riksdagsskrivelserna. Det är bra
              det. Men man kan, som tidigare talare var inne på, ha funderingar
              kring de dokument som finns i Näringsdepartementets skrivelse.
              Jag delar tidigare talares uppfattning. I den motion jag skrev
              och fick bifallen står det uttryckligen att vi skall arbeta för
              att få bort subventionerna, för de skadar den långsiktiga produktivitetsutvecklingen.
            </seg>
            <seg n="d7d39026">
              Man bör i det här sammanhanget ta upp det som står skrivet om
              varvsfrågor i Näringsdepartementets bilaga 13 till budgetpropositionen.
              Det sägs att flertalet länder undertecknat överenskommelsen. Som
              jag tolkar det, Sten Andersson, tror jag att det är Italien,
            </seg>
            <seg n="51508e45">
              Frankrike och Spanien som inte undertecknat avtalet.
            </seg>
            <seg n="e6a4ae7a">
              De kontakter jag har i branschen misstänker att dessa tre länder
              icke kommer att avveckla sina subventioner. Då uppfylls inte det
              villkor som är ställt i avtalet och som är en förutsättning för
              att man skall uppnå konkurrensneutraliteten. Då faller avtalet.
              Är mina farhågor sanna, och det tror jag att de är, haltar statsrådets
              svar i denna interpellationsdebatt.
            </seg>
            <seg n="15137792">
              Näringsdepartementet hänvisar till NUTEK:s utredning. Man pratar
              om underleverantörer - de som jag inledde med att tala om - och
              menar att de är inriktade på utlandet osv. Ja, tro skråen det!
              Den svenska varvsindustrin är ju i princip, med några undantag,
              borta. Vad skulle de annars vara inriktade på? Det är ju givet.
              Det är ett slags cirkelresonemang.
            </seg>
            <seg n="80948e8a">
              Jag tror att vi fortfarande har bra underleverantörer. Det är
              inte bara en fråga om kuststäder och gamla varvsstäder. Vi har
              Kamewa i Kristinehamn, som gör ställbara propellrar av världsklass.
              Vi har Hägglunds kran uppe i Örnsköldsvik. Det är en stor fråga
              som rör hela Sveriges industripolitik och inte bara några gamla
              varvsorter eller de existerande varven. Det är en fråga av bredd.
            </seg>
            <seg n="bc0ac88c">
              Jag tror att det viktiga är att vi nu skall ge kreditstöd. Det
              kan vara bra. Det kan vara bättre än ett direktstöd, eftersom
              departementet nu har sagt att det skall gälla under tolv år i
              stället för, som man tidigare resonerat om, åtta år. Ett kreditstöd
              under tolv år kan vara oerhört effektivt om räntenivån är den
              rätta. Här kan vi komma in med en form av subvention; det är riktigt.
              Det är detta kreditgarantin indirekt handlar om.
            </seg>
            <seg n="58236d5a">
              Det är så det har varit i Danmark och Norge. Man har givit en
              smygsubvention via kreditgarantin. Alla i branschen vet om att
              det är så norrmännen och danskarna gör för att stödja sina varv.
              De har en rad andra finurliga metoder i Danmark och Norge som
              inte konteras in på det direkta stödet och subventionssidan.
            </seg>
            <seg n="dcc38f3c">
              De har oerhörda kreditstöd och likviditetsstöd i Danmark. Man
              har tullgottgörelse i Norge. De har varit oerhört fiffiga i våra
              konkurrentländer, och därför har de starka stabila varvsindustrier
              som ger sysselsättning.
            </seg>
            <seg n="3a5374fc">
              Jag har ont om tid men jag vill fråga näringsministern följande:
              Nivån, 300 miljoner, är bra och rimligt avpassad för de existerande
              varven som ofta tar in order på 75-100 miljoner kronor, eller
              kanske 50
            </seg>
            <seg n="6e803413">
              miljoner kronor. Det är bra. Men vi har ju kapacitet och kan
              expandera för att bygga större fartyg. I t.ex.
            </seg>
            <seg n="b6204db5">
              Landskrona, på Bruces, kan man expandera. Vi har existerande
              kapacitet i Göteborg. Vi kan bygga tonnage på orderstockar mellan
              400 och 500 miljoner -
            </seg>
            <seg n="fe101d9a">
              ro-ro-färjor osv. De byggs redan nu delvis på dessa varv i samarbete
              med andra varvsnationer, som Norge.
            </seg>
            <seg n="b35dca8d">
              Jag tror att nivån är något för låg, men det är klart att 300
              miljoner är bättre än ingenting. Nivån behöver justeras upp för
              att möjliggöra den expansion som är möjlig med tanke på det oerhört
              stora kunnande som finns i Sverige.
            </seg>
            <seg n="8c2c2c0e">
              Jag är framför allt kritisk på två punkter. Det gäller nivån
              - de 300 miljonerna - samt räntan. Den sägs det ingenting om i
              handlingen. Den frågan kan riksdagens utskott arbeta vidare med.
              Regeringen har lagt fram sin proposition. Nu kan riksdagens utskott
              arbeta med frågan om räntenivåerna och ge sina synpunkter på dem.
              Det kan vara en hjälp för ministern när han skall fullfölja förslagen.
            </seg>
          </u>
          <note n="f4d58a2f">
            Anf. 44 Näringsminister STEN
          </note>
          <note type="speaker" n="453e9384">
            HECKSCHER (s):
          </note>
          <u who="unknown" xml:id="i-8671e7aa5dcc8041-8" n="dda4364f">
            <seg n="ef5ebbf4">
              Fru talman! Hur mycket kan man lita på internationella överenskommelser?
              Det är naturligtvis en viktig fråga. Men som framgått av denna
              diskussion och som framgår av den situation vi befinner oss i
              är det den vägen vi kan komma framåt - ingen annan.
            </seg>
            <seg n="0a730efd">
              Just på grund av att det ser ut som det gör är internationella
              överenskommelser det enda vi kan ha.
            </seg>
            <seg n="18d77933">
              Sveriges utgångspunkt är att stater som ansluter sig till internationella
              överenskommelser också uppfyller de krav som ställs i dessa överenskommelser.
            </seg>
            <seg n="4cc54ecf">
              Det har varit gissningslek rörande vilka länder som inte undertecknade
              överenskommelsen i december. Inget av de förslag som kom var korrekt.
              Alla
            </seg>
            <seg n="2ec9b3c9">
              EU:s medlemsstater har t.ex. undertecknat via kommissionen. Frankrike
              finns med bland dem som har undertecknat, och likadant Spanien
              och de andra länder som nämndes. De två länder som inte undertecknade
              var Japan och Korea.
            </seg>
            <seg n="c9b27c0f">
              Skälen som anfördes därifrån - som vi inte har något som helst
              skäl att ifrågasätta - var att deras konstitutionella rutiner,
              med godkännande från ärade församlingar av denna karaktär, fordrade
              att man skulle hem och ordna detta innan man kunde underteckna.
            </seg>
            <seg n="bed02894">
              Vi tror att överenskommelsen kommer att gå i kraft, men - och
              det finns ett viktigt men - det är utomordentligt angeläget att
              vi sitter stilla i båten nu, om bilden tillåts. Det var någon
              annan som "gick i hamn" här förut, så då må jag väl tala om "båten".
            </seg>
            <seg n="871c613a">
              Om nu någon av dem som är med i överenskommelsen sätter i gång
              och gör saker som inte är förenliga med denna äventyras alltihopa.
            </seg>
            <seg n="c3aa6e3a">
              Jag delar fullständigt den uppfattning som olika personer har
              givit uttryck för, nämligen att det gynnar svenskt näringsliv
              om vi blir av med subventionerna.
            </seg>
            <seg n="adc2bcbd">
              Till Sten Andersson vill jag på den punkten säga att vi är fullständigt
              överens om att en katt är en katt. Vad vi däremot inte är överens
              om är att kreditgarantier av denna karaktär skulle vara subventioner.
              I varje fall är det inte subventioner i den mening som det talas
              om i överenskommelsen, där den typen av subventioner förbjuds.
              Denna typ av kreditgarantier är fullständigt glasklart i överensstämmelse
              med OECD-
            </seg>
            <seg n="49404523">
              överenskommelsen. Vi är angelägna om att uppfylla överenskommelsen
              bl.a. av de skäl jag nämnde.
            </seg>
            <seg n="24a12f76">
              Jag vill till Lars Bäckström säga att det är alldeles riktigt
              att frågan har mycket med underleverantörer att göra. Jag kan
              inte se något ont i att svenska underleverantörer har möjlighet
              att leverera produkter på en internationell marknad. Det är tvärtom
              ganska bra att de kan göra det. Med tanke på de ansträngningar
              som
            </seg>
            <seg n="0bc9d444">
              Sverige över huvud taget gör för att bidra till att internationalisera
              sin handeln är det viktigt att vi gör oss gällande på den internationella
              marknaden. Att det är på det viset tycker jag är alldeles utmärkt.
            </seg>
            <seg n="6131a54b">
              Den överenskommelse som nu har träffats innebär också s.k. "stand
              still", dvs. att ingen av dessa stater får sätta i gång att göra
              någonting innan överenskommelsen träder i kraft, som jag sade
              i svaret. Jag tror att det var Sten Andersson som frågade. I själva
              verket var det på det viset att något slags provisoriskt "stand
              still", något slags "gentlemen´s agreement" om "stand still",
              var en förutsättning för att diskussionerna över huvud taget skulle
              komma i gång. Det har i själva verket varit på det viset ett bra
              tag.
            </seg>
            <seg n="7b5bcfdb">
              Vi är glada över överenskommelsen. Vi är medvetna om att det
              kan finnas vissa övergångsbekymmer, och de kan bli nog så besvärliga.
              Det är bl.a. av det skälet som kreditgarantisystemet nu föreslås.
              Men vi hyser gott hopp om att det som finns av svensk varvsnäring
              plötsligt kommer att vara i ett bättre läge än omgivningens om
              överenskommelsen träder i kraft, vilket vi egentligen utgår ifrån.
              Här har den omstrukturering som t.ex. norska och finska varv har
              framför sig redan skett. Det finns också inbyggt i överenskommelsen
              ett övervakningssystem och ett sanktionssystem som vi som goda
              internationalister utgår ifrån kommer att vara verksamt mot dem
              som försöker fuska. Vi utgår som sagt ifrån att ingen som skriver
              på denna överenskommelsen kommer att fuska. Det tror vi inte.
            </seg>
          </u>
          <note type="speaker" n="83e478df">
            Anf. 45 LENNART BEIJER (v):
          </note>
          <u who="lennart_beijer_1dc95f" xml:id="i-ea073c6b7e5c946f-1" n="1a50ba0e">
            <seg n="6e5709d8">
              Fru talman! Räntefrågan är naturligtvis av avgörande vikt. Likaså
              är det naturligtvis viktigt att underleverantörer också har en
              betydande hemmamarknad.
            </seg>
            <seg n="3897451f">
              Man kunde naturligtvis vara skeptisk i detta sammanhang och peka
              på alla problem, exempelvis hur man skall kunna få med alla dem
              som inte har skrivit under avtalet. Man kan också undra vad som
              händer om denna åtgärd inte räcker. Är vi då beredda att gå vidare
              med ytterligare åtgärder? Jag tror att man ändå nu gör bäst i
              att ta vara på det nya läget. Eventuella framtida problem får
              angripas om och när de uppkommer.
            </seg>
            <seg n="fccdc1c7">
              Än en gång tack för svaret.
            </seg>
          </u>
          <note type="speaker" n="6aa41df7">
            Anf. 46 STEN ANDERSSON (m):
          </note>
          <u who="unknown" xml:id="i-c09003ca278c551f-1" n="dda4364f">
            <seg n="d4701728">
              Fru talman! Huruvida det här gäller en subvention eller ej kan
              vi tvista om, men ändå hade väl läget varit något sämre för branschen
              om inte denna åtgärd hade föreslagits. Det måste i varje fall
              på något sätt vara fråga om en subventionseffekt.
            </seg>
            <seg n="6c278840">
              Vidare sade statsrådet - och jag är en positiv människa, som
              tror på honom - att de stora varvsnationerna Japan och Sydkorea
              av rent byråkratiska skäl inte kunde skriva under avtalet när
              de andra gjorde det. Jag förutsätter att statsrådet är väl informerad
              och att vi kan se fram emot ett undertecknande av detta avtal
              under den närmaste tiden från även dessa bägge länders sida.
            </seg>
            <seg n="0b982c99">
              Jag ställde också ytterligare någon fråga. Jag vet att det är
              svårt för statsrådet att svara på de många frågor som virvlar
              i luften, men jag vill ta upp spörsmålet om helt eller delvis
              ny teknik som en förutsättning för att erhålla den eventuella
              subventionen. Vad innebär detta konkret, och vad innebär nya marknader
              i detta sammanhang? Jag undrade om det betyder att det är fråga
              om nya köparländer. Det fick jag absolut inget svar på.
            </seg>
            <seg n="7a004050">
              Vi skall till sist veta, fru talman, att de länder som i och
              för sig har skrivit under avtalet har hela 1995 på sig för att
              fylla sina orderböcker baserat på det gamla, gällande avtalet.
              Med min kännedom om varvsnäringen vet jag att det tar lång tid
              från det att man beställer en båt och fram till dess att den är
              leveransfärdig. Det innebär att man på Europas varv kan fylla
              orderböckerna nästan fram till år 2000 innan de bestämmelser som
              vi talar om i dag blir aktuella för tillämpning.
            </seg>
          </u>
          <note n="6d1d36f4">
            Anf. 47 Näringsminister STEN
          </note>
          <note type="speaker" n="453e9384">
            HECKSCHER (s):
          </note>
          <u who="unknown" xml:id="i-8671e7aa5dcc8041-9" n="dda4364f">
            <seg n="3bcdd33d">
              Fru talman! Jag har ingalunda gjort gällande att undertecknandet
              av denna överenskommelse innebär att plötsligt allting är som
              på ett bröllop, dvs. att alla problem är undanröjda. Om jag har
              gett det intrycket är det felaktigt. Vad jag säger är att vi är
              utomordentligt nöjda med att överenskommelsen finns. Vi hoppas
              att det på sikt kommer att leda till att situationen blir väsentligt
              bättre för svenska varv. Men det är så som jag sade i mitt inlägg
              att det under 1995 kan bli vissa bekymmer.
            </seg>
            <seg n="a3ff4db5">
              När det gäller de konkreta frågor som Sten Andersson tar upp
              vill jag säga att staten är - vilket inte minst Sten Anderssons
              parti brukar vara angeläget om
            </seg>
            <seg n="65dd1593">
              - ganska sparsmakad med att gå in med denna typ av åtgärder,
              av en lång rad skäl som jag inte behöver räkna upp här. Vi har
              därför just försökt att avgränsa på ett sådant sätt att det är
              produkter med högt förädlingsvärde, verkligt framtidsinriktade
              produkter som har möjlighet att långsiktigt göra sig gällande
              på nya marknader, som skall komma i fråga. Det är förklaringen
              till de avgränsningar som förekommer i kreditgarantisystemets
              utformning.
            </seg>
          </u>
          <note type="speaker" n="009e6cff">
            Anf. 48 STEN ANDERSSON (m):
          </note>
          <u who="unknown" xml:id="i-c09003ca278c551f-2" n="dda4364f">
            <seg n="9fdc1a4a">
              Fru talman! Jag vill fråga hur det blir om en gammal och beprövad
              svensk varvsprodukt genom nu aktuellt beslut plötsligt blir intressant.
              Det är då inte fråga om någon ny teknik utan om en etablerad teknik,
              som har fungerat sedan länge.
            </seg>
            <seg n="2d03f2f2">
              Fråga 1: Innebär dagens interpellationssvar att tillverkaren
              av det fartyget inte kan tillgodogöra sig subventionerna?
            </seg>
            <seg n="66d07247">
              Fråga 2: Vad menas när man säger att man förutsätter att uttagningen
              skall ske baserat på en satsning på nya marknader?
            </seg>
          </u>
          <note n="d6de371b">
            Överläggningen var härmed avslutad.
          </note>
          <note n="8937d25f">
            10 § Svar på interpellation 1994/95:41 om satellit-TV-området
          </note>
          <note n="2a6f76f1">
            Anf. 49 Kulturminister MARGOT
          </note>
          <note type="speaker" n="42d4cfb6">
            WALLSTRÖM (s):
          </note>
          <u who="unknown" xml:id="i-8671e7aa5dcc8041-10" n="dda4364f">
            <seg n="73580d88">
              Fru talman! Hadar Cars har ställt tre frågor till mig med anledning
              av det bolag, Nordic Satellite
            </seg>
            <seg n="8cdecc5f">
              Distribution (NSD), som bildats av Industriförvaltnings AB Kinnevik,
              Tele Danmark AS och Norsk
            </seg>
            <seg n="322be248">
              Telekom AS. Han frågar först vilka initiativ jag vill ta med
              anledning av NSD:s försök att skaffa sig kontroll över distributionen
              av satellit-TV. Sedan frågar han vilka legala möjligheter nationell
              och internationell rätt ger att lösa upp etablerings- och konkurrenshinder
              i detta sammanhang. Slutligen undrar han om jag kommer att ta
              kontakt med mina norska och danska kolleger för att finna en gemensam
              strategi.
            </seg>
            <seg n="0c2a1ef7">
              Först vill jag säga att jag är glad över att även
            </seg>
            <seg n="e45e78c6">
              Folkpartiet numera uppmärksammar att okontrollerad ekonomisk
              makt inom massmedieområdet kan ställa till problem för yttrande-
              och informationsfriheten.
            </seg>
            <seg n="d0e54ca1">
              Det kommer att bli nödvändigt att samla alla goda krafter för
              att gemensamt hantera de svårigheter som kan uppstå.
            </seg>
            <seg n="8f65dd17">
              De frågor som Hadar Cars tar upp har samband med att distributionsmöjligheterna
              för TV-program har ökat mycket kraftigt. Medan det för ett tiotal
              år sedan bara fanns en handfull satellitkanaler över Europa sänds
              i dag ca 175 olika programkanaler från minst 35 olika satelliter.
            </seg>
            <seg n="8381f5ba">
              När verksamheten kommer i gång avses NSD få tillgång till sändningskapacitet
              i tre satelliter som har ungefär samma position i rymden. På så
              sätt skall
            </seg>
            <seg n="6a5961bc">
              NSD kunna tillhandahålla ett stort antal olika programkanaler
              som kan tas emot med en enda parabolantenn. Detta torde främst
              ha betydelse för hushåll med egna antenner. För operatörer av
              större kabelnät innebär det däremot knappast några olägenheter
              att ta emot program från satelliter i olika positioner.
            </seg>
            <seg n="43452ec8">
              Om något år kan vi räkna med att digitala TV-
            </seg>
            <seg n="1714c3e2">
              sändningar kommer att introduceras över satellit.
            </seg>
            <seg n="45e1df79">
              Därmed kommer många flera programkanaler att kunna sändas över
              varje satellit. Det kommer att behövas en särskild avkodare för
              att mottagaren skall kunna tolka de digitala signalerna. Den som
              tillhandhåller avkodaren har givetvis stora möjligheter att bestämma
              på vilka villkor olika program skall vara tillgängliga.
            </seg>
            <seg n="084af3aa">
              Digitaltekniken kan - rätt utnyttjad - öka människors valfrihet
              och underlätta för programföretag att få kontakt med publiken.
              Det förutsätter emellertid att de nya effektiva distributionsvägarna
              verkligen är öppna för alla som vill nyttja dem. Därför är det
              oroande om det förekommer s.k. vertikal integration, dvs.
            </seg>
            <seg n="7f09048c">
              intressegemenskap mellan programföretag och satellitföretag eller
              mellan programföretag och företag som hanterar avkodare eller
              sköter om abonnenthantering, eller om ett företag behärskar alla
              leden i distributionskedjan.
            </seg>
            <seg n="0c432853">
              Ett av de företag som deltar i NSD-projektet, Kinnevik, har omfattande
              intressen i programproduktion och programdistribution. Bl.a. är
              Kinnevik störste ägare i betal-TV-företaget TV 1000 med systerkanalen
              Film-Max. Kinnevik äger också företaget Viasat, som skall ha hand
              om abonnenthantering för de TV-
            </seg>
            <seg n="709598d3">
              kanaler som distribueras av NSD.
            </seg>
            <seg n="04ec64e7">
              En domstol i Oslo har nyligen beslutat att tillfälligt förbjuda
              det norska televerket med dotterbolag att verkställa vissa avtal
              om överlåtelse av abonnenthantering m.m. till Viasat. Bakgrunden
              är att Film-Net
            </seg>
            <seg n="543fde33">
              Television AB, som driver två filmkanaler i direkt konkurrens
              med TV 1000 samt ett företag som utför abonnenthanteringstjänster
              i konkurrens med Viasat, anser att norska televerket har brutit
              ett tidigare samarbetsavtal med Film-Net. Förbudet gäller till
              dess att frågan om avtalsbrottet prövats slutligt.
            </seg>
            <seg n="d239a7ca">
              Jag svarar först på frågan om de juridiska möjligheterna att
              ingripa mot samarbete där konkurrensen sätts ur spel.
            </seg>
            <seg n="facf69e9">
              EU:s konkurrensregler innebär - i stark förenkling
            </seg>
            <seg n="4cb1c4ee">
              - att konkurrensbegränsande avtal mellan företag är förbjudna
              om inte undantag medgivits. Ett avtal som är förbjudet enligt
              EU:s konkurrensregler är ogiltigt.
            </seg>
            <seg n="46a427c7">
              Det är vidare förbjudet att missbruka en dominerande ställning
              på marknaden. I den svenska konkurrenslagen finns motsvarande
              bestämmelser.
            </seg>
            <seg n="17dedfcf">
              Företagen bakom NSD väntas inom kort begära att
            </seg>
            <seg n="50abe145">
              EG-kommissionen prövar om det planerade samarbetet strider mot
              EU:s konkurrensregler. Besked från kommissionen skall lämnas inom
              30 dagar eller, om kommissionen anser sig behöva pröva saken grundligare,
              inom ytterligare 90 dagar.
            </seg>
            <seg n="7c50ae9f">
              Det kan i detta sammanhang nämnas att EG-
            </seg>
            <seg n="9c24c38e">
              kommissionen i november 1994 fann att ett planerat betal-TV-samarbete
              mellan tre ledande tyska företag skulle strida mot konkurrensreglerna.
            </seg>
            <seg n="3cd1cb35">
              Jag svarar nu på de övriga två frågorna.
            </seg>
            <seg n="75f1db85">
              Regeringen har för avsikt att inom kort inrätta ett råd för mångfald
              inom massmedierna. Rådet skall bl.a. utreda behovet av särskild
              lagstiftning mot skadlig maktkoncentration inom massmedierna,
              aktivt följa medieutvecklingen och delta i och stimulera debatt
              och opinionsbildning när det gäller frågor om mångfald och maktkoncentration.
              Rådet kommer också att få till uppgift att undersöka möjligheterna
              till frivilliga överenskommelser på mediemarknaden för att upprätthålla
              och stärka konkurrens och mångfald i medierna.
            </seg>
            <seg n="78fd372e">
              Norges kulturminister har inbjudit oss övriga nordiska kulturministrar
              till ett möte i början av nästa vecka för att diskutera frågor
              om koncentration och konkurrens inom massmedierna. Vid mötet kommer
              företrädare för NSD att ges möjlighet att redogöra för sina planer.
            </seg>
          </u>
          <note type="speaker" n="26b16877">
            Anf. 50 LARS LEIJONBORG (fp):
          </note>
          <u who="lars_leijonborg_890345" xml:id="i-019789a132fffb4f-0" n="4b8fcbc5">
            <seg n="18ef15bf">
              Fru talman! Jag ber att på Hadar Cars och mina egna vägnar få
              tacka för svaret. Hadar Cars har sedan han väckte den här interpellationen
              blivit vald som ledamot i Europaparlamentet och är därför förhindrad
              att ta emot svaret.
            </seg>
            <seg n="b00de0dd">
              Jag vill först mycket kort sätta in frågan i ett sammanhang.
              Från mina och Hadar Cars politiska utgångspunkter är monopol självfallet
              alltid bekymmersamma och särskilt bekymmersamma när de gäller
              det fria ordet.
            </seg>
            <seg n="7d5ff41d">
              I en passus i början av svaret säger kulturministern lätt polemiskt
              att hon är glad att också Folkpartiet intresserar sig för denna
              fråga. Den synpunkten beror på att vi bedömer konkurrenssituationen
              i Sverige på de flesta medieområden som hygglig och att vi hittills
              har bedömt det stora problemet i medielandskapet i
            </seg>
            <seg n="9f5753e4">
              Sverige vara att de statligt dominerade kanalerna har haft alltför
              stort utrymme. Nu är den situationen förändrad, och jag menar
              att koncentrationsproblemen i
            </seg>
            <seg n="36d048eb">
              Sverige i själva verket har minskat de senaste åren.
            </seg>
            <seg n="808ec709">
              Vi hade här för ett par månader sedan en litet animerad diskussion
              om privatradio. Jag påpekade då att det finns ett visst nyspråk
              i mediedebatten som gör att det kanske är svårt för intresserade
              att följa debatten.
            </seg>
            <seg n="152f38f1">
              Många av dem som talar om maktkoncentration vill nämligen i själva
              verket minska de alternativa radiooch TV-stationernas möjligheter
              och återgå till ett system där de statligt dominerade kanalerna
              har ett större inflytande, alternativt att man i högre grad reglerar
              de privata stationerna.
            </seg>
            <seg n="d75829b3">
              Därför har debatten ofta förts mellan oss som har förespråkat
              en större frihet och dem som under täckmantel av kamp mot koncentration
              i själva verket har velat slå vakt om statliga monopol.
            </seg>
            <seg n="0ab799da">
              Det Hadar Cars tar upp i sin interpellation är någonting annat,
              någonting mycket intressant och någonting mycket viktigt, nämligen
              en privat aktör som försöker åstadkomma något av ett tekniskt
              monopol.
            </seg>
            <seg n="d885d591">
              Detta är naturligtvis någonting synnerligen oroande och oacceptabelt,
              om det skulle kunna förverkligas.
            </seg>
            <seg n="57dc1f28">
              Som antyds i svaret kan de TV-innehavare som får sina program
              via kabelnäten visserligen ofta ta emot satelliter som inte berörs
              av det vi talar om här, men eftersom kabelutläggningen i Sverige
              i stort sett har stagnerat riktas nu det stora intresset mot sådana
              satelliter och sådana system som tas emot direkt av mottagarna
              via parabolantenner.
            </seg>
            <seg n="dba5924c">
              Det är på det området där den här idén, NSD, skulle kunna få
              ett tekniskt monopol. Som kulturministern påpekar är det särskilt
              allvarligt om en sådan innehavare av ett tekniskt monopol också
              är en aktör som håller på med programverksamhet. Därför är det
              mycket bra att kulturministern i olika intervjuuttalanden har
              tagit upp det här och varit mycket kritisk mot det.
            </seg>
            <seg n="669380e5">
              Möjligen är jag aningen förvånad över att svaret i dag ändå i
              huvudsak är deskriptivt och inte egentligen innehåller någon värdering.
              Jag har noterat just ordet
            </seg>
            <seg n="4bb6147b">
              "oroande", att sådana här tendenser är "oroande", och det tycker
              jag i och för sig är bra. Det här är ändå ett typexempel på ett
              område där internationell samverkan behövs. För de operatörer
              som här är aktuella spelar nationsgränser mycket liten roll. Precis
              som nämns i svaret är därför också EU:s agerande av mycket stort
              intresse.
            </seg>
            <seg n="e5a97780">
              Jag skulle önska att kulturministern möjligen i ett ytterligare
              inlägg gav uttryck för en något tydligare värdering, att hon sade
              att detta, om det nu skulle förverkligas, vilket förhoppningsvis
              genom domstolsutslag i Norge och i EU-kommissionen inte kommer
              att ske, är helt oacceptabelt. Jag skulle också vilja att kulturministern
              sade att hon inte bara kommer att åka till Oslo och att hon inte
              bara kommer att ta del av utslaget från EU-kommissionen, utan
              att hon också på allt sätt aktivt kommer att agera för att såväl
              på nordisk basis som inom EU motverka sådana här risker.
            </seg>
          </u>
          <note n="d15f8abd">
            Anf. 51 Kulturminister MARGOT
          </note>
          <note type="speaker" n="42d4cfb6">
            WALLSTRÖM (s):
          </note>
          <u who="unknown" xml:id="i-8671e7aa5dcc8041-11" n="dda4364f">
            <seg n="d1c08a81">
              Fru talman! Hadar Cars är att gratulera till nya uppgifter, och
              det går naturligtvis lika bra och är spännande att få diskutera
              den här frågan med Lars
            </seg>
            <seg n="b6176a46">
              Leijonborg.
            </seg>
            <seg n="c961c776">
              Det är intressant inte minst med tanke på att det inte var mer
              än ungefär ett par månader sedan som i alla fall Folkpartiets
              representanter här hävdade att det egentligen inte var några större
              problem med att starka privatföretag köper sig en dominerande
              ställning i den privata lokalradion och att man inte såg det som
              någonting "mycket oroande". Det kallas väl lappkast när man gör
              ett sådant våldsamt kast med ena skidan och plötsligt byter riktning,
              och det är nog det jag kommer att tänka på nu. Eller är det månne
              eftertankens kranka blekhet?
            </seg>
            <seg n="642cb1b7">
              I alla fall tycks vi vara överens om att mångfald är vad vi vill
              uppnå. Jag strävar definitivt inte bakåt, tillbaka till någonting
              som skall framställas som någon skimrande dröm. Det är i stället
              så att vi har att hantera mycket svåra problem och utmaningar
              för att just garantera mångfalden i medierna.
            </seg>
            <seg n="fbef5b60">
              Man kan då fråga sig om det är skillnad på ett tekniskt monopol
              och ett ekonomiskt. Vid den aktion som följde efter det att några
              partier här i riksdagen hade fått fram ett uppskov med den föreslagna
              lagen mot maktkoncentration när det gäller radiobolagen köpte
              ju ett nätverksföretag genom olika bulvaner hälften av de annonserade
              tillstånden. Också detta är något som jag tycker är problematiskt.
            </seg>
            <seg n="61167d32">
              Jag har inga bekymmer alls med att beskriva det här, den här
              typen av bolagsbildningar och den position de försöker skaffa
              sig som "hot bird", som det heter på det här nyspråket, det här
              mystiska mediespråket, som ett mycket stort problem, ett stort
              samhällsproblem och i längden ett stort demokratiskt problem.
            </seg>
            <seg n="aafc4402">
              Det räcker inte med att man i ord uttrycker detta, utan det är
              framför allt vad man gör som är av betydelse. Och så mycket kan
              jag säga, att söker de inte själva en prövning hos EU, så gör
              jag det.
            </seg>
            <seg n="98ef4f7a">
              I nästa skede gäller det att få fram förslag till åtgärder och
              se över vår egen lagstiftning och hur den eventuellt kan behöva
              skärpas för att komma till rätta med koncentrationstendenser och
              försök till ytterligare ägar- och maktkoncentration på detta område.
            </seg>
            <seg n="5fe29871">
              Det är just därför jag har tillsatt detta råd. Dess uppgift är
              att både initiera en offentlig debatt kring den här frågan och
              att fortlöpande presentera förslag till åtgärder. Det kan vara
              förslag på lagstiftningsområdet, och det arbetet måste ske både
              i ett nordiskt och i ett internationellt perspektiv, men det kan
              också vara andra förslag till insatser från samhällets sida.
            </seg>
            <seg n="ea014ee9">
              Detta kan se ut som ett behärskat svar. Icke desto mindre är
              jag fullt medveten om problemen och problemens vidd. Jag hoppas
              att vi är överens om att det gäller att bevara mångfalden för
              demokratins och yttrandefrihetens skull.
            </seg>
          </u>
          <note type="speaker" n="e526c8d4">
            Anf. 52 LARS LEIJONBORG (fp):
          </note>
          <u who="lars_leijonborg_890345" xml:id="i-019789a132fffb4f-1" n="4b8fcbc5">
            <seg n="1bfcc23f">
              Fru talman! Även om svaret är behärskat litar jag på att statsrådet
              obehärskat kommer att motarbeta dessa tendenser och vid sitt besök
              hos fru Kleveland i
            </seg>
            <seg n="c9d80fa7">
              Oslo vara medveten om att den norska regeringen har låtit sig
              rätt mycket imponeras av dessa planer. Jag hoppas att ni kulturministrar
              emellan ändå gemensamt inser att det som håller på att hända -
              om det skulle få hända - är någonting ganska allvarligt.
            </seg>
            <seg n="4c5316c2">
              Vi skall i och för sig inte tala för mycket om privatradion.
              Vi kan återkomma till den i andra sammanhang. Men jag tycker att
              det är bra att kulturministern har tillsatt Koncentrationsrådet,
              eller vad det nu skall heta. Margot Wallströms företrädare gav
              ett uppdrag åt Pressutredningen att inleda processen att se över
              koncentrationsfrågorna, men dessa frågor är mycket svåra.
            </seg>
            <seg n="60c7049b">
              Jag menar t.ex. att den starka journalistmakten i
            </seg>
            <seg n="c64ea6c3">
              Sverige i många fall är en garanti för att även en del koncentrationstendenser
              inom pressen inte vad gäller läsarnas krav på mångfald innebär
              ett stort problem.
            </seg>
            <seg n="c5051159">
              När man skall analysera huruvida en mediebransch är präglad av
              koncentration eller ej kräver det en mycket noggrann analys.
            </seg>
            <seg n="01891bed">
              I privatradiodebatten hörde jag en gång någon säga, jag tror
              att det var på TV, att vi har fått fyra monopol inom privatradion.
              Det är också rent språkligt ett omöjligt uttryckssätt. Jag menar
              att vi inom privatradion har fått ungefär den mångfald och den
              ägarspridning som man hade anledning att vänta sig.
            </seg>
            <seg n="c9b2507d">
              Jag tycker inte att det är något lappkast, någon telemarkssväng
              eller något åt det hållet att slå vakt om de fria radio- och TV-stationernas
              ställning. Men jag är mycket bekymrad över vad som nu håller på
              att ske, dvs. att Kinnevik kommer att få en monopolliknande ställning
              när det gäller satellitdistributionen.
            </seg>
            <seg n="4ee2f354">
              Jag vill återigen säga att jag hoppas att kulturministern i kontakterna
              med både sina nordiska kolleger och sina europeiska kolleger i
              övrigt hårt driver att sådant skall stoppas.
            </seg>
          </u>
          <note n="097e24d2">
            Anf. 53 Kulturminister MARGOT
          </note>
          <note type="speaker" n="42d4cfb6">
            WALLSTRÖM (s):
          </note>
          <u who="unknown" xml:id="i-8671e7aa5dcc8041-12" n="dda4364f">
            <seg n="93012049">
              Fru talman! Jag kan garantera att jag skall vara på min vakt.
              Såvitt jag förstår är det också i Danmark på så sätt att det finns
              en del oroande tecken på att man försöker att ge sig på programproduktion
              samtidigt som man skall ha denna ställning på teknikens område.
              Då hamnar man i situationen att det blir koncentrationstendenser.
            </seg>
            <seg n="c1eb6f01">
              Jag håller med om att detta är komplicerat. Det är just därför
              som jag vill att rådet skall få ta litet längre tid på sig för
              att föra en offenligt debatt kring dessa frågor.
            </seg>
            <seg n="9a0926d0">
              Målen kanske var litet för långtgående för de privata radiostationerna.
              Avsikten var att släppa fram många röster och att ha en lokal
              produktion, osv.
            </seg>
            <seg n="8ae5ffe4">
              Målen var helt klara, men när man använder sig av systemet att
              låta pengarna och ingenting annat bestämma blev effekterna icke
              önskvärda.
            </seg>
            <seg n="ea6598d2">
              Vi skall självfallet hålla tummen på dessa problem. Vi skall
              också titta ordentligt på vad Pressutredningen redan har sammanställt
              för material. Även där kan det vara så att påverkan kan ske på
              mycket subtila sätt.
            </seg>
            <seg n="50c01649">
              Jag tycker att det har varit en viss aningslöshet i glädjen att
              avreglera, privatisera och få till stånd nya verksamheter. Jag
              tror att man måste vara oerhört vaksam, och det kommer också till
              uttryck i svaret och i vårt sätt att hantera dessa frågor framöver.
            </seg>
          </u>
          <note type="speaker" n="c9bf7c0f">
            Anf. 54 LARS LEIJONBORG (fp):
          </note>
          <u who="lars_leijonborg_890345" xml:id="i-019789a132fffb4f-2" n="4b8fcbc5">
            <seg n="250e1be1">
              Fru talman! Möjligen skulle en sammanfattning av denna debatt
              kunna vara att vi tycker helt olika om privatradion men helt lika
              om tendenserna till monopolisering av satellitdistributionen.
            </seg>
            <seg n="6e60df70">
              Jag tycker inte att vi som står bakom privatiseringen inom radio-
              och TV-området egentligen har varit aningslösa. Jag är medveten
              om de mycket starka ekonomiska intressen som finns, men jag tycker
              att vi trots det har fått en hygglig mångfald.
            </seg>
            <seg n="2a4a818a">
              Det finns en mycket egendomlig paradox i medieutvecklingen i
              Sverige. När koncessionen för det som nu kallas för TV 4 skulle
              ges föregicks detta av maktkamp på olika sätt där också de politiska
              partierna var inblandade.
            </seg>
            <seg n="cf3690d7">
              Om Margot Wallström erinrar sig förekom det en idé inom Socialdemokraterna
              framförd av nuvarande chefen för Filminstitutet, som då var kommunalråd
              i
            </seg>
            <seg n="4c89eea4">
              Malmö, och en kollega till honom i Göteborg om ett projekt som
              skulle innebära att den nya markkanalen skulle ligga utanför Stockholm.
              Det projektet drevs tillsammans med just med Kinnevik.
            </seg>
            <seg n="16f15c76">
              Därmed kom en allians att i ett avgörande skede uppstå mellan
              Kinnevik och Socialdemokraterna som kom att leda till Kinnevik
              förutom att kontrollera TV
            </seg>
            <seg n="afe60219">
              3 nu också är den största enskilda ägaren till TV 4.
            </seg>
            <seg n="e906300b">
              Det är naturligtvis mindre lyckat.
            </seg>
            <seg n="cbcc3ad7">
              Jag är beredd att säga att det vore oacceptabelt om samma företag
              också fick kontroll om och när vi får en ytterligare markkanal.
              Däri ligger att jag håller med Margot Wallström att det behövs
              ytterligare lagstiftning på detta område innan detta blir aktuellt.
            </seg>
            <seg n="1734b89b">
              Jag hoppas att Koncentrationsrådet kan ta fram underlag för en
              sådan lagstiftning.
            </seg>
            <seg n="822a1486">
              Även om vi är helt överens om att det som nu i värsta fall kan
              inträffa på satellitområdet är helt oacceptabelt har vi nog fortfarande
              något skilda värderingar när det gäller privat radio och TV i
              övrigt.
            </seg>
          </u>
          <note n="25e1d497">
            Anf. 55 Kulturminister MARGOT
          </note>
          <note type="speaker" n="42d4cfb6">
            WALLSTRÖM (s):
          </note>
          <u who="unknown" xml:id="i-8671e7aa5dcc8041-13" n="dda4364f">
            <seg n="c2ae2554">
              Fru talman! Jag vill bara tillägga en enda sak.
            </seg>
            <seg n="693e37f7">
              Naturligtvis behöver vi inte invänta förslag till ny lagstiftning.
              Allt det vi gör och kan påverka framöver, t.ex. när det gäller
              en eventuell fjärde kanal för marksändning, bör givetvis inte
              bidra till att ytterligare förstärka den ägar- och maktkoncentration
              som vi ser i dag.
            </seg>
            <seg n="42026e82">
              Det är min bestämda mening att vi skall jobba med den inriktningen.
              Det är självklart.
            </seg>
          </u>
          <note n="d6de371b">
            Överläggningen var härmed avslutad.
          </note>
          <note n="7720eaf9">
            11 § Bordläggning
          </note>
          <note n="2167c776">
            Anmäldes och bordlades
          </note>
          <note n="d012f924">
            Proposition
          </note>
          <u xml:id="i-12c73c982ebc8218-3" n="dda4364f" who="unknown">
            <seg n="35ce48b0">
              1994/95:126 Den framtida trafikadministrativa verksamheten
            </seg>
          </u>
          <note n="a34667c0">
            12 § Kammaren åtskildes kl. 16.59.
          </note>
          <note n="74852a63">
            Förhandlingarna leddes av tredje vice talmannen från sammanträdets
            början t.o.m. ajourneringen kl. 13.44, av talmannen därefter t.o.m.
            ajourneringen kl. 14.32
          </note>
          <note n="f89707a4">
            och av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
