<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--50</head>
          <docDate when="1995">1995</docDate>
        </div>
      </front>
      <body>
        <div>
          <note n="1ce8880f">
            Det justerade protokollet beräknas utkomma om 3 veckor
          </note>
          <note n="0d855c72">
            __________________________________________________________________________
          </note>
          <note n="82f5f7d0">
            1 § Avsägelse
          </note>
          <note n="06759a7f">
            Tredje vice talmannen meddelade att Andreas
          </note>
          <note n="5feb106c">
            Carlgren (c) avsagt sig uppdraget som suppleant i socialförsäkringsutskottet.
          </note>
          <note n="c5e64984">
            Kammaren biföll denna avsägelse.
          </note>
          <note n="afe09e7c">
            2 § Anmälan om kompletteringsval
          </note>
          <note n="8e08bf58">
            Tredje vice talmannen meddelade att på grund av uppkomna vakanser
            hade Centerns riksdagsgrupp anmält,
          </note>
          <note n="f30a970f">
            dels Karin Israelsson som suppleant i socialförsäkringsutskottet
            efter Andreas Carlgren,
          </note>
          <note n="da35801b">
            dels som suppleant i konstitutionsutskottet under
          </note>
          <note n="d74f5e7d">
            Birgitta Hambraeus ledighet hennes ersättare Kenneth
          </note>
          <note n="8004f335">
            Johansson.
          </note>
          <note n="810a25ef">
            Tredje vice talmannen förklarade valda till
          </note>
          <note n="d32dd202">
            suppleant i socialförsäkringsutskottet
          </note>
          <note n="99058e5e">
            Karin Israelsson (c)
          </note>
          <note n="c2680dd9">
            suppleant i konstitutionsutskottet
          </note>
          <note n="d999128f">
            Kenneth Johansson (c)
          </note>
          <note n="cd8e1b40">
            3 § Justering av protokoll
          </note>
          <note n="660f499d">
            Justerades protokollen för den 30 och 31 januari.
          </note>
          <note n="a56dcb34">
            4 § Ledighet
          </note>
          <note n="76dd6e21">
            Tredje vice talmannen meddelade att Fredrik Reinfeldt (m) hade
            ansökt om föräldraledighet under tiden den 1 mars - 31 mars.
          </note>
          <note n="7d92e433">
            Kammaren biföll denna ansökan.
          </note>
          <note n="c8d73356">
            Tredje vice talmannen meddelade att Catharina
          </note>
          <note n="ab4601cb">
            Elmsäter-Svärd (m) skulle tjänstgöra som ersättare för
          </note>
          <note n="28f1a075">
            Fredrik Reinfeldt.
          </note>
          <note n="b7f3bb29">
            5 § Meddelande om kammarens sammanträde onsdagen den 7 februari.
          </note>
          <note n="ba56f3a0">
            Tredje vice talmannen meddelade att interpellationsdebatten onsdagen
            den 7 februari skulle utgå och ersättas med bordläggningsplenum.
          </note>
          <note n="ec1ee0b5">
            6 § Meddelande om kammarens sammanträde torsdagen den 8 februari
          </note>
          <note n="94d0826c">
            Tredje vice talmannen meddelade att vid frågestunden torsdagen
            den 8 februari kl. 14.00 skulle följande statsråd närvara:
          </note>
          <note n="1a3331f1">
            Statsrådet Jan Nygren, justitieminister Laila Freivalds, socialminister
            Ingela Thalén, finansminister
          </note>
          <note n="159a397b">
            Göran Persson, statsrådet Mats Hellström, statsrådet
          </note>
          <note n="1da4d084">
            Leif Blomberg och statsrådet Ylva Johansson
          </note>
          <note n="7838283a">
            Tredje vice talmannen meddelade vidare att ca kl 15.30 samma
            dag skulle civilminister Marita Ulvskog lämna information om kvinnorepresentation
            vid statliga styrelser.
          </note>
          <note n="38c4480b">
            7 § Meddelande om svar på interpellation
          </note>
          <note n="110290ad">
            Till riksdagen hade inkommit följande skrivelser:
          </note>
          <note n="93f7347d">
            Interpellation 1995/96:33
          </note>
          <note n="3607851c">
            Till riksdagen
          </note>
          <note n="e757de0b">
            Beträffande interpellation 1995/96:33 Mervärdesskatteregler av
            Ulla Löfgren (m) får jag meddela att jag inte kan besvara den
            inom föreskrivna fyra veckor.
          </note>
          <note n="d9fb588b">
            Skälet härtill är att vi inte funnit någon debattdag som passar
            interpellanten och mig.
          </note>
          <note n="4ab77fab">
            Jag kommer att besvara interpellationen den
          </note>
          <note n="8963a7e2">
            8 februari 1996.
          </note>
          <note n="0ea0869b">
            Stockholm den 30 januari 1996
          </note>
          <note n="4b8f31a0">
            Göran Persson
          </note>
          <note n="91c3e133">
            Interpellation 1995/96:41
          </note>
          <note n="3607851c">
            Till riksdagen
          </note>
          <note n="c98f8bed">
            Beträffande interpellation 1995/96:41 Kommuninvest av Christel
            Anderberg (m) får jag meddela att jag inte kan besvara den inom
            föreskrivna fyra veckor.
          </note>
          <note n="d9fb588b">
            Skälet härtill är att vi inte funnit någon debattdag som passar
            interpellanten och mig.
          </note>
          <note n="4ab77fab">
            Jag kommer att besvara interpellationen den
          </note>
          <note n="8963a7e2">
            8 februari 1996.
          </note>
          <note n="0ea0869b">
            Stockholm den 30 januari 1996
          </note>
          <note n="4b8f31a0">
            Göran Persson
          </note>
          <note n="8e142962">
            Interpellation 1995/96:51
          </note>
          <note n="3607851c">
            Till riksdagen
          </note>
          <note n="97c793e3">
            Beträffande interpellation 1995/96:51 Konkretisering av egenmakt
            av Gunnar Hökmark (m).
          </note>
          <note n="458addca">
            Skälet härtill är att en debattdag som passar både interpellanten
            och mig inte stått att finna under denna tidsperiod. Jag kommer
            att besvara interpellationen den 22 februari 1996.
          </note>
          <note n="8fadd747">
            Stockholm den 30 januari 1995
          </note>
          <note n="f3c24a94">
            Marita Ulvskog
          </note>
          <note n="de1adcad">
            8 § Svar på fråga 1995/96:248 om sekretesslagstiftningen
          </note>
          <note n="87aa8a77">
            Anf. 1 Justitieminister LAILA
          </note>
          <note n="46cf4361">
            FREIVALDS (s)
          </note>
          <note n="3b0f615d">
            Herr talman! Chatrine Pålsson har mot bakgrund av att sekretesslagen
            ofta ändras, frågat mig om jag anser att det bör göras en översyn
            av sekretessbestämmelserna i syfte att få en helhetssyn.
          </note>
          <note n="c23e1458">
            Det är sant att sekretesslagen ändras ofta. Det ligger i sakens
            natur. Ändrade samhällsförhållanden som t.ex. förändringar i myndigheternas
            struktur eller arbetsuppgifter kräver en fortlöpande anpassning
            av sekretssreglerna.
          </note>
          <note n="56641302">
            Det vore naturligtvis praktiskt för myndigheterna om de hade
            färre, mer generella, sekretssregler att handskas med och om uppgifter
            kunde lämnas mellan olika organ i större utsträckning. Det är
            också möjligt att det finns områden som bör ses över när det gäller
            sekretess i syfte att myndigheterna skall kunna samverka på ett
            för allmänheten bättre och myndigheterna mer effektivt sätt. Jag
            tänker t.ex. på arbetet mot brottslighet. I regeringskansliet
            pågår ett brett upplagt arbete på det brottsförebyggande området,
            inom vilket bl.a. frågor om sekretess uppmärksammas när det gäller
            myndigheters samverkan i syfte att förebygga ungdomsbrott.
          </note>
          <note n="c311fbf5">
            Förenklade sekretessregler får emellertid inte vara ett självändamål.
            Riskerna när det gäller integritetskränkningar å ena sidan och
            urholkning av offentlighetsprincipen å den andra är uppenbara
            om inte alla förändringar i sekretesslagstiftningen föregås av
            noggranna avvägningar i dessa hänseenden. Det är den helhetssyn
            som jag anser måste råda på detta område.
          </note>
          <note n="91beadae">
            Mitt svar på frågan är att med denna helhetssyn måste sekretesslagstiftningen
            - vilket den också är - vara föremål för fortlöpande översyn.
          </note>
          <note n="d5a66fe4" type="speaker">
            Anf. 2 CHATRINE PÅLSSON (kds)
          </note>
          <note n="9a70ccad">
            Herr talman! Jag vill börja med att tacka för svaret. Jag kan
            konstatera att justitieministern delar den oro som jag har för
            att detta är mycket svårgreppbart.
          </note>
          <note n="ecb3f7f3">
            Anledningen till att jag har ställt den här frågan är utsatta
            barn, som jag har arbetat en del med. Det gäller för myndigheterna
            och socialtjänsten att försöka hitta dessa barn så fort som möjligt,
            dvs. att man observerar att något inte står rätt till. Då vet
            vi ju att var och en har sina sekretessbestämmelser, och detta
            är utomordentligt känsligt. Jag tänker på förskolan, dagis, sjukhusens
            akutmottagningar osv. Av det skälet känner man ibland att det
            är själva huvudmannaskapet som är gränsen för var sekretessen
            går. Därför väntar man kanske i det längsta med att larma om att
            något inte står rätt till, något som egentligen någon annan befattningshavare
            inom den offentliga verksamheten, exempelvis en socialtjänstassistent,
            redan har upptäckt.
          </note>
          <note n="186d48ca">
            Min fråga till justitieministern är om man utifrån barnens situation,
            med barnen i centrum och inte med huvudmannaskapet i centrum,
            skulle kunna göra en översyn som gör det lättare att ta dessa
            kontakter.
          </note>
          <note n="0e5331f4">
            Anf. 3 Justitieminister LAILA
          </note>
          <note n="46cf4361">
            FREIVALDS (s)
          </note>
          <note n="1990e866">
            Herr talman! Det är riktigt att sekretessreglerna utgår från
            var uppgifterna finns. Delgivningen av uppgifter begränsas av
            den organisation i vilken myndigheten arbetar. Detta kan skapa
            svårigheter när det gäller att bedriva ett effektivt arbete. Det
            är den typen av avvägningsfrågor som jag i mitt svar pekade på
            måste ske när man reglerar sekretessen. Man måste alltså göra
            en avvägning mellan ett effektivt myndighetsarbete och den enskildes
            integritetsskydd.
          </note>
          <note n="d157d8f4">
            Man har i flera olika sammanhang diskuterat vad som är det bästa
            för barnet. Man skall då väga in frågor som rör effektivitet just
            att upptäcka barn som far illa mot det integritetskränkande som
            kan ligga i att vidarebefordra vissa uppgifter. Jag vill nog påstå
            att det är precis den typen av resonemang och överväganden som
            har skett i samband med tillskapandet av de sekretessregler som
            vi har i dag. Jag tror att det kanske egentligen är viktigare
            att överväga om det regelverk som vi har när det gäller myndighetspersoner
            fungerar, t.ex. socialassistenters skyldighet att agera i vissa
            lägen när de uppmärksammar saker och när de får information om
            olika händelser. Det är nog det som är det viktiga när man märker
            att ett barn t.ex.
          </note>
          <note n="250b7e84">
            far illa.
          </note>
          <note n="4eeb67cf" type="speaker">
            Anf. 4 CHATRINE PÅLSSON (kds)
          </note>
          <note n="c6a1847d">
            Herr talman! Nu vidrör justitieministern ett mycket viktigt område,
            nämligen det som rör de befattningshavare som jag tror egentligen
            vill göra sitt jobb men som kanske ibland känner sig litet utelämnade,
            å ena sidan att inte våga ta initiativ, och å andra sidan att
            våga ta kraftfullare initiativ. Det är ju de mest känsliga frågor
            som man över huvud taget har med att göra när man kanske väcker
            misstanke till föräldrarna om att något inte står rätt till. Jag
            håller helt med om att detta måste göras med den allra varmaste
            och varsammaste handen, men att man aldrig får fastna i att sekretessreglerna
            gäller just en viss verksamhet eller ett huvudmannaskap. Det behöver,
            enligt mitt sätt att se, inte vara kränkande för den enskilde
            om en sjuksköterska på barnavårdscentralen talar med en socialtjänstassistent
            när man har motsvarande sekretessregler.
          </note>
          <note n="67111e4c">
            Anf. 5 Justitieminister LAILA
          </note>
          <note n="46cf4361">
            FREIVALDS (s)
          </note>
          <note n="9186d9ab">
            Herr talman! Jag tror att en del av den problematik som Chatrine
            Pålsson pekar på kommer att beaktas i det breda arbete som jag
            nämnde i mitt svar, nämligen när det gäller brottsförebyggande
            verksamhet. I det ligger väldigt mycket just arbetet med barn
            och ungdomar samt kontakterna mellan olika myndigheter när det
            upptäcks att ett barn far illa på ett eller annat sätt.
          </note>
          <note n="1631dcb0">
            Det är då som socialsekretessen är aktuell.
          </note>
          <note n="17a127c5">
            I det sammanhanget tror jag alltså att den typen av överväganden
            kommer att vägleda oss ifall det behövs vissa förändringar. Jag
            håller fullkomligt med om att utgångspunkten i det arbetet är
            vad som är bäst för barnen, men svaret är inte alltid självklart.
          </note>
          <note n="a6f8f6d6">
            Överläggningen var härmed avslutad.
          </note>
          <note n="33d7e900">
            9 § Svar på fråga 1995/96:251 om myndighetsoffrens rättsställning
          </note>
          <note n="fb0ac6d7">
            Anf. 6 Justitieminister LAILA
          </note>
          <note n="46cf4361">
            FREIVALDS (s)
          </note>
          <note n="e6e0d0b6">
            Herr talman! Bengt Harding Olson har frågat mig om jag är beredd
            att vidta någon åtgärd för att förbättra vad han kallar för myndighetsoffrens
            rättsställning.
          </note>
          <note n="1132b882">
            Av frågan framgår att han vill veta vilka åtgärder regeringen
            avser att vidta med anledning av det betänkande som avgetts av
            Kommittén för översyn av det allmännas skadeståndsansvar.
          </note>
          <note n="afdc4c4c">
            Bengt Harding Olson frågade om samma sak för drygt ett år sedan.
            Jag svarade då att det var för tidigt att säga vilka åtgärder
            som kunde komma att vidtas.
          </note>
          <note n="306dd25e">
            Jag uttryckte emellertid en förhoppning om att kunna lämna närmare
            besked inom ett år. Denna förhoppning har tydligen Bengt Harding
            Olson uppfattat närmast som ett löfte om att lägga fram ett förslag
            inom den tiden. Det har föranlett honom att nu återkomma.
          </note>
          <note n="89e96a25">
            Jag kan inte låta bli att notera att Bengt Harding Olson - som
            agerade flitigt i ärendet fram till år 1991 -
          </note>
          <note n="8fef22bb">
            inte ställde någon fråga under den borgerliga regeringsperioden,
            trots att den regeringen inte fann anledning att gå fram med någon
            lagstiftningsåtgärd med anledning av betänkandet.
          </note>
          <note n="e2fb8b25">
            Med hänsyn till andra angelägna arbetsuppgifter inom Justitiedepartementet
            har min förhoppning om närmare besked inom ett år inte kunnat
            infrias. Jag kan ännu inte ge besked om vilka åtgärder som regeringen
            anser vara motiverade. Med nuvarande planer räknar jag dock med
            att regeringen skall kunna besluta om en lagrådsremiss under hösten.
          </note>
          <note n="2622e717" type="speaker">
            Anf. 7 BENGT HARDING OLSON (fp)
          </note>
          <note n="51a66e69">
            Herr talman! Så var det dags igen för riksdagens verkliga långkörare.
            Det handlar förstås om myndighetsoffer, alltså medborgare som
            drabbas av en felaktig myndighetsutövning eller felaktig myndighetsinformation
            och därigenom åsamkas skada.
          </note>
          <note n="6397bfa7">
            Gällande rätt ger mycket begränsade möjligheter att få skadestånd
            från myndigheter när de har gjort fel, även om man själv inte
            gjort det minsta fel.
          </note>
          <note n="728175b4">
            Det finns flera upprörande fall. Det mest upprörande är väl fallet
            med bilhandlaren Halvar Alvgard från Vimmerby, som vi alla känner
            till. Fler fall finns utöver detta. Dessutom tillkommer, beklagligtvis,
            nya.
          </note>
          <note n="44858bec">
            Nu handlar det om en ny lagstiftning. Frågan om en förbättrad
            lagstiftning har år ut och år in stötts och blötts av flera olika
            regeringar. Just nu är alltså Laila
          </note>
          <note n="65f626d4">
            Freivalds ansvarig justitieminister. Tidsplanen är synnerligen
            diffus, precis som justitieministern säger.
          </note>
          <note n="58709725">
            Som svar på min fråga den 14 november 1994 var väl budskapet
            ungefärligen: Kom igen om ett år! Men egentligen hade vi väl båda
            hoppats att slippa se varandra här.
          </note>
          <note n="fe2ffc90">
            Fortfarande är läget oklart. Det har nu gått
          </note>
          <note n="092b95b9">
            15 månader, och det här finns inte med i propositionsförteckningen.
            Förslag kan komma tidigast hösten 1996 - ytterligare ett års förskjutning
            när det gäller en ny lag. Snart firar vi tioårsjubileum.
          </note>
          <note n="9f34bf95">
            Dagens svar, som jag formellt tackar för, är försett med en viss
            uppgift om en lagrådsremiss under hösten. Är detta ett löfte eller
            bara en målsättning? Men fortfarande är inte allt klart beträffande
            innehållet.
          </note>
          <note n="f339bb8d">
            Där menar jag att vi faktiskt bäddar för en följetong utan slut.
          </note>
          <note n="d8de0855">
            Till sist en vädjan: Jag önskar ett bestämt löfte, inte bara
            beträffande tidsplan utan också beträffande förslagets inriktning.
            Jag utgår från att justitieministern inte är nöjd med nuvarande
            lag och inte struntar i myndighetsoffren.
          </note>
          <note n="08c78911">
            Anf. 8 Justitieminister LAILA
          </note>
          <note n="46cf4361">
            FREIVALDS (s)
          </note>
          <note n="d1016dff">
            Herr talman! Får jag återigen erinra Bengt Harding Olson om att
            det var jag och den socialdemokratiska regeringen som tillsatte
            den utredning som nu är föremål för vidare bearbetning i departementet.
            Vi struntar alltså inte i frågorna. Tvärtom har vi aktivt arbetat
            med dem under tidigare regeringsperiod. Det kan man inte säga
            om regeringsperioden mellan de två socialdemokratiska regeringarna,
            men det störde uppenbarligen alls inte Bengt Harding Olson.
          </note>
          <note n="099541a4">
            Nu är Bengt Harding Olson naturligtvis angelägen om att vi kommer
            till skott i lagstiftningsarbetet. Det är jag också. Men som jag
            sade i mitt svar är det väldigt mycket arbete vi har att göra
            på departementet.
          </note>
          <note n="27338f14">
            Man måste alltid prioritera, men jag försöker göra en planering
            av arbetet ett tag framöver. Enligt de planerna ser jag det i
            dag som möjligt att komma med en lagrådsremiss i höst. Det kan
            naturligtvis hända saker under vägen som gör att planerna förändras,
            men det är så här planen för närvarande ser ut.
          </note>
          <note n="56a87d6a">
            Låt mig göra en invändning till i sak. Bengt Harding Olson brukar
            åberopa det kända fallet Halvar
          </note>
          <note n="f9c5c940">
            Alvgard som ett skäl till att detta lagstiftningsärende bedrivs.
            Jag vill återigen påpeka att detta är i sak totalt fel, Bengt
            Harding Olson! Detta lagstiftningsärende har ingenting med Alvgardärendet
            att göra, och det vet Bengt Harding Olson.
          </note>
          <note n="ea883431">
            Även om lagen hade varit sådan, som det sägs i utredningens förslag,
            skulle det inte ett dugg ha förändrat den rättsliga hanteringen
            av det ärendet.
          </note>
          <note n="b7a9aea5" type="speaker">
            Anf. 9 BENGT HARDING OLSON (fp)
          </note>
          <note n="8453b717">
            Herr talman! Jag kunde naturligtvis räkna med att justitieministern
            skulle tala om andra regeringars senfärdighet. Vi har debatterat
            det tidigare. Visst, det är rätt. Båda regeringarna har varit
            senfärdiga i detta sammanhang. Det är alltså en riktig kritik.
          </note>
          <note n="8dafccf4">
            Jag kan t.o.m. ge justitieministern en eloge för att hon tidigare
            gick fram med ett lagförslag, som i alla fall innebar någon förbättring.
            Men nu ansvarar ju justitieministern för den här lagstiftningen.
            Därför är hon rätta personen att vända sig till. Jag jobbade intensivt
            utan att lyckas, men hoppas att jag lyckas bättre nu. Jag tror
            att ingen, inte ens en justitieminister, kan gömma sig bakom detta
            med att någon annan varit senfärdig.
          </note>
          <note n="9786d640">
            Detta är en oerhört viktig angelägenhet. Jag förstår att det
            finns många frågor av hög angelägenhetsgrad, men jag tycker faktiskt
            att frågan om myndighetsoffer
          </note>
          <note n="2ae7eaaf">
            - människor som drabbats av felaktig myndighetsutövning eller
            felaktig myndighetsinformation - är ett prioriterat ärende. Tycker
            inte justitieministern det?
          </note>
          <note n="a1da01d2">
            Anf. 10 Justitieminister LAILA
          </note>
          <note n="46cf4361">
            FREIVALDS (s)
          </note>
          <note n="3300b4e1">
            Herr talman! Mitt påpekande gällde framför allt
          </note>
          <note n="595968cc">
            Bengt Harding Olsons intresse för detta ärende. Det upphörde
            nämligen och fanns inte under tre år.
          </note>
          <note n="ef2daa36" type="speaker">
            Anf. 11 BENGT HARDING OLSON (fp)
          </note>
          <note n="002561d5">
            Herr talman! Det är fullständigt fel! Justitieministern har ingen
            som helst aning om vad jag gjorde under de år då justitieministern
            var utomlands exempelvis.
          </note>
          <note n="04c04e73">
            Jag agerade mycket aktivt. Men jag går med på att jag misslyckades
            med att få den borgerliga regeringen att lägga fram ett förslag.
            Om justitieministern här och nu vill ta det till intäkt för att
            den här regeringen inte skall göra någonting, så är det bara att
            göra det.
          </note>
          <note n="909f1602">
            Men jag jobbar för myndighetsoffren, och detta är ingen egoistisk
            sak utan det gäller många.
          </note>
          <note n="71ece53a">
            Frågan är vad den nya lagstiftningen hade gett
          </note>
          <note n="24f29ea2">
            Halvar Alvgard. Den hade kanske inte givit honom något. Han fick
            av nåd 1 miljon kronor av den borgerliga regeringen. Jag kan nu
            plocka fram fall som visar på att om vi hade fått den nya lagstiftning
            som jag talar om och som jag vill ha, skulle människor inte ha
            hamnat i stor ekonomisk, personlig och social olycka.
          </note>
          <note n="a6f8f6d6">
            Överläggningen var härmed avslutad.
          </note>
          <note n="0bfa86f3">
            10 § Svar på fråga 1995/96:252 om lagen om särskild utlänningskontroll
          </note>
          <note n="244fe0d0">
            Anf. 12 Justitieminister LAILA
          </note>
          <note n="46cf4361">
            FREIVALDS (s)
          </note>
          <note n="cd922363">
            Herr talman! Yvonne Ruwaida har på nytt ställt en fråga till
            mig mot bakgrund av lagen om särskild utlänningskontroll och frågat
            om jag avser att verka för att lagen uppfyller de rättsprinciper
            som gäller för svenska medborgare och för att lagen överensstämmer
            med Sveriges internationella åtaganden vad gäller mänskliga rättigheter.
          </note>
          <note n="8b139781">
            I det svar jag lämnade så sent som den 16 januari på en liknande
            fråga av Yvonne Ruwaida framgick klart och tydligt att någon likställdhet
            aldrig kan bli aktuell mellan svenska medborgare och utländska
            medborgare vad gäller tillämpningen av den lagen.
          </note>
          <note n="128a6093">
            Jag kan inte annat än hänvisa Yvonne Ruwaida till vad jag svarade
            då. Det är, som jag då svarade, en självklarhet att utlänningslagen
            enbart gäller utländska medborgare. Lagens utgångspunkt är att
            utländska medborgare inte har en självklar rätt att vistas i Sverige.
            De "drastiska" åtgärder som jag antar att Yvonne
          </note>
          <note n="f3281617">
            Ruwaida syftar på avser de särskilda bestämmelserna om tvångsmedel
            i lagen, t.ex. anmälningsskyldighet och husrannsakan. För att
            dessa bestämmelser skall tillämpas krävs att det redan finns ett
            beslut att utvisa den utländske medborgaren men att utvisningen
            inte kan verkställas. Har vi en gång gjort den bedömningen att
            den utländske medborgaren representerar en betydande fara för
            terroristaktioner, är det rimligt att denne underkastas särskild
            kontroll om han ändå får stanna här i landet.
          </note>
          <note n="70504a75">
            I samband med lagens tillkomst behandlades också frågan om lagen
            stod i överensstämmelse med FN-
          </note>
          <note n="6498a5f5">
            konventionen och Europakonventionen. Det bedömdes då att lagen
            inte stred mot Sveriges åtaganden.
          </note>
          <note n="38a3eee4">
            Regeringen följer givetvis upp rättsutvecklingen på konventionsområdet
            och dess betydelse för lagen om särskild utlänningskontroll. För
            närvarande finns inget skäl att göra annan bedömning än den som
            då gjordes.
          </note>
          <note n="34b1d88f" type="speaker">
            Anf. 13 YVONNE RUWAIDA (mp)
          </note>
          <note n="a0be7ef5">
            Herr talman! Justitieministern! Jag kan konstatera att vi verkar
            ha olika synpunkter i det här ärendet. Jag skall försöka förklara
            mina synpunkter litet grand.
          </note>
          <note n="86300edb">
            Justitieministern säger att utländska medborgare inte har en
            självklar rätt att vistas i Sverige. När människor söker asyl
            i detta land anser jag att de har rätt att vistas i Sverige. De
            har också rätt att få den rättstrygghet som de har behov av. Det
            får man inte enligt lagen om särskild utlänningskontroll.
          </note>
          <note n="f3d03003">
            Jag har faktiskt en kompletterande fråga till justitieministern:
            Kommer lagen om särskild utlänningskontroll även att omfatta EU-medborgare
            i framtiden eller kommer den bara att omfatta människor som har
            sin härkomst utanför EU?
          </note>
          <note n="4eb26740">
            Lagen gäller bara utlänningar, och en utlänning behöver inte
            ha gjort sig skyldig till något alls. Det räcker att han eller
            hon bedöms som en risk. Enligt mig sätter lagen vanliga rättsprinciper
            ur spel. T.ex.
          </note>
          <note n="c31803f5">
            har den misstänkte ingen möjlighet att ta del av beslutsunderlaget
            med hänvisning till sekretessen och kan därför inte försvara sig.
            Någon möjlighet att överklaga regeringens beslut finns inte.
          </note>
          <note n="9358f47f">
            Vi har olika exempel på hur det här har använts.
          </note>
          <note n="892604fd">
            Ett exempel är Abdelkerim Deneche. Han anklagas för att vara
            medlem i terroristorganisationen GIA och att ha deltagit i ett
            sprängattentat mot en pendeltågsstation utanför Paris den 25 juli.
          </note>
          <note n="c26346b7">
            Anklagelserna prövades av riktig polis och vanlig åklagare, bl.a.
            av chefsåklagare Jan Danielsson.
          </note>
          <note n="3aead781">
            Chefsåklagare Jan Danielsson lät lägga ned förundersökningen
            mot Abdelkerim Deneche eftersom brott ej kunde styrkas. Ärendet
            prövades ända upp i Högsta domstolen. Men man kom fram till att
            chefsåklagare
          </note>
          <note n="458fd45c">
            Danielssons beslut att lägga ned brottsutredningen var fullkomligt
            korrekt.
          </note>
          <note n="cf3ea67b">
            Nu togs Abdelkerim Deneche i förvar av säpo. Det heter tas i
            förvar, för han var ej anhållen eller häktad.
          </note>
          <note n="ad9c3da4">
            Senare har man bestämt att terroristanklaga honom, vilket justitieministern
            har skrivit under.
          </note>
          <note n="9916fba2">
            Jag är rädd för att säpo kan utnyttja lagen om särskild utlänningskontroll
            i alltför stor utsträckning.
          </note>
          <note n="a6f8f6d6">
            Överläggningen var härmed avslutad.
          </note>
          <note n="075ed9cb">
            11 § Svar på fråga 1995/96:254 om olaga diskriminering
          </note>
          <note n="bd6353aa">
            Anf. 14 Justitieminister LAILA
          </note>
          <note n="46cf4361">
            FREIVALDS (s)
          </note>
          <note n="11799ca9">
            Herr talman! Yvonne Ruwaida har mot bakgrund av en uppmärksammad
            dom i ett mål om olaga diskriminering frågat mig om jag avser
            att verka för en översyn och en ändring av nu gällande lagstiftning.
          </note>
          <note n="b2e9d924">
            Jag vill till en början stryka under att så gott som alla uttryck
            för rasism och liknande är kriminaliserade. Bestämmelsen om olaga
            diskriminering (16 kap. 9
          </note>
          <note n="c19a6c77">
            § brottsbalken) innebär att det är straffbart bl.a. att i näringsverksamhet
            diskriminera någon annan på grund av ras, hudfärg, nationellt
            eller etniskt ursprung eller trosbekännelse. Den bestämmelsen
            har i flera fall tillämpats just när tillträde till en restaurang
            har vägrats.
          </note>
          <note n="d5780134">
            Jag vill också peka på att regeringen i regleringsbrevet för
            polisväsendet för nuvarande budgetår har markerat att det är viktigt
            att all kriminalitet som har sin grund i rasistiska motiv möts
            med effektiva metoder. I det sammanhanget bör det också nämnas
            att riksåklagaren nyligen har granskat handläggningen av ärenden
            som rör olaga diskriminering och därvid kritiserat att utredningsåtgärderna
            inte har varit så effektiva som kan krävas i dessa mål, vilket
            inneburit svårigheter att bevisa de brottsliga gärningarna i domstolen.
            Riksåklagaren har betonat att ärenden om olaga diskriminering
            måste handläggas med hög prioritet och att det krävs att tillförlitlig
            bevisning säkras på ett tidigt stadium, så att invändningar från
            de misstänkta - om t.ex. motiven för att avvisa en restauranggäst
            - kan prövas på ett riktigt sätt.
          </note>
          <note n="696749d9">
            Jag anser mot denna bakgrund att det inte finns något behov av
            att se över bestämmelsen om olaga diskriminering. Däremot finns
            det självfallet ett starkt intresse av att de lagar vi har på
            området tillämpas effektivt. Det är därför glädjande att det inom
            rättsväsendet på senare tid har riktats en ökad uppmärksamhet
            mot brottslighet med rasistiska eller liknande förtecken.
          </note>
          <note n="d8ec1d59" type="speaker">
            Anf. 15 YVONNE RUWAIDA (mp)
          </note>
          <note n="e6719003">
            Herr talman! Justitieministern! Tyvärr utsätts invandrare i dag
            för diskriminering av hyresvärdar, kreditgivare, krögare, m.fl.
            Speciellt gäller detta dem som man kan se är invandrare, det man
            kallar visuell diskriminering. De har mörk hudfärg, hårfärg eller
            ögonfärg. De heter Achmed eller Nalin, vilket är en typ av namn
            som inte är svenska utan som för det mesta härrör från länder
            utanför Europa.
          </note>
          <note n="722797a9">
            Det har gjorts väldigt många anmälningar när det gäller diskriminering,
            men förmodligen är det bara en bråkdel av de anmälningar som egentligen
            borde ha gjorts. Väldigt få har lett till fällande dom. Under
          </note>
          <note n="ff46e615">
            1993-1994 ledde ett åtal till dom. 1995 anmäldes 14
          </note>
          <note n="9b28d031">
            fall. Förutom ett ärende som utreds på åklagarmyndigheten har
            samtliga ärenden avskrivits.
          </note>
          <note n="47fc207e">
            Diskriminering av detta slag tycker jag utgör en allvarlig kränkning
            av de principer om likaberättigande som måste gälla i ett demokratiskt
            samhälle. Här har både polis och åklagare fått kritik därför att
            anmälningar blivit liggande för länge och därför att förhör har
            varit ofullständiga. Det är bra att man från
          </note>
          <note n="be0287a6">
            Justitiedepartementet i regleringsbrevet för polisväsendet har
            markerat att det är viktigt att ta tag i det här.
          </note>
          <note n="57d94a22">
            Jag hoppas att man kommer att göra ännu mer.
          </note>
          <note n="64796bdd">
            Om vi inte kan lösa detta problem genom att polis och åklagare
            blir mer effektiva behöver vi se över lagstiftningen för att se
            om vi kan göra någonting.
          </note>
          <note n="eccab97f">
            Vi har i dag ett samhälle där man blir diskriminerad i väldigt
            stor utsträckning, och det får konsekvenser både när det gäller
            arbetslösheten och när det gäller småföretagare som är invandrare.
            De har helt enkelt inte samma möjligheter som en svensk.
          </note>
          <note n="8e45293b">
            Det här får också andra konsekvenser i samhället, vilket är olyckligt.
            Tyvärr är det inte alltid så att det är rasism, nazism eller antisemitism
            som ligger bakom, utan ibland kan det helt enkelt vara fördomar
            och attityder i samhället som leder till den här typen av diskriminering.
          </note>
          <note n="6a444b8c">
            Anf. 16 Justitieminister LAILA
          </note>
          <note n="46cf4361">
            FREIVALDS (s)
          </note>
          <note n="84d8d8f7">
            Herr talman! Jag delar helt Yvonne Ruwaidas uppfattning att det
            förekommer diskriminering i vårt samhälle och det är helt oacceptabelt.
            Jag delar också uppfattningen att det är välkommet att rättsväsendets
            olika organisationer på senare tid har visat en större uppmärksamhet.
            Det jag hoppas är att man kommer att utveckla sina arbetsmetoder
            så att man säkerställer en utredning och en bevisning som gör
            att flera mål kan föras till domstol och få en fällande dom.
          </note>
          <note n="a6f8f6d6">
            Överläggningen var härmed avslutad.
          </note>
          <note n="54bf2443">
            12 § Svar på fråga 1995/96:249 om kartläggning av aborter
          </note>
          <note n="d42c9634">
            Anf. 17 Socialminister INGELA
          </note>
          <note n="64f61d5f">
            THALÉN (s)
          </note>
          <note n="6d65c953">
            Herr talman! Chatrine Pålsson har frågat mig vilka resultat som
            framkommit med anledning av den kartläggning om orsaker till att
            kvinnor väljer att göra abort som socialutskottet ansett att Folkhälsoinstitutet
            borde göra i samråd med Socialstyrelsen.
          </note>
          <note n="57378fb7">
            Det ingår som ett led i Folkhälsoinstitutets uppgifter att följa
            abortutvecklingen och att på olika sätt medverka till att aborttalen
            sänks. Som ett led i detta arbete vill jag nämna att Folkhälsoinstitutet
            i denna vecka har en hearing om abort bland unga kvinnor.
          </note>
          <note n="611e1f71">
            Syftet är att samla den kunskap om abort och abortorsaker som
            finns i dag och att utifrån den kunskapen hitta metoder att förstärka
            det abortförebyggande arbetet. Här vill jag också nämna att Folkhälsoinstitutet
            i samarbete med Högskolan i Örebro bedriver 10-
          </note>
          <note n="2e4beb9f">
            poängskurser i tonårssexologi. Kursen riktar sig framför allt
            till personal på ungdomsmottagningar och syftet är att föra ut
            kunskap som kan vara till nytta i det förebyggande arbetet.
          </note>
          <note n="92a12658">
            Det bedrivs också forskningsprojekt på olika håll i landet som
            belyser orsakerna till att kvinnor gör abort.
          </note>
          <note n="7fd2ca0d">
            Denna forskning avser dock avgränsade populationer.
          </note>
          <note n="d6c04cce">
            Resultaten från dessa studier visar att ett mycket vanligt skäl
            till abort är att relationen till mannen upphört.
          </note>
          <note n="e2e34a9e">
            Via Socialstyrelsens abortregister får vi i dag snabbt fram uppgifter
            om abortutvecklingen i stort. På så vis fås uppgifter bl.a. om
            kvinnans ålder och vid vilken tid under graviditeten som ingreppet
            sker. I
          </note>
          <note n="8ddca41a">
            abortregistret finns inga uppgifter om kvinnans identitet och
            det finns därmed inga möjligheter att göra samkörningar med andra
            register och på så vis få uppgifter om exempelvis utbildning,
            samboendeförhållande, nationalitet och yrke.
          </note>
          <note n="94d9ba89">
            Det är främst av integritetsskäl som abortregistret inte innehåller
            uppgifter om personnummer. Frågan om skyddet av den personliga
            integriteten och det lämpliga i att utnyttja personnummer för
            bl.a. medicinsk och epidemiologisk forskning är i dag föremål
            för diskussion.
          </note>
          <note n="82afe20f">
            Hälsodatakommittén framhåller i sitt betänkande
          </note>
          <note n="0255bf55">
            (SOU 1995:95) att den vinst som en anonymisering av ett register
            kan medföra för den enskildes integritet enligt deras uppfattning
            inte väger över de försämrade möjligheter som i så fall ges att
            använda registerinnehållet för olika forsknings- och utvärderingsändamål.
          </note>
          <note n="17e2cfb9">
            För närvarande vill jag bara konstatera att Hälsodatakommitténs
            betänkande nu remissbehandlas och att frågan sedan kommer att
            beredas inom regeringskansliet. Jag instämmer helt med Chatrine
            Pålsson när det gäller vikten av att förebygga aborter och förutsätter
            att Folkhälsoinstitutet med kraft driver denna fråga även fortsättningsvis.
          </note>
          <note n="65059d44" type="speaker">
            Anf. 18 CHATRINE PÅLSSON (kds)
          </note>
          <note n="c0c4b433">
            Herr talman! Jag vill först tacka Ingela Thalén för det goda
            svar som Ingela Thalén har bemödat sig om att ge mig i den här
            angelägna frågan.
          </note>
          <note n="57cf76f7">
            Anledningen till frågan är att vi visserligen fattar rätt många
            beslut här i kammaren men att dessa inte är så mycket värda så
            länge som de bara är hyllvärmare. De måste också föras ut i verksamheten.
          </note>
          <note n="37a721c4">
            Jag har i dagarna fått information om att antalet aborter fortsätter
            att minska, och det är vi väldigt glada för. Den första halvårsrapporten
            för 1995 visar att antalet aborter uppgick till 15 787, dvs. att
            de var
          </note>
          <note n="3abde99e">
            207 färre än föregående år. Vi är, som sagt, glada för det, men
            vi saknar ändå precisa kunskaper om varför kvinnor väljer abort.
          </note>
          <note n="bbd06a49">
            Det lämnas i svaret många uppgifter om sådant som är på gång.
            Jag vill fråga Ingela Thalén när hon tror att den kartläggning
            som riksdagen beslutade om för drygt två år sedan kommer att kunna
            ge ett mer fullödigt svar vad gäller orsakerna.
          </note>
          <note n="67fbda60">
            Anf. 19 Socialminister INGELA
          </note>
          <note n="64f61d5f">
            THALÉN (s)
          </note>
          <note n="c8462d7f">
            Herr talman! Jag tycker att Hälsodatakommittén här har pekat
            på ett mycket svårt vägval. Det finns naturligtvis möjligheter
            att göra nationella övergripande studier, som också går in på
            personfrågor. Man kan göra litet mer fördjupade studier, jämföra
            olika delar av landet och gå in i en större andel av befolkningen.
            På den vägen kan man få en betydligt klarare kartläggning, men
            man kommer då in på frågor som rör integritet och personliga omständigheter.
          </note>
          <note n="8c18bf4b">
            Den väg som vi hitintills har kunnat gå och valt att gå - och
            det valet har vi nog också gjort gemensamt -
          </note>
          <note n="a6eaf31e">
            har bestått av mindre omfattande forskningsprojekt.
          </note>
          <note n="2b2665de">
            Man har då kunnat gå in djupt men ändå i mindre omfattning. Man
            har också arbetat på det, som jag tycker, förtjänstfulla sätt
            som Folkhälsoinstitutet och en del av kommunerna gjort, innefattande
            information, samtal, förebyggande arbete genom skolan och naturligtvis
            genom ungdomsmottagningar och hälsooch sjukvård över huvud taget.
          </note>
          <note n="9d149d64">
            Fram till dess att vi har kunnat ta ställning till Hälsodatakommitténs
            diskussioner och integritetsfrågorna är det i varje fall min avsikt
            att se till att man fördjupar och driver på arbetet med den här
            typen av information, debatt och förebyggande arbete. Det är fram
            till dess den väg som vi har möjlighet att gå.
          </note>
          <note n="8e445c62">
            Men jag hoppas att riksdagen inom en inte alltför avlägsen framtid
            skall kunna ta ställning också till de litet svårare frågor som
            har beröring med integriteten.
          </note>
          <note n="a912db4a" type="speaker">
            Anf. 20 CHATRINE PÅLSSON (kds)
          </note>
          <note n="5f12a170">
            Herr talman! Enligt den halvårsrapport som har studerats är det
            ungdomsaborterna som minskar, medan abortfrekvensen i stort sett
            är oförändrad för de något äldre kvinnorna. Det ger kanske en
            signal om att det är viktigt just med informationen. Jag tror
            i likhet med Ingela Thalén att man inte bara kan göra en enda
            sak utan måste göra många saker parallellt -
          </note>
          <note n="3f6e9803">
            bedriva information och andra former av verksamhet.
          </note>
          <note n="5a95e372">
            Men jag känner oro över ungdomsmottagningarnas situation. Vi
            vet att många ungdomsmottagningar får stängas av ekonomiska skäl.
            Jag är därför rädd för att man riskerar att få en ökning av ungdomsaborterna
            igen. Jag vill fråga Ingela Thalén om det inte finns anledning
            att ta tag i den här frågan.
          </note>
          <note n="c4c07d40">
            Anf. 21 Socialminister INGELA
          </note>
          <note n="64f61d5f">
            THALÉN (s)
          </note>
          <note n="fedfa85d">
            Herr talman! Jag tror att det alltid finns anledning att vara
            mycket vaksam vad gäller det sköra arbete som den förebyggande
            verksamheten ändå är. I denna fråga liksom i många andra frågor
            måste varje ny generation få en chans att få information och kunskap.
          </note>
          <note n="4709ecc9">
            Att man gav gårdagens gymnasieelever kunskaper är inte till så
            stor glädje för dagens gymnasieelever. Det är med hänsyn till
            detta viktigt dels att bevaka och stödja ungdomsmottagningarnas
            arbete, dels att ge stöd till kommunerna.
          </note>
          <note n="2bcf8ddb">
            Det är min uppfattning att Folkhälsoinstitutet på det sätt som
            det nu arbetar med olika typer av hearingar, debatter och rapporter
            bidrar förtjänstfullt till det förebyggande arbetet.
          </note>
          <note n="c09e27a7">
            Den mer övergripande och fördjupade kartläggningen menar jag
            nog att vi får komma tillbaka till när man har tagit ställning
            till på vilket sätt man skall använda personnummer och annan kunskap,
            bl.a. i samkörningar, för att på det sättet få en mera översiktlig
            information och kartläggning. Men det är en fråga som man måste
            ta ställning till när man har preciserat sättet att förhålla sig
            till integritetsfrågorna.
          </note>
          <note n="8d9cf1b6" type="speaker">
            Anf. 22 CHATRINE PÅLSSON (kds)
          </note>
          <note n="7df3bea5">
            Herr talman! Jag vill avslutningsvis säga att jag själv när jag
            är ute och talar med ungdomar i skolorna känner att man har en
            mycket bra syn på dessa frågor.
          </note>
          <note n="93bf3b18">
            Uppfattningen om människovärdet har förbättrats, och man försöker
            göra allt för att undvika de mycket svåra situationer som uppstår.
            Jag hoppas att vi tillsammans skall kunna fortsätta med att på
            ett så brett sätt som möjligt föra dessa frågor framåt, till nytta
            och glädje för alla.
          </note>
          <note n="a6f8f6d6">
            Överläggningen var härmed avslutad.
          </note>
          <note n="4b9a5a46">
            13 § Svar på fråga 1995/96:257 om de svenska socialarbetarna
            i Köpenhamn
          </note>
          <note n="96bf6608">
            Anf. 23 Socialminister INGELA
          </note>
          <note n="64f61d5f">
            THALÉN (s)
          </note>
          <note n="6c634808">
            Herr talman! Margitta Edgren har frågat mig om vilka initiativ
            jag avser att vidta så att verksamheten i
          </note>
          <note n="b48699c2">
            Köpenhamn kan fortsätta.
          </note>
          <note n="6fcd53fa">
            Verksamheten med svenska socialarbetare stationerade i Köpenhamn
            startade år 1971 som ett nordiskt samarbetsprojekt tillsammans
            med Norge och Finland. Syftet var att få kontakt med svenska ungdomar
            som vistades i olämpliga miljöer och som riskerade att fastna
            i ett drogberoende och att förmå dem att återvända hem. Köpenhamn
            var då en samlingspunkt för stora grupper av ungdomar från hela
            Norden.
          </note>
          <note n="416f11f2">
            De övriga nordiska länderna har i dag avvecklat sin verksamhet,
            och Sverige är det enda nordiska land som har kvar socialarbetare
            i Köpenhamn.
          </note>
          <note n="75283fd0">
            Målgruppen och verksamhetens inriktning har ändrats sedan starten
            och har i dag vidgats till att omfatta i stort sett alla svenska
            medborgare, i alla åldrar, som kommit på glid i Köpenhamn.
          </note>
          <note n="f4bbdf2c">
            Av Socialstyrelsens underlag framgår bl.a. att antalet hjälpta
            individer minskat med ca 30 % sedan
          </note>
          <note n="223426b5">
            1987, då 542 klienter registrerades. 1994 var motsvarande antal
            373. Sedan mitten av 1980-talet har andelen personer över 25 år
            ökat från ca 50 % till ca 65 %.
          </note>
          <note n="15684e9c">
            Andelen över 35 år har under motsvarande period ökat från ca
            10 till ca 30 %. Samtidigt har antalet mycket unga, dvs. de som
            är 16 år och yngre, ökat något.
          </note>
          <note n="a3f43531">
            Sedan slutet av 1980-talet har antalet personer med blandmissbruk
            och psykiska störningar ökat något.
          </note>
          <note n="2bd9f97a">
            Också när det gäller klienternas hemortskommuner har en förändring
            skett. År 1987 kom en stor del av klienterna från Stockholmsområdet,
            och en mindre del kom från södra Sverige. År 1994 är fördelningen
            den motsatta.
          </note>
          <note n="38e68150">
            En ny nordisk konvention (prop. 1994/95:149) om socialt bistånd
            och sociala tjänster beräknas träda i kraft under år 1996. I konventionstexten
            anges att personer som tillfälligt vistas i ett annat nordiskt
            land och som behöver omedelbart socialt bistånd och sociala tjänster
            skall från vistelselandet få sådant bistånd som enligt landets
            lagstiftning svarar mot hjälpbehovet.
          </note>
          <note n="14156bfd">
            Socialstyrelsen har beslutat att verksamheten i sin nuvarande
            form skall avvecklas från den 1 januari
          </note>
          <note n="32b86f4b">
            1997. Socialstyrelsen avser att pröva alternativa lösningar för
            fortsatt drift genom t.ex. samarbete mellan kommunerna i södra
            Sverige alternativt finansiera en särskild tjänst inom Köpenhamns
            kommun.
          </note>
          <note n="13fedc08">
            Enligt min uppfattning ger en fortsatt drift under hela 1996
            också Socialstyrelsen en möjlighet att följa genomförandet av
            den nordiska konventionen och dess eventuella effekter för verksamhetens
            framtida form.
          </note>
          <note n="b6453725">
            Jag delar därför Socialstyrelsens bedömning i denna fråga.
          </note>
          <note n="ed932ba1" type="speaker">
            Anf. 24 MARGITTA EDGREN (fp)
          </note>
          <note n="01498228">
            Herr talman! Jag tackar för det mycket utförliga svaret, som
            ger en bild av hur detta samarbete har vuxit fram och även av
            hur det har förändrats. Man kan också beskriva den verksamhet
            som bedrivs i dag så, att även om den har minskat med 30 %, var
            det fortfarande 375 individer som blev hjälpta 1994. Även om andelen
            individer över 25 år har ökat från 50 %
          </note>
          <note n="e999a433">
            till 65 %, är det fortfarande 150 unga människor under 25 år
            som har hjälpts av denna verksamhet. Vi är också överens om att
            deras andel har ökat.
          </note>
          <note n="601f31b7">
            Det sägs vidare i svaret att klienternas sammansättning har ändrats.
            Merparten kom tidigare från Stockholm, och det var då ett motiv
            för att staten gick in. I
          </note>
          <note n="bc8067a8">
            dagens svar påstås att förhållandet är det motsatta. Jag vill
            referera till den undersökning och statistik som socialarbetarna
            i Köpenhamn har utarbetat, enligt vilken 4 av 10 kommer från södra
            Sverige. Det betyder att 6 av 10 kommer från landskap som ligger
            ovanför Småland, Blekinge, Halland och Skåne. Att utvecklingen
            går åt motsatt håll kan man inte hävda.
          </note>
          <note n="10719a92">
            Möjligtvis kan man säga att andelen klienter från
          </note>
          <note n="262cda2a">
            Stockholm har minskat, men fortfarande finns det inget motiv
            i detta svar för att t.ex. kommunerna i
          </note>
          <note n="dfecf2a6">
            Skåne skulle gå in och göra någon extra insats.
          </note>
          <note n="55363678">
            Det här är en oerhört tuff verksamhet. Det går inte att använda
            den som ett dragspel: fram och tillbaka.
          </note>
          <note n="f1959405">
            Om nu inte den nordiska konventionen fungerar kan man inte med
            en alternativ lösning sätta in en socialarbetare 1998. Det här
            bygger på ett långsamt uppbyggt förtroende och ett samarbete med
            Köpenhamns socialarbetare. De svenska socialarbetarna delar ju
            också lokal med dem.
          </note>
          <note n="1e44bd40">
            Jag är fortfarande, trots detta mycket utförliga svar, litet
            ledsen för att man inte i större utsträckning kan gå i god för
            detta. Det ligger i Sveriges intresse att vi fortsätter driva
            denna verksamhet.
          </note>
          <note n="b77f1dc1">
            Anf. 25 Socialminister INGELA
          </note>
          <note n="64f61d5f">
            THALÉN (s)
          </note>
          <note n="21c24907">
            Herr talman! Jag tycker att det är litet fel av
          </note>
          <note n="c1bdd646">
            Margitta Edgren att använda bakgrundsbeskrivningen som ett argument
            för slutsatsen, nämligen att det är den nordiska konventionen
            som faktiskt är grunden till att också Sverige funderar över den
            fortsatta verksamheten med svensk personal. Det är också slutsatsen
            i mitt svar: att inte vänta till 1998 utan att under året, 1996,
            följa genomförandet av den nordiska konventionen, dvs. hur arbetet
            med den nordiska konventionen under det här året ser ut att utveckla
            sig, och före 1998 också pröva hur den alternativa verksamheten
            skulle kunna utformas.
          </note>
          <note n="63f08656">
            Ett faktum kvarstår ju: Genom den nordiska konventionen förstärker
            vi ansvaret hos vart och ett av våra länder för dem som vistas
            i landet, även om de råkar vara medborgare i det andra landet.
            Det framgår av svaret att både Norge och Finland redan har dragit
            sig ur det gemensamma arbetet, även om det för all del kan finnas
            medborgare också från dessa länder i
          </note>
          <note n="e6b8673f">
            Köpenhamn.
          </note>
          <note n="b9694f3c">
            Jag tycker fortfarande att vi skall ha ett stort ansvar för dem
            som dras till Köpenhamn för att komma undan eller kanske gömma
            sig för vårt stöd, vår övervakning och vår verksamhet. Inom ramen
            för arbetet med den nordiska konventionen skall vi hålla ett vakande
            öga på det här. Om man följer det under 1996
          </note>
          <note n="8755a205">
            får man också möjlighet att se hur alternativen ser ut framöver.
            Det handlar alltså inte om att göra någonting just nu och sedan
            förändra det till 1998. Vi har en verksamhet. Socialstyrelsen
            har gjort sin bedömning, och man får under 1996 följa verksamheten.
            Konventionen finns i botten för det fortsatta arbetet.
          </note>
          <note n="b583ec45" type="speaker">
            Anf. 26 MARGITTA EDGREN (fp)
          </note>
          <note n="c0a0a7d4">
            Herr talman! Skälet till att Sverige som enda land fortfarande
            har socialarbetare i Köpenhamn borde egentligen vara att vi i
            Sverige har det största behovet.
          </note>
          <note n="df8b7c32">
            Vi ligger närmast och vi har en tradition att umgås med Danmark
            och Köpenhamn. Det måste i och för sig också ha betydelse.
          </note>
          <note n="6eec6456">
            Ändå kan jag utläsa att det finns en möjlighet i det helhjärtade
            stöd som Ingela Thalén ger i det skriftliga svaret. Visar det
            sig att den nordiska konventionen inte fungerar som det är tänkt
            är vi beredda att fortsätta någon typ av verksamhet med uppsökande
            stöd till de svenskar som är på väg att försvinna socialt i Köpenhamn.
          </note>
          <note n="a6f8f6d6">
            Överläggningen var härmed avslutad.
          </note>
          <note n="8b9ca332">
            14 § Svar på fråga 1995/96:258 om situationen för personer som
            vräks från sin bostad
          </note>
          <note n="605bff51">
            Anf. 27 Socialminister INGELA
          </note>
          <note n="64f61d5f">
            THALÉN (s)
          </note>
          <note n="6c86a60c">
            Herr talman! Kerstin Heinemann har frågat mig vad regeringen
            avser att göra med anledning av vad som under de senaste dagarna
            framkommit om situationen för de personer som vräks.
          </note>
          <note n="ce5e294f">
            Till att börja med vill jag understryka allvaret i detta problem.
            För en människa som befinner sig i en svår livssituation, med
            t.ex. arbetslöshet, hälsoproblem och ekonomiska problem, kan en
            vräkning från bostaden bli det riktigt stora hindret för att hitta
            en väg tillbaka till ett ordnat liv. Åren 1993 och 1994
          </note>
          <note n="0e03b549">
            var antalet verkställda vräkningar något över 7 600 för att år
            1995 minska något till ca 7 500. Av dessa avser ca 12 % vräkningar
            från lokal, garage eller parkeringsplats, men det finns all anledning
            att instämma i att antalet vräkningar från bostad fortfarande
            är oroande högt.
          </note>
          <note n="baa37b13">
            Socialtjänsten har ett stort ansvar när det gäller att ge stöd
            och hjälp till människor som riskerar att vräkas eller som redan
            har vräkts. Det är viktigt att socialtjänsten tidigt får kännedom
            om att ett hushåll riskerar att bli vräkt för att med lämpliga
            åtgärder söka förhindra att en enskild eller en familj blir ställd
            utan bostad. I vissa kommuner förekommer ett bra samarbete mellan
            kommun och hyresvärd som i många fall medför att vräkningar inte
            behöver ske.
          </note>
          <note n="d79452a7">
            Om en vräkning inte kan förhindras bör socialtjänsten naturligtvis
            följa upp och stödja den eller dem som blivit vräkta. Olika rapporter
            som lämnats under senare år har pekat på att de sociala stödinsatser
            som är nödvändiga i dessa situationer i många fall inte görs på
            ett helt tillfredsställande sätt.
          </note>
          <note n="8df38f48">
            Vid Socialstyrelsen pågår för närvarande arbetet med att ta fram
            allmänna råd för socialtjänstens arbete i samband med vräkningar.
          </note>
          <note n="deb2e6a5">
            Inom Näringsdepartementet finns en arbetsgrupp med uppgift att
            följa utvecklingen när det gäller bostadsförsörjningen för svaga
            hushåll. Arbetsgruppen skall också särskilt följa de vräkningshotade
            hushållens situation. I arbetsgruppen finns representanter för
          </note>
          <note n="2305aa1c">
            Socialdepartementet, Näringsdepartementet, Socialstyrelsen, Boverket,
            Svenska Kommunförbundet,
          </note>
          <note n="d2befc3c">
            Svenska Allmännyttiga Bostadsföretag SABO, Sveriges Fastighetsägareförbund
            och Hyresgästernas Riksförbund. Arbetsgruppen har i en särskild
            promemoria den 13 juni 1995 till Bostadspolitiska utredningen
            lämnat en redovisning där även problem som rör vräkningshotade
            hushåll behandlas.
          </note>
          <note n="75fe0f83">
            1995 års hyreslagstiftningsutredning (dir. 1995:55)
          </note>
          <note n="265f9065">
            som gör en översyn av hyreslagstiftningen kommer att behandla
            flera frågor med anknytning till vräkningar.
          </note>
          <note n="0ddfc67f">
            Utredningen skall redovisa sina förslag före utgången av maj
            i år.
          </note>
          <note n="2bcbea6a">
            Avslutningsvis vill jag även beröra problemet att vi inte vet
            vad som händer med vissa av de hushåll som vräks. Enligt en uppföljning
            av de hushåll som vräktes i Stockholms län är ett år senare ca
            10 % av de vräkta hushållen spårlöst försvunna. Om resultatet
            är representativt för hela riket skulle det innebära att det årligen
            är närmare 700 vräkta hushåll som det är omöjligt att lokalisera
            ett drygt år efter vräkningen.
          </note>
          <note n="6d85a7c6">
            Det är svårt för mig att dra några säkra slutsatser om varför
            det är så. Men det är naturligtvis viktigt att vi söker få mer
            kunskaper om detta för att kunna öka våra stödinsatser och minska
            den sociala utslagningen. Exempelvis pågår vid Socialmedicinska
            institutionen vid Karolinska institutet forskning om bostadslöshet
            och de bostadslösas villkor.
          </note>
          <note n="be373c79" type="speaker">
            Anf. 28 KERSTIN HEINEMANN (fp)
          </note>
          <note n="03a9a012">
            Herr talman! Jag ber att få tacka socialministern för svaret
            som visar att ministern också tycker att det här är ett allvarligt
            problem. Det visar också att en hel del saker är på gång.
          </note>
          <note n="f2243b3b">
            En sak i svaret som jag tycker är litet oroande är att socialtjänsten
            tydligen inte ordentligt tar sitt ansvar för de stödinsatser som
            är nödvändiga för dessa människor. Det finns inga belägg för att
            många av dem som försvinner spårlöst är människor med psykiska
            problem, men man kan anta det. Därför är jag litet orolig för
            att det kanske inte fungerar helt tillfredsställande med det stöd
            och den hjälp de psykiskt störda behöver ha. Många av dem vet
            t.ex. inte hur man betalar en räkning, och många kanske inte ens
            blir upplysta om att man kan söka bostadsbidrag. En väldigt viktig
            del av det hela måste vara att se vad det beror på att dessa människor
            blir vräkta och vilka insatser man behöver göra.
          </note>
          <note n="4167692d">
            Naturligtvis känner man också en stor oro för de kvinnor som
            blir vräkta och vilka situationer de hamnar i. Hamnar de i ett
            sexuellt beroende för att få tak över huvudet? Det är väldigt
            angeläget att vi får reda på orsakerna till att dessa människor
            försvinner.
          </note>
          <note n="8469166a">
            Anf. 29 Socialminister INGELA
          </note>
          <note n="64f61d5f">
            THALÉN (s)
          </note>
          <note n="4a0d51c0">
            Herr talman! Jag håller helt och hållet med Kerstin
          </note>
          <note n="36f1fd38">
            Heinemann om att det finns en mycket stark oro.
          </note>
          <note n="aa355c18">
            Jag vill säga något om en grupp som Kerstin Heinemann tar upp
            och som vi vet är särskilt utsatta.
          </note>
          <note n="b9394515">
            Genom den förändring som gjordes genom riksdagens beslut för
            några år sedan pågår det ett ganska omfattande arbete ute i kommuner
            och landsting för att ge stöd åt personer med psykiska störningar
            och sjukdomar. Det pågår också nu. Inom en månad kommer vi att
            ha en genomgång med de berörda för att göra en avstämning av hur
            det ser ut rent praktiskt ute i kommunerna efter beslutet, hur
            stödinsatserna ser ut och på vilket sätt de berördas egna organisationer,
            frivilligorganisationerna, kommer in i bilden.
          </note>
          <note n="cd519f30">
            När det gäller sträckan fram till själva vräkningen finns det
            ett antal inbyggda signalsystem som borde fungera, men som inte
            alltid gör det, t.ex. meddelandeskyldigheten i hyreslagen och
            socialnämndens skyldighet att utan dröjsmål inleda en utredning
            när man får veta att någon riskerar att bli vräkt. Det finns också
            en skyldighet för kronofogdemyndigheten att meddela socialnämnden.
            I den nya hyreslagen, som trädde i kraft den 1 juli 1993, är den
            s.k. återvinningsfristen förlängd, vilket kan ge manöverutrymme.
          </note>
          <note n="42c79703">
            Jag har haft kontakt med en kommun som jag tycker har gjort en
            mycket vällovlig insats. I bostadsföretaget finns en särskild
            person som tar kontakt med hushåll eller hyresgäster som riskerar
            att komma efter med hyran. På det viset går man in i varje enskilt
            fall och ser efter vad man kan hjälpa till med. Ibland handlar
            det t.o.m. om att hyresgästen inte har haft kunskap om hur man
            söker bostadsbidrag. Det finns en del sådana ganska enkla saker
            som kan förebygga stora kostnader, både för hushållen och, naturligtvis,
            för berörda kommuner och bostadsföretag.
          </note>
          <note n="f2f24c13" type="speaker">
            Anf. 30 KERSTIN HEINEMANN (fp)
          </note>
          <note n="7462550d">
            Herr talman! Det är helt klart att det fortfarande finns brister,
            och vi har, vilket har sagts tidigare, all anledning att följa
            upp detta. Varför då inte lyfta upp de här goda exemplen med kontaktpersoner,
            så att de blir allmänt kända?
          </note>
          <note n="998d0bab">
            Det finns vissa erfarenheter från olika huvudmannaskapsförändringar
            som visar att det ibland tar ganska lång tid innan den nya huvudmannen
            har förstått vad det är man har tagit över. Det gäller alla de
            kunskaper som behövs för att klara av människor, inte minst dem
            som är i en mycket besvärlig situation och som inte har förmågan
            att själva göra någonting.
          </note>
          <note n="a6f8f6d6">
            Överläggningen var härmed avslutad.
          </note>
          <note n="ffd6bb68">
            15 § Svar på fråga 1995/96:229 om enskilda barns intressen
          </note>
          <note n="f315c4cd">
            Anf. 31 Statsrådet ANNA HEDBORG (s)
          </note>
          <note n="1426ca0e">
            Herr talman! Lennart Daléus har frågat civilministern vilka åtgärder
            regeringen avser att vidta för att enskilda barns intressen inte
            skall åsidosättas med hänvisning till att barnen som kollektiv
            därigenom skall löpa mindre risk att utsättas för lidanden. Arbetet
            inom regeringen är så fördelat att det är jag som skall svara
            på frågan.
          </note>
          <note n="be9c20b8">
            Jag vill först understryka att det givetvis inte är acceptabelt
            att barn utsätts för lidande. Detta synsätt utgör en grundval
            för svensk barn- och familjepolitik.
          </note>
          <note n="224ca412">
            Sverige hade en framträdande roll vid arbetet med barnkonventionen
            och var ett av de första länderna att ratificera den. Konventionen
            är ett viktigt tillskott till skyddet av de mänskliga rättigheterna.
            Vi har genom ratificeringen av konventionen åtagit oss att garantera
            dessa rättigheter för alla barn och ungdomar i vårt eget land.
            I anledning av Sveriges första rapport om den svenska efterlevnaden
            av konventionen yttrade
          </note>
          <note n="dc0739ac">
            FN:s kommitté för barnets rättigheter att den svenska lagstiftningen
            och de principer som gäller vid tilllämpningen av våra lagar allmänt
            sett återspeglar konventionens bestämmelser.
          </note>
          <note n="6a9dda92">
            Barnkonventionens artikel 1 stadgar att med barn avses varje
            människa under 18 år. Artikel 3 stadgar att vid alla åtgärder
            som rör barn, oavsett om de vidtas av offentliga eller privata
            sociala välfärdsinstitutioner, domstolar, administrativa myndigheter
            eller lagstiftande organ, skall "barnets bästa" komma i främsta
            rummet. Begreppet "barnets bästa" är dock inte definierat i konventionen.
          </note>
          <note n="72e0ed7f">
            Socialutskottet har framhållit att regeringen bör göra en bred
            översyn av om svensk lagstiftning och praxis stämmer överens med
            barnkonventionens bestämmelser och även av översättningen av konventionen.
            Frågor om barns välbefinnande är mycket angelägna. Regeringens
            uppfattning är att vi måste söka få större klarhet och enighet
            i synsättet vad gäller innebörden av begreppet "barnets bästa"
            i barnkonventionen och svensk rätt. Vi behöver även penetrera
            de eventuella tolkningskonflikter som kan finnas mellan olika
            regelkomplex.
          </note>
          <note n="d97cfd15">
            Som en följd av riksdagens beställning och till följd av den
            diskussion som på senare tid pågått om innebörden av begreppet
            "barnets bästa" i olika situationer beslutade regeringen i torsdags
            att tillsätta en parlamentarisk kommitté för att se över hur barnkonventionens
            anda och innebörd kommer till uttryck i lagstiftning och praxis
            och för att skapa ökad klarhet och enighet kring synen på innebörden
            av begreppet
          </note>
          <note n="d4de684a">
            "barnets bästa" i olika sammanhang.
          </note>
          <note n="db31e2d7" type="speaker">
            Anf. 32 LENNART DALÉUS (c)
          </note>
          <note n="cb6b291a">
            Herr talman! Jag ställde den här frågan för flera veckor sedan,
            när Åseledebatten var aktuell. Svaret har av legitima skäl - det
            vill jag understryka -
          </note>
          <note n="80762660">
            kommit först i dag. Det innebär att flera av de frågor som jag
            tog upp och som jag behövde lära mig något om har jag fått svar
            på i frågesvaret.
          </note>
          <note n="c0c1559a">
            Skälet till att jag ställde frågan var att jag tyckte att man
            argumenterade konstigt när man sade att det kunde vara berättigat
            att vidta, som det verkade, negativa beslut gentemot enskilda
            barn eller att åsidosätta deras intressen med hänvisning till
            att barnen som kollektiv skulle löpa mindre risk att bli utsatta
            för lidande. Jag tyckte att det var konstigt och att det var ett
            underligt resonemang.
          </note>
          <note n="c7bf3bd7">
            Det visade sig att barnkonventionen - dess uttolkning på svenska
            och dess hantering - behöver en genomlysning när det gäller begreppen
            och, inte minst, själva översättningen. Det kommer nu att ske
            genom den parlamentariska kommitté som regeringen har beslutat
            tillsätta. För att inte ta kammarens tid vill jag sammanfattningsvis
            säga att jag är mycket nöjd med svaret.
          </note>
          <note n="a6f8f6d6">
            Överläggningen var härmed avslutad.
          </note>
          <note n="f1856391">
            16 § Svar på fråga 1995/96:241 om föräldrapenning för vissa studerande
          </note>
          <note n="fa240b82">
            Anf. 33 Statsrådet ANNA HEDBORG (s)
          </note>
          <note n="416bbaab">
            Herr talman! Fanny Rizell har frågat mig vad jag avser att göra
            för att förbättra den ekonomiska situationen för de personer som
            kan drabbas av de regler som i dag gäller för sjukpenninggrundande
            inkomst
          </note>
          <note n="40bb89ab">
            (SGI) i samband med studier och föräldrapenning.
          </note>
          <note n="5a1edff6">
            För den som studerar och under studietiden får studiestöd skall
            den sjukpenninggrundande inkomst som gällde före studierna hållas
            vilande under studietiden.
          </note>
          <note n="e9e2aa35">
            En vilande sjukpenninggrundande inkomst innebär allmänt att den
            studerande under utbildningstiden inte kan få någon ersättning
            som är grundad på den vilande sjukpenninggrundande inkomsten vid
            sjukdom.
          </note>
          <note n="c26844ca">
            Först när studierna har avslutats blir den vilande sjukpenninggrundande
            inkomsten gällande igen. Om den studerande däremot har inkomster
            av förvärvsarbete vid sidan av studierna kan han få ersättning
            beräknad på denna inkomst, s.k. studietids-SGI.
          </note>
          <note n="21072cea">
            För att få den sjukpenninggrundande inkomsten vilande under studietid
            krävs att den försäkrade under studietiden bl.a. har studiemedel
            eller särskilt vuxenstudiestöd.
          </note>
          <note n="e13bbcba">
            En blivande förälder som studerar och samtidigt har en vilande
            sjukpenninggrundande inkomst har rätt till föräldrapenning enligt
            den vilande sjukpenninggrundande inkomsten, under förutsättning
            att föräldern före studierna kvalificerat sig för föräldrapenning.
            En förälder som inte är sjukpenningförsäkrad får föräldrapenning
            enligt garantinivån under hela ersättninstiden.
          </note>
          <note n="b1867e56">
            Reglerna om vilande sjukpenninggrundande inkomst under studier
            infördes år 1985. Att dessa regler knöts till studiestödssystemet
            berodde på att försäkringskassorna på ett administrativt enkelt
            sätt skulle kunna få uppgifterna om beviljat studiestöd från Centrala
            studiestödsnämnden.
          </note>
          <note n="0c99b942">
            Därutöver gäller också att den som studerar med annan finansiering
            inom det egna yrkesområdet har rätt att stå kvar i den tidigare
            sjukpenninggrundande inkomsten. Detta gäller även den som bekostar
            utbildningen med egna medel.
          </note>
          <note n="9d6d8545">
            Vissa frågor i den allmänna ohälsoförsäkringen utreds för närvarande
            av Sjuk- och arbetsskadekommittén (Dir. 1995:54). Kommittén har
            i sitt nyligen avlämnade delbetänkande, (SOU 1995:149) Försäkringsskydd
            vid sjukdom, föreslagit delvis nya regler för sjukpenninggrundande
            inkomst. Kommittén har inte föreslagit några utvidgningar av vilande
            sjukpenninggrundande inkomst t.ex. vid självfinansierade studier.
            Betänkandet är nu ute på remissbehandling.
          </note>
          <note n="78a1b583" type="speaker">
            Anf. 34 FANNY RIZELL (kds)
          </note>
          <note n="37fea6d6">
            Herr talman! Jag vill tacka statsrådet för svaret.
          </note>
          <note n="f178ac40">
            Det var ganska klargörande. Att vi ledamöter ibland ställer frågor
            om vissa specifika problem beror ofta på att vi stöter på dem
            när vi i den praktiska verksamheten möter människor som har drabbats
            på olika sätt.
          </note>
          <note n="a09d7dee">
            Det var så jag kom att stöta på det här problemet.
          </note>
          <note n="06aeba76">
            Det finns faktiskt situationer när människor drabbas och blir
            utan ersättning under graviditet och får leva på socialbidrag
            i stället. Det är ganska upprörande.
          </note>
          <note n="7ef5baf7">
            Jag vet att vi inte diskuterar enskilda problem här och att statsrådet
            inte kan svara på frågor om sådana.
          </note>
          <note n="aec3b279">
            Men vi kan tänka oss en fiktiv situation med en kvinna som blir
            gravid. Eftersom hon har studerat med egna medel kan hon inte
            få något studiestöd, trots att hon är berättigad till sjukpenning
            med vilande ersättning. Hon kan alltså inte få någonting. Sådant
            här händer.
          </note>
          <note n="2756ada9">
            Jag kan inte säga om felet ligger hos försäkringskassan eller
            någon annan part. Men jag vill fråga vad vi kan göra för att rätta
            till det här så att det inte händer i fortsättningen.
          </note>
          <note n="8265b846">
            Anf. 35 Statsrådet ANNA HEDBORG (s)
          </note>
          <note n="1b8f0af8">
            Herr talman! Det ställs krav på att studiemedel eller vuxenstudiestöd
            har beviljats därför att man skall kunna veta att någon studerar.
            Men det är inte den enda anledningen. Studiemedlets gåvodel kan
            man ju få även om man i övrigt finansierar sina studier själv.
          </note>
          <note n="bafdb6e6">
            Men man kan bara få dessa medel om man studerar i tillräcklig
            takt. Därför är kontrollen av studierna en kontroll också av att
            studier faktiskt sker, även om de bedrivs med egna medel.
          </note>
          <note n="25d94f57">
            Den som studerar med egna medel kan alltså ansöka om att få gåvodelen
            i studiemedlen under förutsättning att man studerar i tillräckligt
            snabb takt. I så fall får man också en vilande SGI.
          </note>
          <note n="670c9ff2">
            Även om vi inte skall tala om individer kan det i det här fallet
            röra sig om en person som helt enkelt har missat en förmån som
            hon hade rätt till eller som studerade så långsamt att hon inte
            hade rätt till en vilande SGI.
          </note>
          <note n="23ed3e00" type="speaker">
            Anf. 36 FANNY RIZELL (kds)
          </note>
          <note n="ce83d640">
            Herr talman! Det kan jag ha förståelse för. Men studietakt och
            resultat kan ju kontrolleras på annat sätt. Det finns faktiskt
            personer som tycker att de inte behöver samhällets stöd, eftersom
            de kan klara sina studier på egen hand. Detta är någonting som
            inte borde bestraffas utan i stället uppmuntras. Det är ju inget
            som samhället på något sätt förlorar på.
          </note>
          <note n="4387b320">
            Det är litet synd det i delbetänkandet Försäkringsskydd vid sjukdom
            inte finns utrett om det vilande studiestödet är tillräckligt.
            Jag tror att det är ganska viktigt att den som själv finansierar
            sina studier kan få del av detta. Graviditeter är inte alltid
            planerade, och det finns människor som råkar ut för den situationen.
          </note>
          <note n="fbe3ec59">
            Finns det något vi kan göra?
          </note>
          <note n="1cbe6204">
            Anf. 37 Statsrådet ANNA HEDBORG (s)
          </note>
          <note n="47a55938">
            Herr talman! För min del drar jag ändå slutsatsen att regelverket
            är tillräckligt. Det måste vara ett mindre fåtal som inte får
            åtminstone gåvodelen i studiemedlen när man studerar i tillräcklig
            takt. Det skall ändå utgöra grunden för en vilande SGI.
          </note>
          <note n="08dc1713">
            Sedan kan man alltid bli bättre på information.
          </note>
          <note n="8711b8ba">
            Den här frågestunden kan kanske innebära någon liten hjälp därvidlag.
            I övrigt kan vi naturligtvis fundera över om Riksförsäkringsverket
            kan bli litet mera tydligt i den här frågan. Man bör vara litet
            försiktig med att inte plocka bort den del som bevisar att man
            studerar, åtminstone om man tänker bli gravid.
          </note>
          <note n="a6f8f6d6">
            Överläggningen var härmed avslutad.
          </note>
          <note n="f61de1ff">
            17 § Svar på fråga 1995/96:256 om försöket med utdelning av fria
            sprutor till narkomaner
          </note>
          <note n="4174c74c">
            Anf. 38 Statsrådet ANNA HEDBORG (s)
          </note>
          <note n="84239e1e">
            Herr talman! Fanny Rizell har frågat socialminister Ingela Thalén
            vilka åtgärder hon tänker vidta för att få verksamheten och utvärderingen
            att förändras på något sätt för att bättre ge svar på de frågor
            som föranledde försöksverksamheten med sprututbyte till narkotikamissbrukare.
            Arbetet inom regeringen är så fördelat att det är jag som skall
            svara på frågan.
          </note>
          <note n="7ce3cc64">
            Ett försök med utdelning av fria sprutor och kanyler till narkotikamissbrukare
            inleddes hösten 1986 vid
          </note>
          <note n="ab5fdabf">
            S:t Lars sjukhus i Lund. En liknande verksamhet startade året
            därpå i Malmö. Verksamheterna har sedan starten följts och utvärderats
            av Socialstyrelsen som i juni 1993 överlämnade en rapport med
            slutsatser och förslag till regeringen.
          </note>
          <note n="800150b6">
            Av Socialstyrelsens utvärdering framgick att det inte var möjligt
            att bedöma om utdelning av rena sprutor till narkotikamissbrukare
            hade någon effekt på smittspridningen av hiv. Skälet till detta
            var att smittspridningen var låg i hela landet. Det gick alltså
            inte att se några skillnader beträffande smittspridningen i
          </note>
          <note n="c81728ec">
            Skåne och i övriga landet. Detta i sig glädjande förhållande
            gäller även i dag.
          </note>
          <note n="70ae5e43">
            Socialstyrelsen bedömde att det inte heller var möjligt att längre
            fram göra en sådan bedömning av effekterna, varför man ansåg att
            en förlängning av försöksperioden inte tedde sig meningsfull.
            Eftersom utvärderingen inte heller visade några belägg för att
            programmen skulle ha påverkat missbruksutvecklingen negativt föreslog
            man att sprututbytesverksamheter i framtiden skulle betraktas
            som reguljär verksamhet.
          </note>
          <note n="34b065e9">
            Socialstyrelsen föreslog också vilka regler som man ansåg skulle
            gälla för verksamheten.
          </note>
          <note n="4f14bc9f">
            Regeringen anger i sin skrivelse (1995/96:1) till riksdagen angående
            utbytesverksamhet med rena sprutor till narkotikamissbrukare,
            till skillnad från
          </note>
          <note n="4940f568">
            Socialstyrelsen, att sprututbytesverksamhet ännu inte bör betraktas
            som reguljär verksamhet. Också i fortsättningen bör den ha formen
            av försök och Socialstyrelsen skall också i fortsättningen följa
            verksamheten och dess effekter noga och om möjligt göra en ny
            utvärdering.
          </note>
          <note n="7c56d829">
            Regeringens bedömning utgår vidare från det faktum att eftersom
            Socialstyrelsens utvärdering inte kunnat visa några negativa effekter
            för missbruksutvecklingen bör en eventuell fortsatt verksamhet
            i allt väsentligt följa det upplägg som har utvärderats.
          </note>
          <note n="cdb9b3f4">
            I anledning av regeringens skrivelse har socialutskottet i betänkande
            1995/96:SoU5 godtagit den bedömning som gjorts av regeringen.
            Riksdagen har lagt skrivelsen till handlingarna.
          </note>
          <note n="0b08fda1">
            Mot bakgrund härav ser jag inga skäl för mig att nu ta några
            initiativ i denna fråga.
          </note>
          <note n="d65b6f9a" type="speaker">
            Anf. 39 FANNY RIZELL (kds)
          </note>
          <note n="e354d7cd">
            Herr talman! Jag tackar för svaret.
          </note>
          <note n="8536df4d">
            Beslutet har fattats av både riksdag och regering.
          </note>
          <note n="d1b81830">
            Jag kan instämma i att behandlingen är riktig. Men det är en
            sak som jag funderar litet grand över.
          </note>
          <note n="ddf0b728">
            Den här försöksverksamheten har ju pågått rätt länge och den
            skall fortsätta. Då förväntar man sig ett resultat. Enligt Socialstyrelsen
            kan man inte med nuvarande uppläggning redovisa vare sig något
            positivt eller något negativt. Visserligen finns det både positiva
            och negativa saker, men man kan inte direkt belysa att försöksverksamheten
            är så viktigt att den måste bli reguljär. Om den vore det, borde
            sprututbyte ske på fler ställen eller i hela landet där det behövs.
          </note>
          <note n="9faf7b64">
            Den slutsatsen har i alla fall inte riksdag och regering dragit.
          </note>
          <note n="5d29794a">
            Då förväntar man sig nästan att det skall utfärdas något tilläggsdirektiv
            eller föras något samtal med representanter för Socialstyrelsen
            om att försöksverksamheten bör förändras i någon riktning så att
            man kan få det resultat som man kan vänta sig. Jag vill då fråga:
            Är det som Socialstyrelsen gör tillräckligt?
          </note>
          <note n="b56db548">
            Eller bör den fortsatta verksamheten förändras på något sätt?
          </note>
          <note n="b5c1767d">
            Anf. 40 Statsrådet ANNA HEDBORG (s)
          </note>
          <note n="2615a92a">
            Herr talman! Skälet till att det är svårt att uttala sig om resultaten
            är väldigt glädjande. Det är en så oerhört liten smittspridning
            i båda grupperna, både i den gruppen som får utbyte av sprutor
            och i den som inte får det. Man vill ju inte precis utveckla en
            försökssituation så att den utvidgas. Det faktum att det är ett
            relativt litet problem i båda grupperna får ändå betraktas som
            en stor framgång för politiken när det gäller såväl kontrollen
            av sprututbyten i försöksverksamheten som kontrollen över smittspridningen
            i den gruppen där man inte bedriver utbytesverksamhet.
          </note>
          <note n="d80188dd">
            Det känns inte angeläget att nu gå Socialstyrelsen till mötes
            på det sättet att det skulle vara en fråga för den enskilde läkaren
            att avgöra om sprututbyte skall förekomma eller inte. Så har inte
            regeringen bedömt, och det har inte heller riksdagen funnit.
          </note>
          <note n="586406ca">
            Det finns inte heller några skäl att avbryta den verksamhet som
            man gärna vill bedriva i Lund och
          </note>
          <note n="aeda08cf">
            Malmö, eftersom det inte finns några belägg för att resultaten
            skulle vara sämre. Såvitt man kan se sköts verksamheten åtminstone
            på motsvarande sätt som man försöker att förhindra smittspridningen
            på andra håll i landet. Därför har vi inte funnit några skäl till
            att genomföra några förändringar därvidlag. Men, som sagt, den
            grundläggande svårigheten att med säkerhet uttala sig åt det ena
            eller andra hållet är den mycket glädjande låga smittspridningen
            i båda grupperna.
          </note>
          <note n="1cc6e64d" type="speaker">
            Anf. 41 FANNY RIZELL (kds)
          </note>
          <note n="6c9a1456">
            Herr talman! Jag instämmer i att det är mycket glädjande att
            det inte på något sätt har varit negativt.
          </note>
          <note n="4085d82c">
            Däremot kan man ifrågasätta om det behövs någon annan verksamhet,
            t.ex. en verksamhet som bedrivs i samarbete med sociala myndigheter
            och polis? Behöver det utökas på något sätt för att resultaten
            skall bli tydligare? Det är ju i samarbete med dessa myndigheter
            som försöksverksamheten kan ge effekt.
          </note>
          <note n="8bf5c5ed">
            Sedan har jag också en fråga om inbytningen av sprutor. Är den
            tillräcklig? Inbytningen är ju faktiskt inte 100-procentig - kanske
            är den något för liten ändå.
          </note>
          <note n="6de029eb">
            Anf. 42 Statsrådet ANNA HEDBORG (s)
          </note>
          <note n="0ff2c39f">
            Herr talman! Ja, det vore ju önskvärt att man i den här verksamheten
            kom dithän att inbytet av sprutor var ännu större. Dock har det
            inte kunnat beläggas att det faktum att man inte har bytt in en
            större andel har lett till t.ex. en spridning av använda kanyler
            ute bland narkotikamissbrukarna, på ett sätt som har gjort situationen
            värre där. Eftersom det enda som går att sist och slutligen se
            av de låga talen är att det inte sker någon stor spridning, får
            vi väl säga att inte ens det har föranlett någon särskild skillnad
            i utvecklingen på de båda ställena.
          </note>
          <note n="ba12c9da">
            Därför är det kanske inte heller motiverat med någon större särskild
            insats från statsmakternas sida. De som har att hantera försöket
            har naturligtvis ett intresse av att visa att de kan byta in flera
            sprutor.
          </note>
          <note n="b50eaf18" type="speaker">
            Anf. 43 FANNY RIZELL (kds)
          </note>
          <note n="b9ac56c0">
            Herr talman! Har statsrådet någon tidsgräns för försöket?
          </note>
          <note n="c0352f96">
            Anf. 44 Statsrådet ANNA HEDBORG (s)
          </note>
          <note n="0bc9ef8e">
            Herr talman! Nej, jag har ingen omedelbar tidsgräns.
          </note>
          <note n="a6f8f6d6">
            Överläggningen var härmed avslutad.
          </note>
          <note n="2555580e">
            18 § Svar på fråga 1995/96:259 om anabola steroider
          </note>
          <note n="689c26b4">
            Anf. 45 Statsrådet ANNA HEDBORG (s)
          </note>
          <note n="f3f66525">
            Herr talman! Göthe Knutson har ställt en fråga till justitieminister
            Laila Freivalds om anabola steroider.
          </note>
          <note n="e2317fb5">
            Arbetet inom regeringen är så fördelat att det är jag som skall
            svara på frågan.
          </note>
          <note n="ff33aa74">
            Den parlamentariska utredningen (S1994:05) om dopning skall,
            enligt sina direktiv (dir. 1994:78), göra en allsidig översyn
            av dopningsproblemets omfattning och karaktär, följder av missbruk
            av dopningspreparat på kort och på lång sikt. Dessutom skall utredningen
            bedöma behovet av ökade informationsinsatser. Utredningen skall
            också närmare studera om det finns en koppling mellan missbruket
            av dopningsmedel och annat missbruk och våldsbrott samt vilka
            ytterligare åtgärder mot missbruket som behövs. Sådana åtgärder
            kan vara att kriminalisera det icke-medicinska och icke-vetenskapliga
            bruket av dessa medel, ökade möjligheter till provtagning och
            ökade internationella insatser för att stoppa insmuggling av dessa
            medel.
          </note>
          <note n="f5024cc1">
            Utredningen kallade i inledningen av sitt arbete till en hearing
            om bl.a. sambandet mellan anabola steroider och aggression. Vidare
            har utredningen i år genomfört en hearing där inbjuda representanter
            för tull, polis, Riksåklagaren, skolan m.fl. diskuterade frågan
            om rättsliga åtgärder och särskilda insatser - bl.a.
          </note>
          <note n="43c2a433">
            förutsättningarna för en kriminalisering av bruket av anabola
            steroider.
          </note>
          <note n="948edc9b">
            Utredningen beräknas vara färdig med sitt arbete under sommaren.
            Jag vill avvakta med besked om eventuella åtgärder till dess utredningens
            betänkande har överlämnats, remissbehandlats och beretts inom
            regeringskansliet.
          </note>
          <note n="310d8d78" type="speaker">
            Anf. 46 GÖTHE KNUTSON (m)
          </note>
          <note n="187fabdf">
            Herr talman! Tack för svaret!
          </note>
          <note n="33424243">
            Orsaken till att jag ställde frågan var mest det faktum att Bo
            Holmström i TV i programmet Reportrarna för en vecka sedan intervjuade
            Dopningsutredningens ordförande just beträffande det som många,
            däribland jag, väl ser som kärnfrågan i detta, nämligen sådana
            åtgärder att man inte behöver riskera en utbredning av dopningsanvändandet
            så som sker i dag.
          </note>
          <note n="252290c4">
            Det är en sak att det kommer in väldigt mycket anabola steroider
            och andra dopningspreparat i landet, vilket naturligtvis skall
            bekämpas. Men det är också ett faktum att väldigt många människor
            inom idrotten, eller i hägn av idrotten, använder sig av dessa
            preparat.
          </note>
          <note n="8865a42a">
            Det gavs i TV-programmet, som jag tyckte var alldeles utmärkt,
            en rad vittnesmål och utlåtanden av läkare som var skrämmande
            alarmerande. Om utredningens ordförande då hade sagt att man skulle
            ta itu ordentligt med detta hade jag inte ställt frågan.
          </note>
          <note n="de43cceb">
            Är det möjligt att statsrådet, som har hand om de här frågorna,
            nu vill underrätta sig om det som togs upp speciellt i detta TV-program
            och möjligen ge tilläggsdirektiv, även om det är i senaste stadiet
            i utredningen?
          </note>
          <note n="2a9821f8">
            Anf. 47 Statsrådet ANNA HEDBORG (s)
          </note>
          <note n="d8dc682b">
            Herr talman! En av utredningens absolut viktigaste uppgifter
            är att ta reda på allt man vet - och det man inte vet - om bruk
            och effekter av dessa preparat. Jag vet att man hittills har lagt
            ned stor möda och kommer att fortsätta att göra det när det gäller
            att få vetenskapligt belagt allt som över huvud taget går om vilka
            effekter bruket har och hur utbrett det är.
          </note>
          <note n="e81108c8">
            Utredningen har för övrigt redan genomfört en stor utredning
            om bruket av dopningspreparat, och den visar dess bättre att bruket
            inte är så utbrett. Man har undersökt 10 000 18-30-åringar och
            funnit att inte mer än 1 % provat på dopning. Som vanligt är det
            naturligtvis så att denna procent är starkt koncentrerad och finns
            i särskilda miljöer, och det är illa nog. Det är naturligtvis
            inget skäl för att man inte skulle vara mycket uppmärksam och
            vaksam på frågan.
          </note>
          <note n="fdfbf289">
            Jag vet att utredningen också undersöker det påstådda sambandet
            mellan aggressivitet och bruket av anabola steroider. Det är naturligtvis
            mycket viktigt att vi får reda på vad man vet om den saken. Det
            är ett av skälen till att det är viktigt att utredningen läggs
            fram. Möjligen får vi inte hela sanningen, och då måste vi fortsätta
            att ta reda på mera.
          </note>
          <note n="98118175">
            Redan i dag kan mycket göras för att stoppa framför allt införsel
            och spridning. Innehav av anabola steroider är straffbelagt. Det
            är själva bruket som man funderar vidare på, och den frågan har
            man ännu inte avgjort.
          </note>
          <note n="9e3ee76a" type="speaker">
            Anf. 48 GÖTHE KNUTSON (m)
          </note>
          <note n="e93bf1bc">
            Herr talman! Jag rekommenderar alltså statsrådet att se detta
            TV-program, som jag tyckte hörde till det mest angelägna. Jag
            vet att många som har arbetat med de här problemen, bl.a. inom
            kriminalvården, också tyckte att det var angeläget. Även om man
            kan säga att ett program under rubriken Reportrarna är vinklat,
            kommer ju ändå sanningen fram om syftet är gott.
          </note>
          <note n="bb24958b">
            Frågan är då hur vi skall se på de kanske 1 000
          </note>
          <note n="96828c23">
            personer i vårt land som använder anabola steroider som dopningspreparat
            och som får denna aggressivitet i kroppen, som just beskrevs i
            TV-programmet på ett drastiskt sätt. Dessa personer kan alltså
            föröva bestialiska dåd, som i Kode och i en rad andra fall.
          </note>
          <note n="aa6faf99">
            Anf. 49 Statsrådet ANNA HEDBORG (s)
          </note>
          <note n="0034725f">
            Herr talman! Själva grunden för den här utredningen är förstås
            att vi tar frågan på allra största allvar och att det verkligen
            gäller att ta reda på huruvida det nu är så att den aggressivitet
            som påstås vara följden av bruk av dessa preparat också är det.
            Det är inte alldeles enkelt att klarlägga detta. Det är, såvitt
            jag vet, mycket sällsynt att man hittar några fall där det inte
            finns också sprit och ofta narkotika med i bilden.
          </note>
          <note n="fefa7401">
            Ibland går det inte att belägga fall så väl som har skett i en
            del reportage.
          </note>
          <note n="5fe12cc0">
            Men det här är naturligtvis ändå själva grunden för den oro som
            är skälet till utredningen. Vi hoppas att vi får bästa möjliga
            material ur utredningen. Då får frågan övervägas ytterligare,
            och vi får se vad man kan göra för att förhindra en spridning
            av missbruket.
          </note>
          <note n="02f7a0fc" type="speaker">
            Anf. 50 GÖTHE KNUTSON (m)
          </note>
          <note n="249502db">
            Herr talman! I min politikerroll som ledamot i
          </note>
          <note n="bb72613b">
            Kriminalvårdsstyrelsen har jag talat med åtskilliga av de intagna
            som använder dopningspreparat. Som statsrådet också berörde, skapar
            dessa preparat i kombination med sprit en våldsamhet hos en del
            personer. Detta gör att man hela tiden måste bevaka de intagna
            just beträffande detta. Det är nästan lika angeläget som att försöka
            hålla rent från knark.
          </note>
          <note n="a6d77909">
            Min förhoppning är, som sagt var, att statsrådet nu tar till
            sig den information som också detta TV-
          </note>
          <note n="e8dd6f95">
            program gav - jag är övertygad om att det har blivit mycket information
            genom åren. Eftersom jag inte har tillfälle att återge detta i
            citatets form säger jag: Tala gärna med utredningens ordförande,
            och kanske också med huvudsekreteraren!
          </note>
          <note n="a6f8f6d6">
            Överläggningen var härmed avslutad.
          </note>
          <note n="1f48eb0e">
            19 § Svar på fråga 1995/96:242 om fallskärmsavtal
          </note>
          <note n="175102a8">
            Anf. 51 Statsrådet JAN NYGREN (s)
          </note>
          <note n="d83c1fbb">
            Herr talman! Chatrine Pålsson har frågat finansministern hur
            han avser att agera för att framtida anställningsavtal för statliga
            tjänstemän skall få en mer rimlig utformning. Arbetet inom regeringen
            är så fördelat att det är jag som skall svara på frågan.
          </note>
          <note n="2e4e62b5">
            Cheferna inom statlig verksamhet kan delas upp i två grupper.
          </note>
          <note n="d91308e4">
            Den ena gruppen är chefer för myndigheter som lyder direkt under
            regeringen, t.ex. generaldirektörer och landshövdingar. Deras
            löner beslutas av regeringen. Lönesättningen styrs av verksamhetsintresset.
          </note>
          <note n="fe8a4975">
            Lönerna är individuella och bestäms utifrån de krav som ställs
            på innehavaren, dennes kvalifikationer och erfarenhet. Dessa riktlinjer
            har lagts fast i riksdagens s.k. verksledningsbeslut år 1987.
            Lönerna för flertalet verkschefer ligger på en nivå som jämfört
            med den privata sektorn är förhållandevis måttlig, om uttrycket
            tillåts.
          </note>
          <note n="3bf1a4a7">
            Om en verkschef avgår i förtid gäller som huvudregel att han
            eller hon får avgångsvederlag. Avgångsvederlaget motsvarar i huvudsak
            månadslönen och utbetalas i högst 24 månader. Vederlaget skall
            då minskas med inkomst av anställning och annat förvärvsarbete.
            Om myndighetschefen fyllt 55 år och har minst sex års chefsanställning
            kan han eller hon i stället få en s.k. chefspension. Även denna
            skall minskas med andra inkomster. Principerna för chefspension
            har godkänts av riksdagen, senast i 1991
          </note>
          <note n="94a065d6">
            års kompletteringsproposition (prop. 1990/91:150,
          </note>
          <note n="7d2ed538">
            FiU30, rskr. 387).
          </note>
          <note n="0eca89b4">
            Den andra gruppen är chefer i företagsledande och därmed jämförlig
            ställning i företag som är helägda av staten. Som bekant bestäms
            deras anställningsvillkor av respektive styrelse enligt reglerna
            i aktiebolagslagen. Regeringen har alltså inget direkt inflytande
            över lönesättningen för dessa.
          </note>
          <note n="a3bfa8d1">
            Den dåvarande regeringen utfärdade dock den
          </note>
          <note n="bb533093">
            3 februari 1994 riktlinjer rörande anställningsvillkor för denna
            grupp. Riktlinjerna innebär bl.a. följande.
          </note>
          <note n="f706fee5">
            Lönen skall bestämmas på sedvanligt sätt och med beaktande av
            avsaknaden av anställningstrygghet.
          </note>
          <note n="b8c10b78">
            Avgångsvederlag skall inte betalas ut för längre tid än
          </note>
          <note n="19d55a18">
            24 månader och skall avräknas mot andra arbetsinkomster.
          </note>
          <note n="a237e6da">
            Inom regeringskansliet pågår en översyn av ägarstyrningen av
            statliga bolag, vari ingår även denna typ av frågor.
          </note>
          <note n="c8c5579f">
            När denna översyn och juristgranskningen av avtalet i Apoteksbolaget
            är klara får det övervägas om några ändringar av de nyss nämnda
            riktlinjerna behöver göras.
          </note>
          <note n="555e2df5" type="speaker">
            Anf. 52 CHATRINE PÅLSSON (kds)
          </note>
          <note n="c7d01fac">
            Herr talman! Jag vill tacka Jan Nygren för det samlade svaret,
            trots att det blev litet jäktigt för honom att komma till kammaren.
          </note>
          <note n="5d7328f5">
            Anledningen till min fråga är den senaste tidens opinionsbildning
            i vårt land. Det är ju aldrig bra när allmänheten reagerar kritiskt
            och tycker att vi som politiker och statliga chefstjänstemän har
            alldeles orimligt stora favörer. Jag tror att detta är med beaktande
            av att många människor har en mycket svår situation. Ersättningsreglerna
            har sänkts och det har hänt en hel del annat. Just därför är det
            väldigt stötande att sådant här äger rum.
          </note>
          <note n="9590575c">
            Jag är glad över Jan Nygrens svar, att det pågår ett arbete och
            att man eventuellt kan komma att behöva utarbeta något policydokument
            eller liknande för att detta inte skall hända igen.
          </note>
          <note n="33790703">
            Min fråga till Jan Nygren är då: När kan ett eventuellt förslag
            komma? Det som hänt har redan hänt.
          </note>
          <note n="01e5603a">
            Men hur förebygger man sådant här? Och när kan alltså ett förslag
            komma?
          </note>
          <note n="4d6094b3">
            Anf. 53 Statsrådet JAN NYGREN (s)
          </note>
          <note n="25da7de4">
            Herr talman! Jag kan passa på att meddela att jag har varit i
            kammarfoajén i närmare 40 minuter, men min välvilja gentemot den
            tredje statsmakten höll på att spela mig ett spratt. Jag beklagar
            här i kammaren att det såg litet stressigt ut när jag kom.
          </note>
          <note n="d82b9986">
            När det gäller reaktionen från allmänheten delar jag Chatrine
            Pålssons uppfattning att det inte är bra att den här typen av
            debatter uppstår. Samtidigt finns det skäl för mig och för andra
            i statsförvaltningen att påtala att av de ca 250-300 cheferna,
            generaldirektörer och motsvarande, är det trots allt en försvinnande
            liten grupp människor som missbrukar situationen eller, om jag
            får använda uttrycket, förstör ryktet för de andra som sliter
            och utför ett utomordentligt bra jobb. De har dessutom villkor
            som jag uppfattar som fullt rimliga och acceptabla. Även detta
            behöver sägas med anledning av den diskussion som har förevarit.
          </note>
          <note n="2f07984f">
            Svaret på den andra frågan är att jag förväntar mig att vi åtminstone
            någon gång under senvåren skall ha fått svaret från juristgranskningen
            och även från översynen av ägarstyrningen. Därefter får väl regeringen
            fundera över om det finns anledning att presentera något nytt
            dokument eller att på annat sätt inför offentligheten alternativt
            inför riksdagen berätta om man kommit till några andra slutsatser
            än de som faktiskt nu gäller.
          </note>
          <note n="437d0937" type="speaker">
            Anf. 54 CHATRINE PÅLSSON (kds)
          </note>
          <note n="0adbd8e9">
            Herr talman! Jag vill tacka Jan Nygren för detta svar. Vi är
            ju överens om att man i en ledningsfunktion har ett extra stort
            ansvar när det gäller att vara föredöme osv. Naturligtvis är det
            också så att de allra flesta inte skor sig. Jag hoppas att vi
            skall komma till rätta med problemet, vilket vi tycks vara överens
            om.
          </note>
          <note n="8c89a30d">
            Herr talman! Om det ursäktas mig, eftersom detta är den sista
            frågan i den här typen av tisdagsfrågestund och det härefter råder
            nya regler, vill jag å riksdagsledamöternas vägnar passa på att
            tacka för många trevliga debatter. Jag ser det som en förmån att
            jag fått vara sist i denna frågedebatt.
          </note>
          <note n="75826e71">
            Anf. 55 Statsrådet JAN NYGREN (s)
          </note>
          <note n="47773c74">
            Herr talman! Jag tackar också så mycket.
          </note>
          <note n="a6f8f6d6">
            Överläggningen var härmed avslutad.
          </note>
          <note n="3ce0be6d">
            20 § Bordläggning
          </note>
          <note n="b104011d">
            Anmäldes och bordlades
          </note>
          <note n="c9df84f4">
            Proposition
          </note>
          <note n="24dd56f4">
            1995/96:128 Följdändringar till reformen om tvåpartsprocess vid
            de allmänna förvaltningsdomstolarna samt vissa registerfrågor
            inom socialförsäkringsadministrationen
          </note>
          <note n="70e51ffc">
            21 § Anmälan om interpellationer
          </note>
          <note n="8ec7bd46">
            Anmäldes att följande interpellationer framställts
          </note>
          <note n="55dde5cb">
            den 2 februari
          </note>
          <note n="b1d6b190">
            1995/96:71 av Gudrun Lindvall (mp) till statsrådet
          </note>
          <note n="75b3b8b2">
            Leif Blomberg
          </note>
          <note n="5970105f">
            Återkallelse av uppehållstillstånd
          </note>
          <note n="f8dec8c7">
            1995/96:72 av Annika Nordgren (mp) till försvarsministern
          </note>
          <note n="3bd68feb">
            Försvaret och etableringen av vindkraftverk
          </note>
          <note n="fb1654a4">
            Interpellationerna redovisas i bilaga som fogas till riksdagens
            snabbprotokoll denna dag.
          </note>
          <note n="344e434f">
            22 § Anmälan om frågor
          </note>
          <note n="8fdc75e3">
            Anmäldes att följande frågor framställts
          </note>
          <note n="7fc3aafc">
            den 1 februari
          </note>
          <note n="c579a823">
            1995/96:264 av Chatrine Pålsson (kds) till statsrådet
          </note>
          <note n="75b3b8b2">
            Leif Blomberg
          </note>
          <note n="ed94ab44">
            Åtgärder mot diskriminering av invandrare
          </note>
          <note n="b63a5581">
            1995/96:265 av Barbro Westerholm (fp) till statsrådet
          </note>
          <note n="def5524a">
            Anna Hedborg
          </note>
          <note n="17fc3c19">
            Mammografi
          </note>
          <note n="e75c3454">
            1995/96:266 av Lennart Beijer (v) till näringsministern
          </note>
          <note n="b8a03ad9">
            Återköp av riskkapitalbolaget Bure
          </note>
          <note n="55dde5cb">
            den 2 februari
          </note>
          <note n="b4200bc0">
            1995/96:267 av Fanny Rizell (kds) till försvarsministern
          </note>
          <note n="22ccb6ab">
            Officersaspiranternas ställning
          </note>
          <note n="bb00623d">
            1995/96:268 av Sivert Carlsson (c) till kommunikationsministern
          </note>
          <note n="bd2de3ff">
            Postens service
          </note>
          <note n="c353f805">
            1995/96:269 av Åke Carnerö (kds) till kommunikationsministern
          </note>
          <note n="844ced5f">
            Älvsborgsbanan
          </note>
          <note n="4955c640">
            1995/96:270 av Marianne Carlström (s) till statsrådet
          </note>
          <note n="369d40ba">
            Jan Nygren
          </note>
          <note n="fc4cfd7d">
            Åtgärder för att undvika onödiga remisser
          </note>
          <note n="3b7c4854">
            1995/96:271 av Tuve Skånberg (kds) till justitieministern
          </note>
          <note n="7d833e43">
            Möjligheterna att stoppa försäljning av haschtillbehör
          </note>
          <note n="f05bcab1">
            Frågorna 264-271 redovisas i bilaga som fogas till riksdagens
            snabbprotokoll denna dag.
          </note>
          <note n="4b69e51d">
            den 5 februari
          </note>
          <note n="b87cadbb">
            1995/96:272 av Nils Fredrik Aurelius (m) till kommunikationsministern
          </note>
          <note n="371bb459">
            Instansordningen vid överklagande av lokala trafikföreskrifter
          </note>
          <note n="75664121">
            den 6 februari
          </note>
          <note n="ee60888c">
            1995/96:273 av Göran Hägglund (kds) till finansministern
          </note>
          <note n="9d03c5de">
            Företagande
          </note>
          <note n="4c3d8dfa">
            1995/96:274 av Mats Odell (kds) till finansministern
          </note>
          <note n="b902d723">
            Beskattning av bilförmån
          </note>
          <note n="b2887c07">
            Frågorna 272-274 redovisas i bilaga som fogas till riksdagens
            snabbprotokoll tisdagen den 13 februari.
          </note>
          <note n="b5a419fa">
            23 § Anmälan om svar på frågor
          </note>
          <note n="29d61065">
            Anmäldes att följande svar inkommit
          </note>
          <note n="75664121">
            den 6 februari
          </note>
          <note n="a40172f3">
            1995/96:262 av Bengt Hurtig (v) till arbetsmarknadsministern
          </note>
          <note n="a240a95d">
            Utnyttjande av mål 6-medlen
          </note>
          <note n="ed35d0c7">
            1995/96:263 av Kenneth Johansson (c) till justitieministern
          </note>
          <note n="90ad43e3">
            Förläggning av hovrättsförhandlingar
          </note>
          <note n="944c4cc6">
            Svaren redovisas i bilaga som fogas till riksdagens snabbprotokoll
            tisdagen den 13 februari.
          </note>
          <note n="cf437686">
            24 § Kammaren åtskildes kl. 15.28.
          </note>
          <note n="469e3232">
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
