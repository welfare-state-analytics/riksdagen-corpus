<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--49</head>
          <docDate when="1995">1995</docDate>
        </div>
      </front>
      <body>
        <div>
          <note n="0cae19e4">
            Det justerade protokollet beräknas utkomma om 3 veckor
          </note>
          <note n="a24b5811">
            ------------------------------------------------------------------------
          </note>
          <note n="6cbe3e2d">
            1 § Aktuell debatt: Arbetslösheten
          </note>
          <note n="fa111594">
            Anf. 1 PER UNCKEL (m)
          </note>
          <note n="14493a84">
            Herr talman! I dag står svensk bilindustri stilla.
          </note>
          <note n="217afec3">
            Samtidigt rapporterar Dagens eko att permitteringarna i januari
            var lika stora som under hela förra året.
          </note>
          <note n="9e70573f">
            "Svarta utsikter på arbetsmarknaden", skriver Finanstidningen.
            AMS säger att risken är stor för att förra höstens arbetslöshetsprognoser
            var för optimistiska. Den egentliga långtidsarbetslösheten har
            aldrig varit mer omfattande än i dag. Företagsetableringarna viker,
            varslen ökar.
          </note>
          <note n="290ac5c4">
            Detta är bakgrunden till att Moderaterna har begärt denna särskilda
            riksdagsdebatt, för att alla goda krafter skall kunna ge sitt
            bidrag till ett Sverige där varje människas erfarenheter tas till
            vara och uppskattas.
          </note>
          <note n="96df7d2a">
            Uppgiften är stor, men den är inte och får inte vara omöjlig.
          </note>
          <note n="07f518c0">
            Det viktigaste är att inse att det inte är någon regering eller
            någon riksdag som kan "skapa" de nya jobben, som det ibland har
            brukat heta. De nya jobben skapas av dem som driver och finansierar
            företag och av alla företagens många medarbetare.
          </note>
          <note n="779e1083">
            Den politiska uppgiften - stor nog! - är att bidra till att ge
            företagen möjligheter att bli fler och att engagera fler. Hur
            detta kan ske är denna debatts huvudfråga.
          </note>
          <note n="7bd027aa">
            Den högkonjunktur som nu allt snabbare klingar av blev en förlorad
            tid. Dålig politik försatte möjligheten att utveckla Sverige och
            att pressa tillbaka arbetslösheten på allvar.
          </note>
          <note n="c5e3e34f">
            Den arbetslöshet som de vanliga siffrorna talar om är dessutom
            bara en del av den totala arbetslöshet som
          </note>
          <note n="56cd6207">
            Sverige i dag dignar under. De verkligt arbetslösa är inte bara
            den halva miljon som enligt statistiken saknar jobb och de ytterligare
            200 000 som är föremål för arbetsmarknadspolitiska åtgärder. Den
            verkliga arbetslösheten inbegriper alla de människor som är arbetsföra
            men som av ett eller annat skäl inte arbetar, drygt 20 % snarare
            än de 8 % som regeringen väljer att föra debatten utifrån.
          </note>
          <note n="38eca7ee">
            Att en grupp lika stor som Stockholms befolkning är arbetslös
            utgör det största ekonomiska och sociala problem Sverige i dag
            har. Moderaterna presenterar sin politik för en reformering och
            modernisering av arbetsmarknaden. Det är en politik som tar sin
            utgångspunkt i det enskilda initiativet och i människors vilja
            till arbete, i övertygelsen om att det är innovationer, fantasi
            och entreprenörskap som är de enda långsiktiga källorna till välstånd
            och arbete. Det är en politik som säger att människor och företag
            skall göra mer och politiker mindre.
          </note>
          <note n="afcefd5d">
            Hög arbetslöshet är inget givet tillstånd för Sverige. Hög arbetslöshet
            är ett tecken på att politiken inte ger enskilda och företag möjlighet
            att bli större, mer konkurrenskraftiga och användbara, på att
            Sverige ställt sig vid sidan av den välståndsskapande förnyelse
            som allt fler länder ser som den stora möjligheten till en god
            framtid.
          </note>
          <note n="7e581af1">
            Anf. 2 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="689d332c">
            Herr talman! Jag vill till att börja med tacka för att vi i dag
            får möjligheten att tala om arbetslösheten. Vi har alla i den
            här kammaren ett stort ansvar, ett ansvar för att göra allt det
            vi förmår för att förhindra att människor slås ut som följd av
            arbetslöshet.
          </note>
          <note n="b4635d73">
            Jag har själv i hela mitt liv levt nära arbetslösheten. Runt
            om mig finns människor som aldrig har upplevt en högkonjunktur.
            De har bara sett den beskrivas i tidningar och på TV. I början
            av 90-talet blev massarbetslösheten en verklighet för hela Sverige.
          </note>
          <note n="64223bf5">
            Arbetslösheten drar ned många människor i hopplöshet och passivitet.
            Den sliter sönder sammanhållning och solidaritet. Arbetslösheten
            klyver Sverige.
          </note>
          <note n="749d4042">
            Herr talman! Vi tog över ansvaret för Sverige för
          </note>
          <note n="9f927e1d">
            16 månader sedan. Efter att vi på fyra år hade förlorat
          </note>
          <note n="cf3fbfde">
            592 000 jobb och för första gången i den svenska historien upplevt
            tre år av negativ tillväxt har Sverige nu börjat den svåra och
            långa vägen tillbaka.
          </note>
          <note n="69ad305a">
            När vi tillträdde hade vi två uppgifter framför oss:
          </note>
          <note n="26aeb00e">
            att sanera statsfinanserna och att pressa ned arbetslösheten.
          </note>
          <note n="8b273386">
            Sedan vi började detta arbete har statens finanser också påtagligt
            förbättrats. Budgetunderskottet har gått ned från 185 miljarder
            till 90 miljarder. Det är en halvering. Inom två år är statens
            budget i balans.
          </note>
          <note n="0e2e30cf">
            Räntorna har gått ned med 3 ½ procentenheter sedan valdagen.
            Det är en nedgång med nära 30 %.
          </note>
          <note n="f94bf1c1">
            Den ekonomiska tillväxten i Sverige var i fjol bland de absolut
            starkaste i Europa. Vår samlade produktion av varor och tjänster
            ökade med nästan
          </note>
          <note n="9db2a4a1">
            4 %.
          </note>
          <note n="0f2367f7">
            Vi kan konstatera att på sådana områden som mat och bostad, som
            är så viktiga för hushållen, sänks nu kostnaderna. En trebarnsfamilj
            tjänar närmare 5 000
          </note>
          <note n="c3273fb1">
            kr om året på matmomssänkningen. Till det kommer räntesänkningen.
            Ett villalån om en halv miljon har blivit 1 000 kr billigare per
            månad genom räntesänkningen sedan valdagen.
          </note>
          <note n="318cbc71">
            Men jag vill också säga att det som vi har föreslagit och riksdagen
            har beslutat om inte bara är riksdagens förtjänst utan framför
            allt är svenska folkets förtjänst. Det är ett stort lass som det
            svenska folket har tagit på sig. Statens budgetsanering märks
            i familjernas ekonomi, i hushållens plånböcker.
          </note>
          <note n="43cd1bcc">
            Skattehöjningar och besparingar smärtar, men de leder också till
            resultat. Svenska folket är nu i full färd med att se till att
            vårt land återigen kan göra rätt för sig. Vi står på egna ben
            och kan ta sats när vi nu går in i en ny tid.
          </note>
          <note n="f49c6834">
            Men kvar finns det andra uppdraget - att pressa tillbaks arbetslösheten,
            vår tids största orättvisa. Även om vi under förra året hade en
            mycket kraftig ökning av antalet nya jobb, har arbetslösheten
            inte minskat mer än marginellt. Det betyder att vi nu måste spänna
            bågen ännu hårdare. Vi socialdemokrater tvekar inte.
          </note>
          <note n="a4fba525">
            Vi skall halvera arbetslösheten före sekelskiftet.
          </note>
          <note n="4b334f19">
            Det är vår tids största utmaning. Ännu har inget land klarat
            att knäcka massarbetslösheten, men Sverige kan, och Sverige skall.
          </note>
          <note n="55dea0d1">
            Socialdemokratisk politik handlar just om att förklara krig mot
            arbetslösheten. Vi har en strategi, och vi har ett program. Jag
            vill gärna presentera detta för kammaren.
          </note>
          <note n="cda63cb0">
            För det första: Vi måste få kontroll över de offentliga finanserna.
            Där är vi nu på god väg. Vi klarar aldrig arbetslösheten med mindre
            än att de offentliga finanserna är i balans.
          </note>
          <note n="5abf83eb">
            För det andra: Vi skall genomföra en utbildningsrevolution. Hälften
            av alla unga skall få möjlighet att gå vidare till högskola. Alla
            - oavsett ålder - skall få möjlighet till gymnasiekompetens, och
            ett livslångt lärande skall bli en del av hela arbetslivet. Sammantaget
            handlar det om att ungefär 100 000 människor på det sättet skall
            erbjudas plats i det nya utbildningsväsendet.
          </note>
          <note n="f8c5af48">
            För det tredje: Näringslivet skall byggas ut. Vi skall stötta
            företag och företagare. Lägre ränta är den enskilt viktigaste
            åtgärden för att öka sysselsättningen. Men det handlar också om
            tillgång till riskkapital, och det handlar om att öka konkurrensen
            för att nå lägre priser och bättre köpkraft.
          </note>
          <note n="d3a37c4b">
            För det fjärde: Arbetsmarknadspolitiken skall vässas för att
            främja tillväxten. Det handlar om att gå från detaljstyrning till
            målstyrning, från central styrning till lokal styrning, från passivitet
            till aktivitet.
          </note>
          <note n="4a0a5ac8">
            För det femte: Vi skall ta till vara tillväxtmöjligheten i den
            gröna sektorn. Det handlar om energiomställningen, om teknik för
            rening och återvinning, om att Östersjöområdet kan bli vår nya
            stora hemmamarknad. Genom satsning på en ny och modern infrastruktur
            ökar vi vårt lands möjligheter till uthållig och långsiktig tillväxt.
          </note>
          <note n="247f19c5">
            För det sjätte: Vi skall utnyttja den kraft som finns i hela
            Sverige. Varje region bär på möjligheter till tillväxt. Om hela
            Sverige kan utvecklas på rättvisa och jämlika villkor ökar också
            kraften i tillväxten.
          </note>
          <note n="588282f5">
            Därför skall vi hålla samman Sverige.
          </note>
          <note n="94c0d07b">
            För det sjunde: Vi skall nyttja de möjligheter som det europeiska
            samarbetet ger. Det handlar om att samla Europas länder i en gemensam
            och aktiv kamp mot arbetslösheten. Vi vill göra Europa till en
            union för sysselsättning. Varje land skall förplikta sig att bekämpa
            arbetslösheten.
          </note>
          <note n="f871615a">
            Detta är vår politik. Den är tydlig och konkret, och den skall
            genomföras.
          </note>
          <note n="03fb5c07">
            Herr talman! Arbetslösheten är allvarligast för ungdomarna. Vi
            kan aldrig acceptera att en enda ung kille eller tjej ofrivilligt
            går utan jobb. Det måste därför vara en helt avgörande uppgift
            för politiken på alla nivåer att med alla medel bekämpa ungdomsarbetslösheten.
            Alla i Sverige måste nu ta sitt ansvar och låta Sveriges ungdomar
            få arbete, utbildning eller praktik inom 100 dagar. Allt annat
            vore ett svek mot den unga generationen.
          </note>
          <note n="feea832e">
            Den resa vi nu har påbörjat blir ingen enkel seglats. Det blir
            många stormar att reda ut och många grynnor och skär att navigera
            runt. Men för oss måste målet vara helt klart: Arbetslösheten
            skall halveras innan sekelskiftet.
          </note>
          <note n="b3da31ce">
            För att klara det krävs samling. Därför vill jag räcka ut en
            hand till alla i det svenska samhället. Regeringen är beredd att
            noga pröva varje förslag till lösning av massarbetslöshetens problem.
          </note>
          <note n="4e1e9d40">
            Den senaste veckan skrev några av ledarna i industriförbunden
            inom LO en artikel i en av våra tidningar, där de pekade på hur
            vi tillsammans kan lösa arbetslöshetens problem. Jag uppskattar
            det initiativet.
          </note>
          <note n="2c7364a9">
            Jag vill lova att regeringen är beredd att bidra med sin del
            i ett kontrakt för att utveckla Sverige.
          </note>
          <note n="91bf2a88">
            Herr talman! Jag har använt den här inledningen för att redovisa
            vad vi socialdemokrater vill göra för att halvera arbetslösheten.
            Jag hoppas att också de andra partierna skall redovisa sina konkreta
            åtgärder.
          </note>
          <note n="d435b281">
            Särskilt viktigt är det att Moderaterna och Per
          </note>
          <note n="d2402b70">
            Unckel ger tydliga besked om inriktningen av sin politik. Moderaternas
            recept tycks vara det gamla vanliga högerbudskapet: Låt marknaden
            styra. De föreslår sänkta ungdomslöner, ökade löneskillnader och
            avskaffande av kollektivavtalsrätten. Dessutom kräver de - som
            vanligt kanske man skall säga - att skattetrycket skall sänkas,
            den här gången till 40 % av
          </note>
          <note n="324e07ad">
            BNP. Det betyder ytterligare nedskärningar i välfärdssystemet
            med sammantaget 280 miljarder kronor.
          </note>
          <note n="b599c861">
            Därför vill jag ha svar av Per Unckel.
          </note>
          <note n="f953b547">
            För det första: Var finner Per Unckel exemplen på att kraftigt
            ökade klyftor i samhället ger fler jobb och lägre arbetslöshet?
          </note>
          <note n="7b6cd259">
            För det andra: Vilka skall offras när välfärdssystemet raseras?
            Är det kvinnorna i vården? Är det de handikappade på Samhall?
            Är det ungdomarna på högskolan? Är det barnen på dagis? Ge oss
            besked,
          </note>
          <note n="a2d0e8ef">
            Per Unckel!
          </note>
          <note n="6fa48011">
            Anf. 3 PER UNCKEL (m)
          </note>
          <note n="eb9af403">
            Herr talman! Låt mig först svara på Anders Sundströms fråga om
            var man kan hämta föredömen. Om
          </note>
          <note n="40cf594f">
            Anders Sundström åker till det Nya Zeeland där hans egna socialdemokratiska
            vänner påbörjade en revolution av det nyzeeländska samhället för
            att återskapa dynamiken och pressa ned arbetslösheten behöver
            han inte fråga Moderaterna om råd. Det går bra med hans egna partivänner.
          </note>
          <note n="bf31cb10">
            Låt mig också, herr talman, stanna vid det som har inträffat,
            vad gäller det som skapar de nya jobben, sedan Socialdemokraterna
            tillträdde.
          </note>
          <note n="1489df22">
            Sedan förra hösten har skatten på arbete och företagande i Sverige
            ökat med mer än 40 miljarder kronor. Anders Sundström berömmer
            sig av att regeringen därmed har tagit det stora ansvar som var
            nödvändigt för att sanera statsfinanserna. Låt mig säga, herr
            talman, att en barnunge kan sanera statsfinanser om han höjer
            skatter.
          </note>
          <note n="6f33ce33">
            Det krävs däremot något större statskonst, Anders
          </note>
          <note n="15ceb5cd">
            Sundström, för att sanera statsfinanser genom hushållning och
            sparande. Men det är bara därigenom som de nya jobben kan återskapas.
          </note>
          <note n="eb152933">
            Sedan regeringsskiftet har regeringen också återreglerat det
            lilla av arbetsrättsreformer som den förra regeringen hann genomföra.
            Men inte ens det fann nåd hos LO. Man kunde uppenbarligen inte
            tolerera en sådan insats för att åtminstone ta de första steg
            mot en dynamik och en förnyelse på arbetsmarknaden som en hel
            värld i dag genomför. Sedan regeringsskiftet har de utbildningsinvesteringar
            som är av så central betydelse för Sveriges framtida konkurrenskraft
            nedrustats i snabbare tempo än vad någon annan regering, inklusive
            tidigare socialdemokratiska, förmått att göra.
          </note>
          <note n="79ffa37a">
            Nu tar regeringen ny fart, säger Anders Sundström. Man börjar
            den farten genom att tricksa med statistiken om arbetslösheten.
            Till sekelskiftet skall arbetslösheten halveras, säger Anders
            Sundström.
          </note>
          <note n="ea7d6a87">
            Notera att den arbetslöshet som han skall halvera är den öppna
            arbetslösheten, som är mindre än hälften av den arbetslöshet som
            Sverige i dag drabbas av! Den arbetslösheten skall han halvera
            genom att tricksa med konton och överföra en del av dessa arbetslösa
            till den del av arbetslösheten som han över huvud taget inte tar
            med i sina kalkyler.
          </note>
          <note n="de7794ef">
            Herr talman! En barnunge kan klara det jobbet också. Det krävs
            litet mer för att få fart på Sverige.
          </note>
          <note n="bc8d197b">
            Jag vill ställa en motfråga till Anders Sundström.
          </note>
          <note n="a39b8bf4">
            Den lyder i all korthet så här:
          </note>
          <note n="bb9135e1">
            Hur tror Anders Sundström och regeringen att företag, som skall
            stå för lejonparten av tillväxten av jobben i landet - såvitt
            jag förstår är vi överens om det - skall bli intresserade av att
            anställa flera om kostnaderna för detta genom ytterligare skattehöjningar
            görs ännu högre? Har regeringen så totalt tappat kontakten med
            det vanliga livet utanför Rosenbad att man inte förstår vad det
            är som gör landets företagare mer eller mindre benägna att anställa?
            Samtidigt som regeringen säger sig vilja halvera arbetslösheten
            levererar man nämligen nästa paket av skattehöjningar som med
            kirurgisk noggrannhet slår mot de företag som man samtidigt säger
            skall ge Sverige nytt välstånd.
          </note>
          <note n="a93afde7">
            Anders Sundström kan säkert skriva högtidliga program. Men han
            är usel på att främja de nya jobben.
          </note>
          <note n="acf91a93">
            Vi moderater har, som jag antydde i min inledning, skisserat
            ett program som kan ge arbeten som ger verklig kraft åt Sverige.
          </note>
          <note n="b11e3e76">
            För det första: Byt dagordning för Sverige. Överge diskussionerna
            kring ersättningsnivåer i socialförsäkringssystemen eller i arbetslöshetsförsäkringen
            och övergå till en dagordning som sätter utvecklingskraft, nydaning
            och modernisering högst. Om den socialdemokratiska partikongressen
            kunde samlas kring någonting sådant skulle den åtminstone göra
            någon nytta för Sverige och inte bara för sammanhållningen inom
            partiet.
          </note>
          <note n="dfc5f5be">
            För det andra: Sänk skatten på arbete och företagande. Ta bort
            dubbelbeskattningen på ägandet. Sänk omedelbart arbetsgivaravgiften
            med en och en halv procentenhet. För varje procentenhet som vi
            sänker arbetsgivaravgiften med har vi 20 000 nya, riktiga, konkurrenskraftiga
            arbeten. Fortsätt sänkningen av arbetsgivaravgiften i den takt
            som är nödvändig för att säkerställa att de arbeten som Sverige
            behöver verkligen kommer till stånd.
          </note>
          <note n="89d5e3bf">
            För det tredje, herr talman: Genomför särskilda åtgärder riktade
            gentemot den tjänstesektor som i vårt land behöver expandera,
            inte minst för att hjälpa gamla och ensamma, som i dag inte kan
            få den hjälp de behöver därför att tjänster inte kan köpas för
            beskattade pengar.
          </note>
          <note n="77e22be7">
            Genomför ett avdrag på 50 % på sådana tjänster!
          </note>
          <note n="49ef357e">
            Det öppnar omedelbart en arbetsmarknad inte minst för de unga
            som i dag med stor noggrannhet trycks bort från sitt första fotfäste
            på arbetsmarknaden.
          </note>
          <note n="5d00143d">
            För det fjärde. Genomför en riktig utbildningssatsning och kom
            inte bara med propagandafraser om nya utbildningsplatser, från
            vilka man dessutom för säkerhets skull skall räkna de utbildningsplatser
            regeringen samtidigt drar in! Fatta principbeslut om införande
            av ett personligt utbildningskonto för varje svensk, att använda
            för den personliga förkovran vi kommer att behöva i arbetslivet
            nu och framöver!
          </note>
          <note n="17d412d0">
            Detta är, Anders Sundström, ett program för skattesänkningar
            och högre kompetens. Lägg till detta också en avreglering av arbetsmarknaden
            genom att göra arbetsrätten enklare, inte minst för de mindre
            företagen! Säkerställ att provanställningar kan göras enklare
            så att företag vågar ta i anspråk den arbetskraft de såväl behöver!
          </note>
          <note n="6255373b">
            Detta är vårt program för att få fart på Sverige.
          </note>
          <note n="529ee526">
            Till skillnad från Anders Sundströms ger det riktiga, varaktiga
            och konkurrenskraftiga arbeten.
          </note>
          <note n="544bfeda">
            (Applåder)
          </note>
          <note n="04360be4">
            Anf. 4 ELVING ANDERSSON (c)
          </note>
          <note n="c4f71824">
            Herr talman! Vi löper nu en uppenbar risk att även i vårt land
            cementera fast arbetslösheten på en nivå kring tioprocentsstrecket.
            Detta får inte ske. Arbetslöshet i allmänhet och massarbetslöshet
            i synnerhet är förödande och ett slöseri med både mänskliga och
            ekonomiska resurser.
          </note>
          <note n="f3ed7b6b">
            En första förutsättning för att skapa nya jobb är att vi har
            ordning och balans i samhällsekonomin.
          </note>
          <note n="4f8b54b4">
            Sedan Centern förra våren inledde ett samarbete med regeringen
            för att sanera statens finanser har utvecklingen på väldigt många
            områden gått åt rätt håll.
          </note>
          <note n="0cb8219f">
            Budgetunderskottet minskar, statens upplåningsbehov minskar,
            exportindustrin har fulla orderböcker, kronan stärks, inflationen
            är låg, matmomsen har sänkts och, viktigast av allt, räntan är
            på väg ner.
          </note>
          <note n="bd299266">
            Sedan samarbetet inleddes har räntan sjunkit med drygt tre procentenheter.
            De två sänkningar av styrräntan som Riksbanken nyligen genomfört
            har möjliggjorts genom den ekonomiska saneringspolitik som
          </note>
          <note n="c06718ce">
            Centern och Socialdemokraterna har genomfört under de senaste
            tre kvartalen.
          </note>
          <note n="8b239199">
            Sveriges ekonomi har under en mycket lång tid befunnit sig i
            ett gungfly. Vi har nu tagit ett par rejäla steg åt rätt håll,
            men ännu återstår mycket tufft arbete innan vi har fast mark under
            fötterna.
          </note>
          <note n="af1c4d80">
            Men trots denna positiva utveckling minskar inte arbetslösheten.
            Trots högkonjunkturen ligger arbetslösheten över 10 %. När konjunkturnedgången
            kommer, och en del påstår att den redan är här, skall den konjunkturberoende
            tillkommande arbetslösheten läggas ovanpå denna redan mycket höga
            siffra. Det blir katastrofalt höga siffror. Denna situation måste
            undvikas, och den är möjlig att undvika, men då måste ett antal
            åtgärder vidtas mycket snabbt.
          </note>
          <note n="becd65de">
            Den stora tillväxtpotentialen för nya jobb finns hos de små och
            medelstora företagen, inom tjänstesektorn och inom den s.k. gröna
            sektorn.
          </note>
          <note n="b27ca849">
            Genom tillväxtpropositionen i höstas skapade vi bättre förutsättningar
            för småföretagen och för nyföretagandet. Framförallt underlättades
            möjligheterna att nyetablera genom införande av riskkapitalavdrag
            och återinförd kvittningsrätt.
          </note>
          <note n="c0b99d2b">
            Men nu måste tillväxten stimuleras ytterligare.
          </note>
          <note n="24029352">
            Genom skatteväxling kan vi sänka arbetsgivaravgifterna med tio
            procentenheter för de minsta företagen.
          </note>
          <note n="29fc21bf">
            Detta kan vi finansiera med höjda avgifter på miljöförstöring
            och förbrukning av ändliga naturresurser.
          </note>
          <note n="b7ae05ef">
            En sådan skatteväxling är till gagn både för att skapa nya jobb
            och för att skapa en bättre miljö.
          </note>
          <note n="cda8d666">
            Den s.k. gröna sektorn är den snabbast växande sektorn i världen.
            Det handlar om kretsloppsarbete, återvinning och återanvändning,
            miljöteknik, ekologisk byggteknik, utveckling av bioråvaror för
            industrioch energiproduktion, ekoturism osv. I dessa tillväxtbranscher
            är Sverige dess värre på väg att hamna på efterkälken. Enligt
            OECD kommer Sverige bara att öka sin produktion för miljömarknaden
            med hälften av OECD-genomsnittet. Detta är självfallet oacceptabelt.
            Vi måste se till att Sverige blir världsledande i stället för
            att bli akterseglat.
          </note>
          <note n="3ae4e614">
            Omställningen av energipolitiken för att avveckla kärnkraften
            innebär också stora möjligheter. Genom ett kraftfullt program
            för att ersätta kärnkraft och fossila bränslen med hushållningsåtgärder
            och förnybara energikällor, framför allt biobränslen, kan Sverige
            få en framskjuten position inom modern energiteknik. Det är därför
            viktigt att man inte låter åldrande kärnkraftverk blockera framväxten
            av ny energiteknik samtidigt som mängderna högaktivt kärnkraftsavfall
            växer och riskerna för olyckor ökar.
          </note>
          <note n="17e04484">
            Byggsektorn måste komma igång. Den kan fungera som en startmotor
            för att skapa tillväxt och nya jobb. Genom de räntesänkningar
            som möjliggjorts har vi skapat rejält bättre förutsättningar för
            att få fart på byggandet. Men det räcker inte. Nästa steg måste
            nu bli att sänka byggmomsen. Det kommer att fungera som en kraftig
            vitamininjektion för tillväxten och jobben.
          </note>
          <note n="6ce14250">
            De regionala obalanserna ökar. En arbetslöshet på
          </note>
          <note n="4fe7b408">
            10 % i riksgenomsnitt innebär att vissa regioner i vårt land
            ligger väsentligt högre, uppemot 20 %. En utgångspunkt måste vara
            att tillväxten skall komma hela landet till del. Eller annorlunda
            uttryckt: Vi har inte råd att avstå från den tillväxtkraft som
            finns i hela vårt land, och inte minst på landsbygden.
          </note>
          <note n="40dc9771">
            Ett av de strategiska områdena för att Sverige långsiktigt skall
            kunna hävda sig i den internationella konkurrensen är utbildning
            och kompetens. Kunskap som produktionsfaktor får en allt större
            betydelse. En stor utmaning när det gäller att långsiktigt hävda
            full sysselsättning ligger i att genomföra ett nationellt kunskapslyft
            - ett kunskapslyft som inte bara skapar lösningar för ett fåtal
            medborgare i vissa regioner, utan ser till att hela befolkningen
            i hela landet kommer med i kunskapssamhället.
          </note>
          <note n="966c2a81">
            Vi måste vidare undanröja olika tillväxthämmande faktorer. Jag
            tänker då framför allt på arbetsrätten som är både otidsenlig
            och svårhanterlig för i första hand de mindre företagen. Arbetsrätten
            måste reformeras snabbt så att den underlättar, i stället för
            att försvårar, för människor att få jobb.
          </note>
          <note n="397e0e29">
            Herr talman! Läget är bekymmersamt, men inte hopplöst. Med en
            fortsatt budgetsanering, fortsatt satsning på småföretag och nyföretagande,
            skatteväxling, utveckling av den gröna sektorn, avveckling av
            kärnkraften, sänkt byggmoms, kompetensutveckling och en reformerad
            arbetsrätt kan vi återigen få målet om full sysselsättning i sikte.
          </note>
          <note n="544bfeda">
            (Applåder)
          </note>
          <note n="f6e66ac2">
            Anf. 5 LARS LEIJONBORG (fp)
          </note>
          <note n="1de7a798">
            Herr talman! Läget på arbetsmarknaden är nu så allvarligt att
            vi måste genomföra helt nya grepp.
          </note>
          <note n="0992c8e7">
            Sundströmlinjen duger inte. Det finns en miljon goda argument
            för att byta kurs. En miljon människor är anmälda som arbetssökande
            på arbetsförmedlingarna i vårt land.
          </note>
          <note n="d39e3e68">
            Att Sundströmlinjen inte duger borde ju om inte annat framgå
            av att de löften som Anders Sundström framför här i talarstolen
            redan skulle vara infriade.
          </note>
          <note n="9f5d1a3a">
            Halveringen av arbetslösheten skulle ju redan vara genomförd.
            Det hade vi fått löfte om. Det är också magstarkt att upprepa
            löftet om hundradagarsregeln till ungdomarna. Den skulle ju också
            vara genomförd, men verkligheten ute i Sveriges kommuner är att
            tusentals och åter tusentals ungdomar har fått erfara att hundradagarsregeln
            inte gäller.
          </note>
          <note n="350221f7">
            Att man måste byta kurs och att Sundströmlinjen inte håller framgår
            också av det faktum att Socialdemokraterna traditionellt har varit
            dåliga eller usla på att åstadkomma det som nu måste åstadkommas,
            nämligen fler jobb i den privata sektorn.
          </note>
          <note n="6b0ceed6">
            Jag är född i november 1949. Om man tittar på hur många privatanställda
            det fanns då och hur många privatanställda det finns nu i februari
            1996, när jag är
          </note>
          <note n="92f1a3d2">
            46 år, skall man finna att under hela min livstid har antalet
            privatanställda inte ökat någonting trots att arbetskraften ökat
            mycket kraftigt under dessa 46 år.
          </note>
          <note n="02858cf6">
            Under dessa 46 år har Socialdemokraterna suttit vid makten i
            37 år, och de har uppenbarligen ett huvudansvar för att läget
            är som det är.
          </note>
          <note n="6f1e5bb3">
            Folkpartiet föreslår att arbetsgivaravgiften sänks kraftigt.
            Det får finansieras med höjd matmoms och med minskat företagsstöd,
            vilket företagarna också föreslog nyligen. Det är inte mat det
            är brist på i Sverige - det är arbete. Varför är det så lätt att
            få fram subventioner till olönsamma företag, när det är så svårt
            att få fram en bra politik som skapar ett rimligt klimat för de
            lönsamma företagen?
          </note>
          <note n="16d6f601">
            Vi måste göra det lättare för de arbetsgivare som funderar på
            att anställa fler. Arbetsgivaravgifter är en nyckelfaktor här,
            men det behövs fler insatser. Arbetsrätten måste avregleras. Ta
            snabbt tillbaka de där olyckliga återställarna ni genomförde under
            hösten
          </note>
          <note n="4eaaadd5">
            1994! Läget talar för att vi borde göra mer i stället för mindre
            än den borgerliga regeringen gjorde.
          </note>
          <note n="9044574c">
            Räntan måste ned. Som vi har hört här har den visserligen sjunkit,
            men den ligger fortfarande bland de högsta i Europa. Det gäller
            alltså att hålla i statsfinanserna, och därför var den s.k. Perssonplanen
            mycket olycklig. Jag tror inte att det som gällde ersättningsnivåerna
            var så farligt - där talades det ju ändå om en tydlig finansiering.
            Men alla de andra miljardutgifterna i offentlig konsumtionsökning
            som det inte sades någonting om finansieringen av undergräver
            förtroendet.
          </note>
          <note n="e34f742e">
            När Anders Sundström för några år sedan utsågs till Socialdemokraternas
            näringspolitiske talesman saknades inte farhågor. Han kommer från
            en del av
          </note>
          <note n="87e7250c">
            Sverige där näringslivet domineras av statliga storföretag. Han
            hade mest erfarenhet av företagande i kommunala företag, där det
            alltid fanns tillgång till skattepengar i en aldrig sinande ström
            om det behövdes riskkapital.
          </note>
          <note n="804796d8">
            Den omställning som nu behövs i näringspolitiken handlar inte
            så mycket om statliga storföretag som om privata småföretag. Visst
            är basindustrin viktig, men framför allt gäller det nu de små
            tjänsteföretagen. Det handlar om informationsteknik, om kunskapslyft
            och om en växande servicesektor.
          </note>
          <note n="012d1328">
            Man kan befara att Anders Sundström inte har särskilt stora egna
            erfarenheter av detta. Sedan han fick ett ansvar i regeringsställning
            har mycket misskötts i skapandet av villkor för det ny- och småföretagande
            som är det enda sättet att klara denna situation på.
          </note>
          <note n="37d09f16">
            Jag är litet förvånad över att Elving Andersson säger det han
            gör. Centern har nämligen medverkat till ett par av de värsta
            inslagen under senare tid. För det första gäller det omläggningen
            av momsinbetalningen som många företagare uppfattar som ett mycket
            svårt slag. Momsen måste ofta betalas in redan innan man fått
            den av sina egna kunder. För det andra gäller det arbetsrätten.
            Varför har Centern stillatigande accepterat att Börje Hörnlunds
            arbetsrättsutredning har avsatts och ersatts av ett egendomligt
            korporativistiskt förfarande?
          </note>
          <note n="78b90547">
            Om vi skall lösa denna situation behövs en helt ny kurs: sänkningar
            av arbetsgivaravgiften, reformering av arbetsrätten och sänkt
            ränta. Vi behöver en modern inriktning av näringspolitiken och
            en annan kurs än den som Anders Sundström personifierar.
          </note>
          <note n="544bfeda">
            (Applåder)
          </note>
          <note n="d6f3c4f7">
            Anf. 6 HANS ANDERSSON (v)
          </note>
          <note n="e72d5423">
            Herr talman! Du som tittar! Den som häftar i skuld är inte fri.
            Det brukar Göran Persson säga, och jag håller med. Det är förklaringen
            till att Vänsterpartiet har satsat så hårt på att sanera statsfinanserna.
          </note>
          <note n="b60f987b">
            Men det skall ske på ett rättvist sätt, och jag vill säga till
            regeringen att den inte alltid har orkat med det.
          </note>
          <note n="1d2cc202">
            Den som är arbetslös är inte heller fri. Regeringen glömde att
            gå på båda benen - att sanera statsfinanserna men samtidigt bekämpa
            arbetslösheten. Det är inte konstigt att regeringen haltar. Massarbetslösheten
            är här. Vi har varnat för den, och sagt att vi skall uppställa
            mål som halverar den. Jag är glad över att
          </note>
          <note n="4acb4e56">
            Perssonplanen nu börjar utandas något slags ambitiös målsättning
            som liknar den vi i Vänsterpartiet länge har krävt. Men det krävs
            också insatser som gör detta troligt.
          </note>
          <note n="760504e0">
            Vi har levt i Unckels dunkla värld. Vi har sett att otrygghet,
            ökade klassklyftor och nedskärningar i den offentliga sektorn
            skapar arbetslöshet och otrygghet.
          </note>
          <note n="b12f89f9">
            Det skapar inga jobb. Jag tror att vi som har varit i arbetslivet
            vet detta, Per Unckel. Vi vet att det inte är med sådana metoder
            som människor får kreativitet och satsar framåt. Jag tror inte
            att högerns lösning är någon lösning. Det är en enkel lösning
            i form av retorik och slagord. Den duger inte.
          </note>
          <note n="021a582e">
            Ibland tycker jag faktiskt att lösningarna även från
          </note>
          <note n="04f99ea4">
            Arbetsmarknadsdepartementet mest består av retorik,
          </note>
          <note n="e90ed395">
            Anders Sundström. Man säger att det går åt rätt håll, tiondel
            för tiondel. Fråga kvinnorna! Det går bakåt.
          </note>
          <note n="59f15070">
            Fråga dem i Norrbotten där arbetsmarknadsministern själv bor!
            Det går bakåt. Fråga invandrarna! Inte går det framåt.
          </note>
          <note n="680fc59c">
            Man talar om RAS och bortre parentes. Det finns inte några sådana
            enkla slogans och inte några sådana enkla lösningar. Det kan bli
            ett ras på ett annat sätt -
          </note>
          <note n="a110e0b6">
            det borde herr Sundström betänka.
          </note>
          <note n="41829f46">
            Det viktiga är att konstatera att detta inte är de arbetslösas
            fel. Krig mot arbetslösheten, ja, men se till att det inte blir
            ett krig mot de arbetslösa. Det finns sådana tendenser även i
            regeringens politik, och det smärtar mig djupt. För Unckel är
            dessa huvudstrategin.
          </note>
          <note n="5874ee5c">
            Jag vill i korthet ta upp några punkter som jag tror är avgörande
            för sysselsättning och arbete åt alla.
          </note>
          <note n="7f2c35c6">
            Vi måste förnya näringslivet. Rätt branschstruktur och rätta
            produkter är a och o. Den gröna sektorn ebjuder detta i form av
            energiomställning och miljöteknik. Anders Sundström pratade om
            detta och det var bra, men låt oss se handling och inte bara ord.
          </note>
          <note n="3d7c0ced">
            Vi vill se kvalificerade tjänster - inte hemtjänster hos de rika,
            Per Unckel. Kvalificerade tjänster som tar till vara på kunskapssamhället
            är vad vi vill se.
          </note>
          <note n="7d21df79">
            Skatteväxling och riktade investeringsbidrag är insatser som
            skapar ett modernt arbetsliv. Hur stor är kompetensutvecklingen
            i våra svenska företag? Nästan obefintlig, trots att den skulle
            behövas enligt den ena utredningen efter den andra och trots att
            krav på en sådan ständigt ställs. Det görs oerhört litet för att
            förbättra situationen i vårt näringsliv för dem som har sämst
            utbildning.
          </note>
          <note n="0d10a383">
            Jag vill se förslag på personal- och kompetensutveckling, särskilda
            insatser till alla de kvinnor som har fått gå från kontoren. Vänsterpartiet
            har lagt fram sådana förslag, men de har alltid röstats ned.
          </note>
          <note n="ba0989cd">
            Utbildningsvikariaten skall inte längre räknas som kvalificerande
            för a-kassa. Varför, Anders Sundström? De skall inte alls finnas
            kvar enligt Per
          </note>
          <note n="5ce6929e">
            Unckel. Moderaterna hade tagit bort utbildningsvikariaten ur
            sin arbetsmarknadspolitiska arsenal. Varför?
          </note>
          <note n="ef9115e9">
            Både utbildning och praktik på en gång är en idealisk åtgärd.
          </note>
          <note n="1ac3b24c">
            Finns det vinster och finns det pengar? I år lär det bli 150
            miljarder kronor i näringslivet. Kompetensutvecklingsprogram kanske
            skulle kunna bidra till en bättre löneutveckling och skapa en
            känsla av rättvisa.
          </note>
          <note n="57f64875">
            Det skulle kunna få varje medarbetare, arbetare och tjänsteman
            att känna att de också är värda något, att deras kunskap betyder
            någonting och att de får del av produktionsresultatet utan att
            det behöver skapa inflation. Modernisera näringslivet!
          </note>
          <note n="d338a261">
            Min nästa punkt handlar om att försvara välfärden.
          </note>
          <note n="3d497905">
            Vi har levt under en borgerlig regering som har plockat bort
            hundratusentals människor från den offentliga sektorn. Med människor
            menar jag i det här fallet kvinnor, för det är dem det handlar
            om. Den socialdemokratiska regeringen har fortsatt med detta.
          </note>
          <note n="86fa452c">
            En av de punkter Vänsterpartiet starkast kritiserade i konvergensprogrammet
            i våras och i tillväxtpropositionen var den där det där stod i
            klartext att vi skall fortsätta på det här sättet fram till år
            2 000. Ytterligare 100 000 välfärdsjobb skall försvinna från kommuner
            och landsting. Vi protesterar! Till min glädje ser jag i Perssonplanen
            en tanke på att detta är orimligt. Behåll människor i värdefull
            verksamhet, satsa på kvinnornas jobb och på riktade kompetensutvecklingsprogram
            för alla dem som redan har fått gå.
          </note>
          <note n="dbedd568">
            Förnya arbetstiden! Hur kan några få jobba rekordmycket övertid
            när andra inte får jobba alls? Hur kan regeringen sitta så till
            den milda grad fast i cementen att den stoppar upp detta och vägrar
            att ta steget till en arbetstidsförkortning? Det skulle leda till
            flera jobb och ökad välfärd, men också till en bättre effektivitet
            i näringslivet. Vi skulle dessutom få mycket mer av den flexibilitet
            som alla talar så vackert om. Det är dags att starta marschen
            in i sextimmarssamhället.
          </note>
          <note n="0059a93e">
            Förnya er! Ni skall finna att man kan göra det genom miljöomställning
            och ökad kompetensnivå, genom att förnya välfärden och verkligen
            satsa på kvinnornas självständighet genom att satsa på deras arbetsmarknad.
            Man kan göra det genom att hävda arbetslinjen och genom att låta
            bli att införa bortre parenteser och stöta ut människor från akassesystemet.
            Skapa trygghet och flexibilitet! Där har ni framgången. Så förnyar
            man sig, Anders Sundström. Man gör det genom att bevara de gamla
            traditionerna - arbete åt alla, rättvisa och jämlikhet.
          </note>
          <note n="82784699">
            Nog finns det väl någon person i regeringen, eller kanske Persson,
            som förstår sammanhangen mellan tillväxt och arbete, men som också
            förstår de politiska sammanhangen och var den politiska majoriteten
            finns här i riksdagen. Tänk på det, Anders Sundström!
          </note>
          <note n="544bfeda">
            (Applåder)
          </note>
          <note n="6f1834f4">
            Anf. 7 BARBRO JOHANSSON (mp)
          </note>
          <note n="3e0371b8">
            Herr talman! Alla ni som har bänkat er framför
          </note>
          <note n="3ca29eb0">
            TV:n, åhörare på läktaren och kammarens ledamöter!
          </note>
          <note n="bea72e35">
            Situationen på arbetsmarknaden är dyster. Varslen i början av
            1996 har fördubblats. Antalet lediga platser ökar inte i den takt
            som skulle behövas för att få fler människor i arbete.
          </note>
          <note n="5452f333">
            Sveriges nordligaste jobb och Naimaikas enda arbetstillfälle
            försvinner när SMHI drar in den sista väderobservationsplatsen.
            Posten rationaliserar och säger upp postkassörskor när små postkontor
            läggs ned och post i butik införs. Det drabbar främst lågt betalda
            kvinnor. Rationalisering, datorisering och införandet av robotar
            i industrin har gjort att många arbetstillfällen har försvunnit
            och inte kommer igen.
          </note>
          <note n="814540dc">
            BNP har ökat, vilket främst beror på exportindustrin. Men trots
            detta faktum ökar inte sysselsättningen. Vi i Miljöpartiet vill
            visa på gröna lösningar.
          </note>
          <note n="aa3e7aea">
            Arbetsmarknadsminister Anders Sundström utlovar en halverad arbetslöshet.
            För att nå målet med halverad arbetslöshet måste det till en ordentlig
            tillväxt, sägs det. Hur skall Sverige kunna få denna otroliga
            tillväxt? Vår del av världen har ju under decennier haft en kraftig
            tillväxt, där miljön har fått ta stryk.
          </note>
          <note n="ebca4480">
            Vi fick uppleva hur tillväxten mattades av och hur tillväxtkurvan
            planades ut och stagnerade. Vi ligger nu på platån, därför att
            vi har nått en viss levnadsnivå.
          </note>
          <note n="09d7728f">
            Vi kan kanske inte tillväxa mer. Nu kommer ju med stor hastighet
            de länder, främst i Asien, som vi har kallat u-länder, och vill
            ha samma levnadsstandard som vi.
          </note>
          <note n="186ffc79">
            De flesta i dessa länder strävar efter att ha allt det som vi
            har införskaffat oss. Kylskåp och andra elektriska artiklar och
            främst en bil skall finnas med.
          </note>
          <note n="43f4993f">
            Dessa länder tillväxer så snabbt att varken människor eller omgivning
            hänger med, och en enorm miljöförstöring står för dörren.
          </note>
          <note n="1202b0fc">
            Och varför skall inte alla människor kunna få det bättre? Men
            kommer jorden att orka med, och hur skall vi här uppe i de s.k.
            i-länderna då kunna tillväxa så mycket mer i nuvarande termer?
          </note>
          <note n="9fabe346">
            Herr talman! Miljöpartiet vill införa en skatteväxling med höjd
            skatt på energi och ändliga resurser, vilket i stället skall medföra
            sänkt skatt på arbete, dvs.
          </note>
          <note n="8fc09e8f">
            sänkta arbetsgivaravgifter. Detta är ett sedan länge framställt
            krav från Miljöpartiets sida.
          </note>
          <note n="9c5ecca7">
            Sedan 70-talet har arbetsgivaravgifterna ökat mångfalt i förhållande
            till energipriserna. För att få det miljöriktiga och uthålliga
            samhälle som vi eftersträvar vill vi att skatteväxling skall ske
            på lång sikt så att näringslivet får långsiktiga spelregler för
            att kunna investera i rätt tid och med lönsamhet ändra sin produktion
            i en sådan miljömässig riktning.
          </note>
          <note n="e27a23ec">
            En skatteväxling, som sker på det sätt Miljöpartiet vill, beräknas
            generera 300 000 nya jobb. En generellt sänkt arbetsgivaravgift
            medför att det blir ekonomiskt lönsamt för företag att anställa
            fler människor.
          </note>
          <note n="dcad9c7d">
            En miljöteknisk utveckling är ett av de områden där Sverige bör
            ligga i förgrunden för att hänga med i utvecklingen. Miljöteknik
            utpekas av World Watch
          </note>
          <note n="210b9d03">
            Institute som en stor nisch med framtidens jobb. Dessa s.k. gröna
            jobb kan bli en del av en grön tillväxt på naturens villkor och
            göra Sverige till ett föregångarland och skapare av fler arbeten.
          </note>
          <note n="3b6eca27">
            Herr talman! Satsningar på förnyelsebar energi ger jobb. Skulle
            en investering i större skala på vindkraft komma till stånd kan
            ca 10 000 årsarbeten skapas.
          </note>
          <note n="12f6309e">
            Sverige passar utmärkt för vindkraft. Ökat antal solceller och
            solfångare beräknar ge 3 000 årsarbeten, och energieffektivisering
            ger 1 500 arbeten per inbesparad terrawattimme. En större satsning
            på bioenergi medför också det ett stort antal jobb, i storleksordningen
            10 000.
          </note>
          <note n="3d175afa">
            Herr talman! Ett annat sätt att skapa fler arbetstillfällen är
            att genomföra en arbetstidsförkortning. Man delar på jobben, och
            fler människor kan få arbete.
          </note>
          <note n="ae00057b">
            Därför vill jag vända mig till arbetsmarknadsminister
          </note>
          <note n="0ed500c4">
            Anders Sundström och säga att Miljöpartiet är öppet för ett större
            försök med arbetstidsförkortning under ett eller två år.
          </note>
          <note n="b99a995b">
            Sverige har en av de längsta arbetstiderna i Europa. Vårt nära
            grannland Danmark har en veckoarbetstid på 37 timmar sedan 1990.
            Danmark är jämförbart med Sverige vad gäller andelen sysselsatta
            i industrin och förvärvsfrekvensen för kvinnor och män.
          </note>
          <note n="65459329">
            Metallfacket i Tyskland har genomdrivit 35 timmars arbetsvecka.
            Det har visat sig under en tioårsperiod att arbetstillfällena
            har blivit fler, att produktionen har ökat och att sjukskrivningarna
            har minskat.
          </note>
          <note n="0aa6a09e">
            Värdefull fritid medför att människor blir friskare, vilket är
            en samhällsekonomisk vinst.
          </note>
          <note n="7ab19b8e">
            Herr talman! Vi i Miljöpartiet väckte under allmänna motionstiden
            för ett år sedan en motion om arbetsbyte. Arbetsbyte innebär att
            en person som har arbetat under ett visst antal år skall kunna
            ta tjänstledigt under ett år för att studera eller bara för att
            kunna ta hand om sina barn eller något annat som den tjänstledige
            vill utnyttja tiden för.
          </note>
          <note n="b21d65d4">
            Den lediga platsen skall tillsättas av en arbetslös.
          </note>
          <note n="7566dafc">
            Detta krav fanns inte i Danmark när den här åtgärden infördes
            där. I Finland genomförs nu ett liknande försök under två år.
            I jakten på lediga arbeten är detta värt en del. I Danmark tillsattes
            ca 90 000 arbeten på detta sätt.
          </note>
          <note n="0bcf7814">
            Herr talman! TV-tittare, åhörare och arbetsmarknadsministern!
            Skatteväxling, arbetsbyte, gröna jobb och arbetstidsförkortning
            är några av de medel som
          </note>
          <note n="fe922142">
            Miljöpartiet vill se i kampen mot en alltmer hotande, permanent
            arbetslöshet.
          </note>
          <note n="3ae8336d">
            Anf. 8 DAN ERICSSON (kds)
          </note>
          <note n="03dc93ad">
            Herr talman! Jag vill börja med en beskrivning av arbetslöshetssituationen
            valdagen 1994 och situationen i dag. Valdagen 1994, för ett och
            ett halvt år sedan, var enligt AMS 334 000 öppet arbetslösa. I
            dag är det 365 400, dvs. 31 300 fler individer, som saknar jobb.
            I valrörelsen 1994 talade Socialdemokraterna om att man skulle
            få fart på Sverige och kraftfullt få ned arbetslösheten. Man talade
            redan då om att halvera arbetslösheten. Verkligheten har blivit
            en annan.
          </note>
          <note n="597558b6">
            Fler har blivit arbetslösa, och varslen ökar.
          </note>
          <note n="a9bfdea6">
            Som ett kvitto på regeringens politik kan man i dag se i Finanstidningen:
            Svarta utsikter på arbetsmarknaden.
          </note>
          <note n="fea102e5">
            I Socialdemokraternas valmanifest skrev man att man skulle förhindra
            att ungdomar skulle gå arbetslösa mer än 100 dagar. I verkligheten
            har vi fortsatt hög ungdomsarbetslöshet, och ungdomsgarantin finns
            inte.
          </note>
          <note n="d63a6699">
            I valprogrammet mot arbetslösheten skrev man:
          </note>
          <note n="b08c7d14">
            planerade uppsägningar i kommunerna skall inte genomföras. I
            verkligheten genomförs nu uppsägningar över hela landet inom sjukvården
            och inom omsorgen.
          </note>
          <note n="7e2b7955">
            Sammantaget är regeringens och arbetsmarknadsminister Anders
            Sundströms insatser ett enda stort misslyckande. Ett misslyckande
            som drabbar varje person och varje enskild individ som fastnat
            i arbetslöshet. När arbetsmarknadsministern nu talar om krig mot
            arbetslösheten är det faktiskt som musen som röt.
          </note>
          <note n="937b2f0d">
            Herr talman! I måndags var jag på LOTCen i
          </note>
          <note n="d7dbb02b">
            Norrköping, en träffpunkt för arbetslösa. Jag träffade bl.a.
            en 22-åring som ännu inte fått fotfäste på arbetsmarknaden. Han
            fick varken KAS eller a-kassa utan tvingades för sin överlevnads
            skull fylla i en ansökan om socialbidrag. Er politik, Anders Sundström,
            har lett till denna situation. Ni avskaffade den obligatoriska
            arbetslöshetsförsäkringen, och ni har försämrat förutsättningarna
            för ungdomar att få jobb.
          </note>
          <note n="2f4cb2e4">
            För denne arbetslöse unge har era löften inget värde, tvärtom
            försämrade ni. Jag träffade också en 40-årig truckförare som varit
            utan jobb i flera år. Ni lovade att särskilt jobba för att få
            ned långtidsarbetslösheten och att höja ersättningsnivån i a-kassan.
            För denne arbetslöse var detta löfte inget värt, tvärtom försämrade
            ni.
          </note>
          <note n="d8636fd5">
            I måndags mötte jag också en företagare med 125
          </note>
          <note n="67a3ca31">
            anställda. Han pekade på alla hinder ni satt upp för företagandet
            och möjligheten att växa och anställa fler. Det är det sammantagna
            dåliga företagsklimatet som gör att småföretagare drar sig för
            att anställa.
          </note>
          <note n="4eed6418">
            Förtida momsinbetalningar, ökade fastighetsskatter, återställare
            på provanställningsområdet, höjda arbetsgivaravgifter och återinförd
            dubbelbeskattning är några exempel på för företagen och de arbetslösa
            skadlig politik.
          </note>
          <note n="10fb0975">
            Mot bakgrund av era misslyckanden så här långt, vilket värde
            har era utfästelser om att halvera arbetslösheten? Ni har ju hitintills
            bara orsakat högre arbetslöshet.
          </note>
          <note n="92daa79f">
            Herr talman! Trots denna mörka bakgrund vill jag från kristdemokraternas
            sida ändå räcka ut handen till en konstruktiv dialog. Det är hög
            tid att vi som sysslar med arbetsmarknadspolitik och frågorna
            om förutsättningarna för växande företag gemensamt tar oss samman.
            Vi måste försöka enas kring en vision om att vi skall ta oss ur
            massarbetslösheten, och då med ett konkret program som på ett
            trovärdigt sätt anger hur detta skall gå till. Det handlar också
            om att skapa en framtidstro.
          </note>
          <note n="7a16d6b1">
            Det finns förutsättningar för Sverige att ta sig ur problemen.
            Vi har resurser. Vi har människorna.
          </note>
          <note n="96704c3a">
            Viljan finns.
          </note>
          <note n="295f5ade">
            Nu är det vår uppgift i den här kammaren att finna vägar för
            att få människor i arbeten som håller för framtiden.
          </note>
          <note n="f7883dd7">
            Från de olika partierna har det redan redovisats ett antal punkter
            i en sorts program. Jag vill tillföra några punkter.
          </note>
          <note n="1a9c8873">
            För det första: Lägg tyngdpunkten i satsningarna på framtidens
            arbetstillfällen. Det handlar om informationssamhället, IT-tekniken.
            Det handlar också om den gröna sektorn, satsningen på miljöjobben
            och energisektorn. Det handlar också om tjänstesektorn.
          </note>
          <note n="41d5c8ad">
            Se till att de som efterfrågar tjänster inom trädgårdsarbete,
            matlagning och allmän service i hushållet får möjlighet att köpa
            dessa tjänster. Från socialdemokraterna i Danmark har vi ett utmärkt
            exempel. Staten har där initierat och stött ett hjemmeservice-system
            vilket skapat tusentals nya arbetstillfällen.
          </note>
          <note n="024d8b60">
            Vidare bör man satsa på flexibilitet på arbetsmarknaden vad gäller
            arbetstider och moderniserad arbetsrätt.
          </note>
          <note n="760bae18">
            Man bör också göra en kraftfull satsning på kompetensutveckling
            och fortbildning. En satsning på dem som har enbart folkskola
            eller grundskola är nödvändig för att inte äldre människor skall
            drabbas av åldersdiskriminering. En ökad satsning bör också göras
            på högskoleutbildning.
          </note>
          <note n="39572081">
            Lärlingsutbildning, liknande den i Tyskland, tror jag är nödvändig
            för att vi skall få ned ungdomsarbetslösheten och få ett positivt
            företagsklimat.
          </note>
          <note n="7dd5ab7c">
            Avslutningsvis, herr talman, vill jag fråga arbetsmarknadsministern
            om han, till ett rundabordssamtal, vill inbjuda de partier som
            på ett konstruktivt sätt vill forma ett gemensamt och konkret
            program för nya jobb; ett program över blockgränsen. Om arbetsmarknadsministern
            är beredd till det kan vi stryka ett streck över alla misslyckanden
            och börja på ny kula. En sådan signal skulle i sig skapa ny optimism
            och framtidstro också hos den arbetslöse. Ta den chansen,
          </note>
          <note n="d8132dd1">
            Anders Sundström.
          </note>
          <note n="30fd7257">
            Anf. 9 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="ca557f22">
            Herr talman! Först vill jag säga några ord om löften. Jag tror
            att alla som var med i valrörelsen 1994
          </note>
          <note n="9776127e">
            mycket väl minns att socialdemokraterna begärde ett öppet mandat.
            Det var något mycket ovanligt för oss.
          </note>
          <note n="a37fbf47">
            Vi var väldigt medvetna om vad som väntade oss när vi skulle
            in i Rosenbad. Därför begärde vi ett öppet mandat och fick det.
            Vi lovade inga vackra och enkla lösningar 1994. Vi tog den debatten
            i den valrörelsen.
          </note>
          <note n="3ef8292b">
            När det gäller misslyckanden vill jag säga att det är allvarligt
            att sysselsättningen inte ökar så snabbt som vi ville. Den ökade
            visserligen nästan dubbelt så snabbt som i andra europeiska länder
            1995. Den ökar också enligt alla prognoser som finns betydligt
            snabbare 1996. Men den ökar inte så snabbt som vi ville.
          </note>
          <note n="55bd8038">
            Vad har de som använder ordet misslyckande för ord för den period
            när sysselsättningen minskade med
          </note>
          <note n="632c8e81">
            590 000 jobb? Om det är ett misslyckande att vi bara ökar en
            och en halv gång så mycket som Europa, vad är ordet för perioden
            1991-1994, Dan Ericsson?
          </note>
          <note n="a0054f7c">
            Sedan vill jag kommentera det som Per Unckel sade. Han pekade
            ut det förlovade landet som skulle lösa Sveriges problem; det
            var Nya Zeeland. Hur ser det då ut i Nya Zeeland? Arbetskraftsdeltagandet
            i
          </note>
          <note n="965cb861">
            Sverige är 77,1%, i Nya Zeeland 64,3%. Det är alltså det Per
            Unckel vill: Rasera välfärden, öka klyftorna, krossa fackföreningsrörelsen
            till priset av att få ett arbetskraftsdeltagande på 64,3%. Mer
            brutalt kan det faktiskt inte uttryckas.
          </note>
          <note n="c90daa10">
            Jag tror, Per Unckel, att det trots de hårda orden om allt det
            vi har levererat, kanske ändå inte är så dumt att ha en socialdemokratisk
            arbetsmarknadsminister som har kontakt med verkligheten. Jag är
            inte övertygad om att man bäst finner den i en taxi mellan riksdagshuset
            och Östermalm. Man kan nog finna den på andra ställen också.
          </note>
          <note n="1ac51749">
            Titta på hur det ser ut när du pekar ut detta land.
          </note>
          <note n="7f497c24">
            Se på Storbritannien, som inte har gått lika långt som
          </note>
          <note n="2700381e">
            Nya Zeeland. Där har man genomfört allt det som du vill genomföra
            i Sverige. Där har man fortfarande samma arbetslöshet som vi,
            men man har ingen välfärd. Man har enorma klyftor.
          </note>
          <note n="3fa7c9f2">
            Min fråga till Dan Ericsson och Lars Leijonborg, men även till
            Per Unckel, blir: Är Dan Ericsson och
          </note>
          <note n="1e76118c">
            Lars Leijonborg inne på det recept som Per Unckel skissar? Är
            det på Nya Zeeland som ni vill söka lösningarna? Är det med Per
            Unckel ni vill forma politiken i Sverige? Vill ni forma politiken
            utifrån de värderingar som lett till att Nya Zeeland har långt
            sämre arbetsmarknad än Sverige och långt färre i arbete?
          </note>
          <note n="818eff19">
            Lars Leijonborg tar upp några frågor som jag vill diskutera.
            En gäller sambandet mellan en stark arbetsrätt och arbetslöshet.
            Hur ser det ut i OECD-länderna?
          </note>
          <note n="67845ab0">
            Om vi jämför länderna med stark arbetsrätt och ser på sysselsättningen
            där kan vi säga att arbetslösheten inte är lägre i de länder som
            har en svag arbetsrätt. Det finns alltså inget samband i den meningen.
            När vi lämnade 1991 hade Sverige världens starkaste arbetsrätt
            men också världens högsta sysselsättning.
          </note>
          <note n="1a7a5de6">
            Hur har socialdemokraterna lyckats med den andra frågan du tar
            upp, nämligen privat sektor? Det är riktigt att det 1949 var betydligt
            fler som arbetade i jordbruket och i skogen. De var egna företagare.
          </note>
          <note n="7c45ee19">
            Många av de jobben är nu borta. Men om du tittar på den privata
            sysselsättningens andel av befolkningen det år vi lämnade över
            till er finner du att Sverige tillsammans med Storbritannien hade
            den största privata sysselsättningen i Europa, just därför att
            vi hade ett starkt välfärdssamhälle. Vi hade en stor offentlig
            sektor som gav kvinnorna möjlighet att arbeta även i den privata
            sektorn eftersom man klarade omsorgen om barnen och de gamla.
          </note>
          <note n="e5f3930f">
            Jag återkommer till de andra frågorna i nästa inlägg.
          </note>
          <note n="544bfeda">
            (Applåder)
          </note>
          <note n="361fba2e">
            Anf. 10 PER UNCKEL (m)
          </note>
          <note n="3ed5f2e5">
            Herr talman! Jag är ledsen att behöva säga det, men Anders Sundström
            är en pratkvarn. Medan pratkvarnen går blir fler och fler arbetslösa.
          </note>
          <note n="dbc5d195">
            Jag skall ge ett par exempel. I oktober skickade pratkvarnen
            ut en skrift där man skröt över allt som regeringen gjort. På
            sidan 3 finner man följande profetiska uttalande: I dagsläget
            - alltså för tre månader sedan - finns det få tecken som visar
            på annat än att trenden med kraftigt ökad sysselsättning i kölvattnet
            på en ekonomi som växer kommer att hålla i sig.
          </note>
          <note n="508daadf">
            Tre månader senare ser verkligheten annorlunda ut.
          </note>
          <note n="cc0d2d40">
            För ett och ett halvt år sedan sade Anders Sundström att man
            skulle få ned arbetslösheten till under
          </note>
          <note n="61153fbe">
            5 % på ett och ett halvt år. I dag ser verkligheten ut på ett
            annat sätt.
          </note>
          <note n="e0e3569f">
            I dag säger Anders Sundström att han skall halvera arbetslösheten
            till år 2000. Han har blivit litet mera realistisk. Men varför
            i hela friden skall vi tro honom i dag, när det inte har funnits
            något skäl att tro det han har sagt tidigare?
          </note>
          <note n="58040779">
            Anders Sundström säger att han begärde ett öppet mandat. Jag
            undrar hur många väljare som på valdagen 1994 hade känslan av
            att det fanns ett öppet mandat för Socialdemokraterna att ge fasiken
            i jobben.
          </note>
          <note n="5cfd76f5">
            Anders Sundström säger, för att fortsätta exemplifieringen av
            vad som händer när pratkvarnen går, att han är beredd att pröva
            nya vägar. Men är han det? Är
          </note>
          <note n="14c34e1c">
            Anders Sundström beredd att pröva en avreglering av arbetsrätten,
            som småföretagarna kräver för att kunna anställa fler omedelbart?
            Nej, det är Anders Sundström inte beredd att pröva.
          </note>
          <note n="f67a9656">
            Är Anders Sundström beredd pröva en sänkning av arbetsgivaravgiften?
            Detta beskrevs för ett ögonblick sedan som en social nedrustning.
            Det är han inte heller beredd att göra.
          </note>
          <note n="d0e563a8">
            Är Anders Sundström beredd att göra någonting så att de utbildningsplatser
            han föreslår faktiskt skall kunna användas i producerande företag?
            Nej, det är han inte beredd att göra.
          </note>
          <note n="77454f38">
            Jag är nog den siste i denna kammare som kan anklagas för att
            vara oengagerad i fråga om utbildning. Men lita på mitt ord, Anders
            Sundström: Ni kan utbilda hela svenska folket till teknologie
            doktorer, men de kommer inte att få jobb om det inte finns några
            företag som de kan anställas i.
          </note>
          <note n="043e132f">
            Nej, Anders Sundström, öppenheten lyser nog med sin frånvaro
            alltmedan arbetslösheten stiger.
          </note>
          <note n="1ab9b9cf">
            Anders Sundström gillar inte att jag hänvisar till
          </note>
          <note n="4fef5297">
            Nya Zeeland. Det må stå för honom. Han säger att det blir stora
            klyftor om högerns politik genomförs, som det numera heter i retoriken.
            Jag skulle vilja fråga
          </note>
          <note n="5919027c">
            Anders Sundström hur han ser på den klyfta som det innebär att
            20 % - en miljon - av svenska folket står utanför ett riktigt
            arbete. Det är en smaksak hur man definierar "klyftor". För mig
            är en klyfta stor om en god portion av den arbetsföra befolkningen
            förvägras ett arbete inte därför att arbete inte skulle kunna
            skapas, utan därför att den politiska dogmatismen lägger hinder
            i vägen för att ge de människor som vill ha något meningsfullt
            att göra en chans att bidra med sina erfarenheter till samhällets
            framtid.
          </note>
          <note n="833cdca4">
            Jag frågade Anders Sundström tidigare om han kunde tala om för
            mig hur ökade kostnader för företagen skulle göra dem mera benägna
            att anställa de människor som i dag söker jobb. Jag har inte fått
            något svar på den frågan, och det överraskar mig inte.
          </note>
          <note n="1a472874">
            Ge ett konkret besked till landets företagare om varför de skall
            bli lyckligare inför en socialdemokratisk skattehöjningspolitik,
            Anders Sundström! Hittilldags har man tagit 40 miljarder kronor
            från företagande och arbete. Nya skattehöjningar aviseras i den
            s.k.
          </note>
          <note n="c1d28f81">
            Perssonplanen. Berätta för mig, svenska folket och riksdagens
            kammare hur det programmet skall göra
          </note>
          <note n="1c5401d0">
            Sveriges företagare mera benägna att anställa åtminstone en liten
            del av alla dem som begär en möjlighet att få göra sin tjänst
            för samhället och för Sveriges utveckling!
          </note>
          <note n="0595bfc5">
            Herr talman! En misstanke som tränger sig på är att Socialdemokraterna
            får allt svårare att frigöra sig från de löften som splittringarna
            i det egna partiet uppställer. De senaste månaderna av inställda
            fackliga bidrag och uttåg ur partiet har på något sätt varit den
            socialdemokratiska interndebattens stående omkväde.
          </note>
          <note n="6fc735df">
            Vad som har kallats för traditionell socialdemokratisk politik,
            vad nu detta är, har satts som villkor för fortsatt fackligt stöd.
          </note>
          <note n="50a86379">
            Nu är emellertid, efter Perssonplanen, språket ett annat. Regeringen
            har lagt om kursen. LO är nöjt.
          </note>
          <note n="23b42042">
            Balsam för en sargad arbetarrörelse, skriver LO-
          </note>
          <note n="1618bdd3">
            tidningen.
          </note>
          <note n="af4ad143">
            Men hur går det för dem där ute som är arbetslösa? Vad har de
            för hjälp av en regering som uppenbarligen mest är inriktad på
            att förnöja LO-ledare, som alltmer ber om ursäkt för brutaliteten
            i detta och framstår som privilegieförsvarare för dem som ännu
            har ett jobb att gå till, men som uppenbarligen inte på allvar
            bryr sig om dem som redan har förlorat sitt?
          </note>
          <note n="690eb58f">
            Eftersom det finns ett mycket starkt motstånd från fackföreningarna
            gör jag bedömningen att det kommer att bli svårt, sade arbetsmarknadsministern
            apropå ett då kritiserat förslag om att inrätta en ny ordning
            för arbetslöshetsförsäkringen, när han skulle beskriva det socialdemokratiska
            partiets förhållande till regeringen. Låt det vara alldeles tydligt:
            En regering får inte bli vad finansminister Göran Persson kallat
            ett särintresses fånge, för då går hela landet sönder. En regering
            som tar sitt värv på allvar måste tala för förnyelse, modernisering
            och växt också gentemot dem som i inskränkthet spjärnar emot.
          </note>
          <note n="544bfeda">
            (Applåder)
          </note>
          <note n="1217403f">
            Anf. 11 ELVING ANDERSSON (c)
          </note>
          <note n="7e20df28">
            Herr talman! Denna debatt tenderar att utvecklas enligt det vanliga
            mönstret, dvs. föga konstruktivt.
          </note>
          <note n="9598d4bd">
            Det tycker jag är beklagligt. Att socialdemokrater och moderater
            gräver ned sig i var sitt skyttevärn och sedan bekrigar varandra
            löser dess värre inga problem.
          </note>
          <note n="4b606ce2">
            Arbetsmarknadsministern presenterade i sitt första anförande
            ett sjupunktsprogram som han och regeringen ville satsa på för
            att skapa jobb. Det fanns en del punkter i det som jag tycker
            lät bra. Det fanns vissa som jag är mer tveksam till, men framför
            allt saknar jag några viktiga punkter. Det handlar om skatteväxlingen.
            Det handlar om den reformerade arbetsrätten. Det handlar t.ex.
            om sänkt byggmoms.
          </note>
          <note n="94546c23">
            Jag tror att de punkterna måste till för att det skall ge effekt.
          </note>
          <note n="740529b4">
            Anders Sundström nämnde också regionalpolitiken och den regionala
            balansen. Om man läser befolkningstalen, som kom vid årsskiftet,
            sysselsättningsstatistiken osv. är det bara att konstatera att
            utvecklingen snabbt går åt fel håll när det gäller den regionala
            utvecklingen. Därför krävs det snabba, resoluta och konkreta åtgärder
            för att se till att hela landet får del av den tillväxt som vi
            trots allt har i samhället.
          </note>
          <note n="fffcd3c4">
            Jag vill göra ett par kommentarer också till Lars
          </note>
          <note n="41dba3af">
            Leijonborg, herr talman. Man pläderar för sänkta arbetsgivaravgifter.
            Det tycker jag är ett bra förslag, men jag har svårt att förstå
            varför han och Folkpartiet vill finansiera det genom att fördubbla
            skatten på mat.
          </note>
          <note n="d3019ae9">
            Varför inte i stället använda sig av skatteväxlingen, där vi
            finansierar sänkta arbetsgivaravgifter med ökade avgifter och
            skatter på miljöförstöring och förbrukning av ändliga naturresurser?
            Nej, Lars Leijonborg väljer i stället en metod som slår mot dem
            som har de minsta ekonomiska marginalerna att klara sig på genom
            att han vill fördubbla matskatten.
          </note>
          <note n="3bb9e8a4">
            Lars Leijonborg undrar varför Centern stillatigande har accepterat
            att man t.ex. har gjort återställare när det gäller arbetsrätten.
            Lars Leijonborg må vara förlåten - han är ju sällan här i kammaren
            när vi diskuterar arbetsmarknadspolitik annars. Om han hade varit
            här hade han säkert upptäckt att vi har protesterat ganska högljutt.
            Vi har haft gemensamma reservationer med bl.a. Folkpartiet på
            den punkten.
          </note>
          <note n="3321168c">
            Herr talman! För att kunna möta framtiden med tillförsikt behövs
            ett antal strukturförändringar, som jag har berört tidigare. Centerpartiet
            har varit med och tagit ansvar för att ta Sverige ur den ekonomiska
            krisen. Vi är beredda att fullfölja det. Vi är också beredda att
            ta ansvar för att lösa den sysselsättningspolitiska krisen. Det
            behövs ett brett politiskt samförstånd, och det behövs ett brett
            samförstånd även utanför Sveriges riksdag mellan parterna på arbetsmarknaden
            och andra - en nationell samling bakom målet full sysselsättning.
            Det är Centern beredd att medverka till.
          </note>
          <note n="8d7d78c8">
            Anf. 12 LARS LEIJONBORG (fp)
          </note>
          <note n="762b0b6c">
            Herr talman! Jag blev lika förvånad som Per
          </note>
          <note n="ebbbbf84">
            Unckel över Anders Sundströms nytolkning av det öppna mandatet.
            Jag tror att få andra socialdemokrater skulle vara beredda att
            medge att det öppna mandatet inkluderade att strunta i kampen
            mot arbetslösheten.
          </note>
          <note n="6580a706">
            Anders Sundström frågar mig: Håller Lars Leijonborg med Per Unckel
            om allt? Nej, det gör jag inte. Vi har olika visioner om välfärden,
            olika visioner om jämställdhet mellan män och kvinnor och mycket
            annat. Men denna diskussion handlar framför allt om hur välstånd
            skall skapas. Där tycker jag att det är uppenbart att det går
            en mycket djup åsiktsgrav mellan liberaler och socialdemokrater.
          </note>
          <note n="d1911437">
            Ni har inte tillräcklig kontaktyta mot de krafter i vårt samhälle
            som skapar välfärden. Jag vet inte om ni åker taxi eller limousine,
            men hur ni än åker önskar jag att ni ofta åkte ut och träffade
            småföretagare och hörde hur de har det. Då kunde ni också träffa
            människor som funderar på att starta företag men inte har gjort
            det, eftersom de oroar sig för skatterna, arbetsrätten, räntorna
            och mycket annat.
          </note>
          <note n="2ce34b7a">
            Jag är ganska ofta på sådana besök, och då får jag en väldig
            motivation att driva det här arbetet vidare.
          </note>
          <note n="482ba375">
            Den enda chansen att lyckas i den här uppgiften, som borde vara
            vår gemensamma, ligger i att litet minska det språng som människor
            måste ta när de skall pröva sina idéer, så att de verkligen vågar
            språnget.
          </note>
          <note n="048593fa">
            På något sätt verkar det som om Anders Sundström inte riktigt
            vill ta till sig allvaret i situationen.
          </note>
          <note n="80982b11">
            Han fortsätter att tala om att sysselsättningen ökar osv., men
            när jag studerar SCB:s statistik ser jag att den sysselsättningsökning
            som socialdemokrater har lärt sig att tala om praktiskt taget
            är utraderad. Gårdagens statistik om bilförsäljningen och dagens
            statistik om varslen öppnar ett skräckscenario som man knappt
            vågar tala om, nämligen att vi står inför en lågkonjunktur innan
            arbetsmarknaden ens har reagerat på att vi haft högkonjunktur.
          </note>
          <note n="28aff144">
            I det läget måste man förstå att det krävs nya åtgärder. Anders
            Sundström skulle kunna underlätta situationen genom att ge en
            del besked: att man är beredd att sänka arbetsgivaravgifterna,
            att man är beredd att säga nej till LO:s vetorätt på arbetsrättsområdet
            och verkligen komma till skott där, att man lägger Perssonplanen
            på hyllan och på det sätter hjälper till att öka förtroendet för
            statsfinanserna så att vi kan pressa ned räntorna. Det är en sådan
            politik som behövs.
          </note>
          <note n="544bfeda">
            (Applåder)
          </note>
          <note n="643ccce5">
            Anf. 13 HANS ANDERSSON (v)
          </note>
          <note n="e06c9afc">
            Herr talman! Jag fick inga svar från Anders
          </note>
          <note n="626bc39b">
            Sundström, men jag tror att TV-tittarna hörde och minns vad jag
            sade. Det gör nog Anders Sundström också. Vänsterpartiet finns
            alltid kvar; det är bara att minnas vad vi säger.
          </note>
          <note n="e8b4a5da">
            Man brukar tala om orsakerna till arbetslösheten.
          </note>
          <note n="24caef79">
            Från den borgerliga sidan antyds ofta att a-kassan är för hög
            och arbetsrätten för trygg för de anställda. Jag påstår att det
            är fel. Jag påstår också att det finns mycket forskning som talar
            om för oss att det är fel.
          </note>
          <note n="9f64d92f">
            Jag vill dessutom hänvisa till de två stora fackliga huvudorganisationerna:
            LO:s utredning om rättvisa, som innehåller mycket om tillväxt,
            industristruktur, kompetens, trygghet och jobb, samt TCO:s rapport
          </note>
          <note n="ef468f04">
            Arbetsmarknadspolitik för tillväxt. Det som står där är inte
            identiskt med vad vi inom Vänstern anser, men det är väldigt likt.
            Där kan Anders Sundström lära sig mycket av de misstag som faktiskt
            begåtts under senare tid.
          </note>
          <note n="ddfd7ad5">
            Jag skall ta ett exempel. Regeringen - med Moderaternas benägna
            bistånd - såg till att deltidsarbetslösa bara fick stämpla en
            period. Det har inneburit att många deltidsarbetande i dag har
            utvecklats till heltidsarbetslösa. Var det en bra idé? Det tycker
            inte vi i
          </note>
          <note n="7f6c2e00">
            Vänstern.
          </note>
          <note n="bd2aca0e">
            Tänk inte gammalt! Tro inte att människor skall piskas till att
            göra nytta! De allra flesta människor -
          </note>
          <note n="4e84eee3">
            arbetare och tjänstemän, arbetslösa eller inte - vill jobba,
            vill lära sig.
          </note>
          <note n="48ba2627">
            A-kassan talar man ofta om. Där måste det bli en omställningsförsäkring,
            skriver regeringen i en liten skrift jag har här. Det står inte
            så mycket i den; det är snarast en dagordning, och vi behöver
            åtgärder.
          </note>
          <note n="51472dae">
            Vidare sägs det att vi behöver en bortre parentes i a-kassan.
            Men det har vi ju! Vi har en period, 300
          </note>
          <note n="22a15501">
            dagar. Men vi har också något som heter arbetslinjen, som innebär
            att den som är arbetslös med hjälp av studier och praktik, genom
            att göra vad som är bra både för en själv och för att förbättra
            läget på arbetsmarknaden, skall ha möjlighet att kunna hitta ett
            annat jobb. Om inte det jobbet finns och det inte är sökandens
            fel - det kanske är vårt fel eller marknadskrafternas fel - skall
            man ha möjlighet att kvalificera om sig.
          </note>
          <note n="0554df4e">
            Jag förstår inte det här talet om bortre parenteser och om trappor
            som gör att ersättningen sjunker. Skall jag ställa om mig från
            biffstek till fattiga riddare? Nej, jag skall ställa om mig från
            arbete till arbete genom aktiva insatser! Jag tycker att det är
            viktigt inför den kongress Socialdemokraterna nu skall ha att
            noggrant tänka igenom begreppet arbetslinje, för det är grunden
            för den svenska modellen.
          </note>
          <note n="28903fd6">
            Ungdomar motas undan innan de kommit in på arbetsmarknaden. Det
            har varit problem med människor under 20 år. Det har varit problem
            med de människor under 25 år som fick garantin: inte en dag längre
            än
          </note>
          <note n="8f47a804">
            100 dagar i arbetslöshet.
          </note>
          <note n="655c5447">
            Jag var i Piteå häromdagen. Där löd en stor tidningsrubrik: "Hjälp
            mig!" Det var en vädjan från
          </note>
          <note n="2962ea98">
            Anders Sundström. Vidare stod det saker i stil med:
          </note>
          <note n="c2a5ebd7">
            Jag klarar inte de arbetslösa ungdomarna. Det är
          </note>
          <note n="2169d3be">
            30 000 som har mer än 100 dagar.
          </note>
          <note n="4cc57f5d">
            Hjälpen är nära, Anders Sundström. Hjälpen står här i stolen
            just nu.
          </note>
          <note n="544bfeda">
            (Applåder)
          </note>
          <note n="31577385">
            Anf. 14 BARBRO JOHANSSON (mp)
          </note>
          <note n="e208548a">
            Herr talman! Vi är många som vill hjälpa Anders
          </note>
          <note n="be976fdf">
            Sundström.
          </note>
          <note n="6f77ab25">
            En skatteväxling med sänkt arbetsgivaravgift som
          </note>
          <note n="6e4271d5">
            Miljöpartiet förordar gör det lönsamt för företagen att anställa
            fler människor och möjliggör en omställning mot ett mer uthålligt
            samhälle. I ett kretsloppssamhälle minskas uttaget av råvaror,
            och återanvändning av produkter blir nödvändigt. Återanvändning
            och återvinning är mer arbetsintensivt och kräver en ökad arbetsstyrka.
            En satsning på miljöbra produkter innebär viktiga konkurrensmedel.
          </note>
          <note n="3e7757c7">
            De företag som inser detta och gör dessa strategiska investeringar
            kommer att vinna på dessa i framtiden. Konkurrensfördelar inom
            miljöområdet finns också när det gäller tjänster och service.
            Om svenska företag satsar på miljöteknik kan Sverige vinna konkurrensfördelar
            genom att gå före och genom att svenska företag får exportera.
          </note>
          <note n="fd11c000">
            World Watch Institute skriver att företag och stater som inte
            utnyttjar möjligheten att göra strategiskt riktiga investeringar
            i ny teknik, nya produkter och processer kommer att hamna på efterkälken
            och gå miste om de arbetstillfällen dessa nya industrier kommer
            att skapa. Om utvecklingen blir lönsam kommer de flesta företag
            att sträva efter detta, skriver man vidare.
          </note>
          <note n="2db5d31b">
            Vi i Miljöpartiet anser att en arbetstidsförkortning är ett viktigt
            medel i kampen mot arbetslösheten. I de försök som genomförts
            i Sverige, främst inom offentlig sektor, har sjukfrånvaron sjunkit
            vad gäller såväl psykisk som fysisk ohälsa. I stället för att
            avskeda människor har man delat på jobben och kunnat behålla sin
            personal, och detta inom befintlig budget. Tyvärr har ju den offentliga
            sektorn skurit ned. En arbetstidsförkortning skulle ha kunnat
            rädda de jobb som försvunnit.
          </note>
          <note n="05f21656">
            Varför inte införa ett arbetsbyte, Anders Sundström, som jag
            sade i mitt förra inlägg? Det kommer att bli samhällsekonomiskt
            lönsamt. Arbetslösheten kostar, och för varje arbetslös som får
            jobb minskar utgifterna för arbetslösheten. Människor som mitt
            i livet kan få ett sabbatsår kan också få en ny livskvalitet.
          </note>
          <note n="f6a46288">
            Byggarbetslösheten ligger också på en mycket hög nivå nu, 25-30
            %, och den kommer tyvärr att fortsätta att vara hög. Här skulle
            en arbetstidsförkortning kunna medföra fler arbeten. Arbetstidsförkortningen
            medverkar till färre arbetsskador och bättre utnyttjande av arbetsmaskiner.
            Rapporter visar att skadefrekvensen är störst under arbetsdagens
            två sista timmar då kroppen är som tröttast. Arbetsskadorna, och
            då främst belastnings- och förslitningsskadorna, leder till att
            endast 2-3 % av byggnadsarbetarna arbetar till 65
          </note>
          <note n="66df8e09">
            års ålder.
          </note>
          <note n="14f51bec">
            Arbetsmarknadsminister Sundström! I den arbetslöshetssituation
            som Sverige nu befinner sig i måste vi söka nya lösningar. Vi
            kan börja med att på försök inleda en arbetstidsförkortning och
            införa ett sabbatsår och på så sätt ge fler människor arbete.
          </note>
          <note n="f4b08384">
            Anf. 15 DAN ERICSSON (kds)
          </note>
          <note n="3ce711df">
            Herr talman! Till skillnad från Moderaterna, Anders Sundström,
            anser vi inte att man behöver fly till
          </note>
          <note n="c7e0bb7f">
            Nya Zeeland eller någon annanstans runt om i världen. Vi kan
            faktiskt se på vår egen situation här hemma i Sverige, ute i länen
            eller i min egen hemkommun
          </note>
          <note n="5ac91725">
            Norrköping, och försöka lösa problemen utifrån våra egna förutsättningar.
            Det är det som det handlar om.
          </note>
          <note n="8e9b9bf8">
            Det har presenterats ett antal förslag här i dag som jag tycker
            att det vore väldigt värdefullt om arbetsmarknadsministern ville
            ta fasta på.
          </note>
          <note n="a070db21">
            Dess värre tog Anders Sundström i sitt tidigare inlägg inte chansen
            att få till stånd de här gemensamma, blocköverskridande överläggningarna,
            som skulle vara öppna och utan låsningar. Det handlar om att vi
            skall ta gemensamma tag för att ta oss ur massarbetslösheten.
            Anders Sundström har ytterligare inlägg, och jag hoppas att han
            då vill ta ett initiativ, så att vi kommer ur de låsningar som
            har funnits.
          </note>
          <note n="6f37509c">
            Jag skulle sedan vilja kommentera arbetsmarknadsministerns inledning,
            där han tackade för möjligheten att prata om arbetslösheten. Det
            är egentligen inget att tacka för. Det är beklagligt att vi har
            denna situation med hög arbetslöshet.
          </note>
          <note n="40d01b43">
            Arbetsmarknadsministern talade om en massa andra saker, men han
            glömde att tala om väsentliga inslag i regeringens politik, exempelvis
            de sänkta ersättningsnivåerna för de sjuka, de sänkta ersättningsnivåerna
            för de arbetslösa, de sänkta barnbidragen och inte minst de sänkta
            bidragen till kommuner och landsting, som hårt har drabbat just
            verksamheterna i sjukvården och i omsorgerna.
          </note>
          <note n="64a6c16d">
            Jag måste säga att jag är litet förvånad över den dramatiska
            tonen mellan moderater och socialdemokrater, som ju har varit
            överens på de här punkterna.
          </note>
          <note n="50d42fe3">
            Jag förstår att moderaterna applåderar den här politiken, men
            varför har ni socialdemokrater övergivit dem som bäst behöver
            samhällets stöd? Det är vår uppgift, politikens uppgift, att värna
            och försvara de svaga och dem som behöver samhällets stöd.
          </note>
          <note n="b9961ab1">
            Herr talman! Arbetsmarknadsministern sade också att alla nu måste
            ta sitt ansvar. Jag tycker att det är hög tid att ministern själv
            nu tar sitt ansvar. Jag hoppas att han gör det på ett tydligt
            sätt i sitt nästa inlägg.
          </note>
          <note n="061de78b">
            Anf. 16 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="012afdff">
            Herr talman! Först vill jag säga några ord till Lars
          </note>
          <note n="e3e608a4">
            Leijonborg. Jag har samma uppfattning som Lars
          </note>
          <note n="b982a341">
            Leijonborg att en stark nation, som kan bygga ett riktigt välfärdssamhälle,
            kräver en stor privat sektor.
          </note>
          <note n="b6f129c9">
            Vad jag försökte säga, och som jag upprepar en gång till, är
            att det också har varit socialdemokratins politik. När vi lämnade
            över till den borgerliga regeringen
          </note>
          <note n="bd15d3df">
            1991 hade Sverige tillsammans med Storbritannien
          </note>
          <note n="345b293c">
            Europas största privata sektor. Sverige hade det just därför
            att vi hade ett bra välfärdssamhälle, som gav så många kvinnor
            möjlighet att gå ut i jobb. Sverige hade det därför att vi hade
            en arbetsrätt som gjorde att sysselsättningen bland de äldre var
            långt mycket högre här än i andra länder. Den kunskapen är väldigt
            väl förankrad hos mig, och därför ägnar vi all vår tid åt att
            öka sysselsättningen just i den privata sektorn. Den ökar också
            nu, till skillnad från under perioden 1991-
          </note>
          <note n="522b99ea">
            1994, då sysselsättningen i den privata sektorn minskade.
          </note>
          <note n="254a88ab">
            Jag vet inte allt vad jag var, enligt Per Unckel, men det spelar
            egentligen mindre roll. Det som är viktigt att konstatera är att
            de exempel som Per
          </note>
          <note n="322329c4">
            Unckel nämnde, Nya Zeeland och Storbritannien, är länder som
            inte har högre sysselsättning än Sverige - i
          </note>
          <note n="b23d2931">
            Nya Zeeland är den t.o.m. lägre - men de har oerhört mycket större
            klyftor och orättvisor.
          </note>
          <note n="72cc2f34">
            Min fråga till Per Unckel måste bli: Vad skall de länderna göra?
            Skall de införa ännu större orättvisor, ännu större klyftor och
            ännu större skattesänkningar?
          </note>
          <note n="1ebf3aa7">
            De har ju inte klarat situationen bättre än vi, utan sämre.
          </note>
          <note n="b4be425d">
            Sedan sade Per Unckel att en regering inte får bli särintressets
            fånge. Nej, och det är en bra erfarenhet som Per Unckel drog av
            sin period i regeringen.
          </note>
          <note n="a83fa668">
            Jag skulle sedan vilja gå över till det som Hans
          </note>
          <note n="68549781">
            Andersson sade. Han började sitt inledningsanförande med att
            säga att det inte finns några lätta lösningar, enligt Vänsterpartiet.
            Sedan lyssnade jag spänt på två inlägg och konstaterade då att
            det Hans Andersson föreslog var de lätta lösningarna. Det var
            höjda skatter, ökade bidrag och fler människor i sysselsättning
            i offentlig sektor - detta i ett land som har en jättestor statsskuld
            och ett budgetunderskott som vi håller på att jobba oss ur.
          </note>
          <note n="54db8778">
            Jag har egentligen följande fundering: Är det någon slump att
            Vänsterpartiet under sina 80 år i riksdagen aldrig har suttit
            i en regering, aldrig har deltagit i en församling där man har
            fattat ansvarsfulla beslut under lång tid? Kan det vara så att
            just det som Hans
          </note>
          <note n="c51137c9">
            Andersson ville att jag skulle fundera på är hans största svaghet,
            nämligen att man alltid hittar de lätta lösningarna på de svåra
            problemen? Kan det vara så,
          </note>
          <note n="7f38321e">
            Hans Andersson? Fundera på det ett tag, så får vi se vilken slutsatsen
            blir!
          </note>
          <note n="37c99820">
            Elving Andersson tog upp några frågor som känns angelägna och
            som jag gärna vill kommentera. Jag vill till att börja med säga
            att detta att vi har kunnat vända utvecklingen, kunnat gå från
            att minska sysselsättningen till att öka sysselsättningen, sammanhänger
            väldigt mycket med att Centern och Socialdemokraterna här i riksdagen
            har träffat uppgörelser som har gjort att vi har kunnat pressa
            räntan och ordna till budgeten.
          </note>
          <note n="ddf1eb65">
            Jag fick också några frågor som jag gärna vill kommentera.
          </note>
          <note n="128b828d">
            Den första frågan gällde skatteväxling. Ja, jag hör till dem
            som tror att vi skall fortsätta med skatteväxling.
          </note>
          <note n="0a229abb">
            Den andra frågan gällde arbetsrätten. Ja, jag hör till dem som
            tror att arbetsrätten skall reformeras.
          </note>
          <note n="1abf4fe0">
            Men jag tror inte att det är det som Per Unckel förväntar sig,
            nämligen ett samhälle som är hårt och brutalt, utan det är en
            arbetsrätt som kräver en reformering för att klara det nya, växande
            tjänstesamhället. Jag är övertygad om att den insikten också finns
            hos arbetsmarknadens parter, som nu sitter i Arbetsrättskommissionen
            och resonerar om detta. Min förhoppning är att det också blir
            ett resultat i den kommissionen.
          </note>
          <note n="87c4dc6c">
            Den tredje frågan gällde kostnaderna för byggande. Huvudspåret
            är att vi skall fortsätta att pressa räntorna. Om vi kan få ned
            priset på kapital förbättras också möjligheterna att öka bostadsbyggandet.
            Det finns många exempel som visar på det. Det finns också tecken
            på att byggarbetslösheten börjar krypa nedåt.
          </note>
          <note n="148d05f7">
            Barbro Johansson talade för arbetstidsförkortning.
          </note>
          <note n="97911ed5">
            Ja, på lång sikt blir det säkert en förkortning av arbetstiderna,
            men det går inte att lösa arbetslöshetens problem genom att dela
            på arbetslösheten. Det är ingen framkomlig väg. Det finns inte
            något land som har lyckats med just den politiken. Arbetstidsförkortning
            är en bra reform, men det är ingenting som löser arbetslöshetens
            bekymmer.
          </note>
          <note n="544bfeda">
            (Applåder)
          </note>
          <note n="3f0e794f">
            Anf. 17 PER UNCKEL (m)
          </note>
          <note n="9f5e7e28">
            Herr talman! Får jag återkomma till ett ämne som jag nu i en
            och en halv timme har försökt få arbetsmarknadsministern att kasta
            något ljus över, nämligen det gåtfulla i den socialdemokratiska
            regeringens analys att högre skatter på företag leder till flera
            arbeten. Jag har frågat och frågat Anders Sundström, men det är
            tyst.
          </note>
          <note n="a683ff32">
            Jag förstår att det är tyst när man frågar hur högre skatt på
            arbete kan leda till att företagen blir gladare i att anställa.
            För min del är svaret mycket enkelt, nämligen att de 40 miljarder
            i ökade skatter på företag och arbete som Socialdemokraterna har
            introducerat, på den rekordkorta tiden ett och ett halvt år, är
            en avgörande orsak till att ekonomin nu på nytt vänder nedåt och
            att det gångna året blir ett förlorat år i kampen mot arbetslösheten.
          </note>
          <note n="3efe7631">
            Anders Sundström gillar inte att man tittar ut över världen för
            att lära sig något av dem som möjligen är något mindre självgoda
            än vad Anders Sundström har varit i den här debatten. Låt mig
            påminna Anders
          </note>
          <note n="91ad4122">
            Sundström om en sak. Det är förvisso inte så att man kan kopiera
            erfarenheter från land till land, men man kan vara ödmjuk nog
            att notera att vissa länder minskar sin arbetslöshet i dag och
            gör det fort. Nya Zeeland är ett exempel, och England är ytterligare
            ett exempel på ett land där arbetslösheten i dag faller. I
          </note>
          <note n="baea224c">
            Sverige är arbetslösheten av allt att döma på väg upp.
          </note>
          <note n="6ad8daf8">
            Anders Sundström skulle må väl av att lyssna något mera, om inte
            annat så på egna partikamrater i andra delar av världen.
          </note>
          <note n="3f1167ac">
            Herr talman! Vårt program för att klara en början på en ny politik
            för flera jobb har jag redovisat här i dag. Sänk skatten på arbete
            och företag, så att mindre och medelstora företag i synnerhet
            får större möjligheter att anställa fler medarbetare. Genomför
            särskilda skattesänkningar riktade till tjänsteföretagen och tjänstesektorn,
            så att inte minst ungdomar får möjlighet att få det viktiga första
            fotfästet i ett riktigt jobb.
          </note>
          <note n="2d3d4ac4">
            Avreglera arbetsmarknaden, så att anställda själva får komma
            överens med sin arbetsgivare om de villkor på vilka arbetet skall
            utföras. Det öppnar möjligheter till flera nya arbeten, därför
            att det blir lättare att anställa.
          </note>
          <note n="d04a664e">
            Utbilda flera, men gör det med kvalitet och med iakttagande av
            de drivkrafter som behövs för att människor skall ge sitt yttersta
            och kunna ge ett gott bidrag till Sveriges framtid.
          </note>
          <note n="0d24ee22">
            Herr talman! Jag började med att säga att i dag står Volvo och
            Saab stilla. Möjligen är denna bild en nog så talande symbol för
            ett och ett halvt år av socialdemokratisk regering.
          </note>
          <note n="544bfeda">
            (Applåder)
          </note>
          <note n="34a35f42">
            Anf. 18 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="241a9959">
            Herr talman! Per Unckel satt i den borgerliga regeringen. Det
            resultat han åstadkom höll han tyst om i dag. Jag vill bara fästa
            kammarens uppmärksamhet på några saker.
          </note>
          <note n="e1644193">
            Då gick budgetunderskottet upp. Nu går budgetunderskottet ned.
            Under Per Unckels tid i regeringen gick räntorna upp. Nu går räntorna
            ned. Under
          </note>
          <note n="ffba784b">
            Unckels tid i regeringen gick matpriserna upp. Nu går de ned.
            Och omvänt: Då gick sysselsättningen ned.
          </note>
          <note n="dbddc3db">
            Nu går sysselsättningen upp. Då gick tillväxten ned.
          </note>
          <note n="08cbeb6d">
            Nu går tillväxten upp. Jag tror att det kan vara bra för
          </note>
          <note n="a70a697e">
            Per Unckel att begrunda just dessa fakta.
          </note>
          <note n="7d863527">
            Socialdemokratin är fast besluten att halvera arbetslösheten
            till sekelskiftet. Vi kommer under de kommande åren att driva
            en beslutsam politik för att fortsätta pressa ned arbetslösheten.
            Det är en slutsats av dagens debatt.
          </note>
          <note n="587f5f1a">
            En annan är att det finns en mycket stor majoritet i riksdagen
            för att öka samarbetet och åstadkomma en nedpressning av arbetslösheten.
            Flera av talarna har just betonat behovet av att engagera alla
            i samhället:
          </note>
          <note n="f6a120ee">
            parterna, flera politiska partier och aktörer på den lokala,
            regionala och nationella nivån. Det skall regeringen ta fasta
            på.
          </note>
          <note n="5065246d">
            En tredje slutsats är att de nyliberala idéerna lever kvar i
            Sveriges största oppositionsparti. Det betyder att vid ett regeringsskifte
            i Sverige är det denna politik som väntar. Exemplen från Nya Zeeland
            och Storbritannien förskräcker.
          </note>
          <note n="761a4eb1">
            Jag vill till slut tacka meddebattörerna för dagens debatt. Att
            vi offentligt kan utbyta åsikter och idéer med varandra är grundläggande
            i vår demokrati. Men vår demokrati förutsätter också att vi gemensamt
            klarar kampen mot arbetslösheten.
          </note>
          <note n="3bc4462a">
            I massarbetslöshetens spår växer misstron mot demokratin. Förtroendet
            för politiken sviktar. Förra gången massarbetslöshetens spöke
            gick genom Europa valde vi i Sverige samarbetets arbetsmetod.
            Vi värnade därmed också demokratin. I flera andra länder slog
            man in på stridens och konfrontationens väg.
          </note>
          <note n="9f615969">
            Massarbetslösheten bestod, och klyftorna permanentades. Stora
            grupper av befolkningen vände demokratin ryggen.
          </note>
          <note n="e1309e49">
            Historien känner, som ni alla vet, fruktansvärda exempel på vad
            som kan hända när demokratin tvingas kapitulera för diktaturens
            idéer. Därför är kampen mot arbetslösheten också en kamp för demokratin.
            Vi måste visa att demokratin kan klara arbetslösheten.
          </note>
          <note n="b1667ded">
            Herr talman, det är bråttom. Snart kan det vara för sent.
          </note>
          <note n="ae020bb7">
            Överläggningen var härmed avslutad.
          </note>
          <note n="38bb2724">
            2 § Svar på interpellation 1995/96:44 om meddelarskyddet
          </note>
          <note n="4f6515de">
            Anf. 19 Justitieminister LAILA
          </note>
          <note n="3cdca498">
            FREIVALDS (s)
          </note>
          <note n="af588944">
            Herr talman! Kenneth Kvist har frågat mig hur regeringen principiellt
            ser på frågan om meddelarskyddets och efterforskningsförbudets
            omfattning och om regeringen avser att ta något initiativ för
            att förstärka dessa rättigheter i våra grundlagar.
          </note>
          <note n="e5a78550">
            Kenneth Kvist har ställt frågorna mot bakgrund av att tryckfrihetsförordningen
            och yttrandefrihetsgrundlagen huvudsakligen avser att skydda den
            enskilde gentemot det allmänna. Meddelarfriheten och efterforskningsförbudet
            gäller gentemot myndigheter eller andra allmänna organ, inte gentemot
            t.ex. ett enskilt företags ledning.
          </note>
          <note n="6508540c">
            Tryckfrihetsförordningen eller yttrandefrihetsgrundlagen utgör
            emellertid inte något hinder för att enskilda t.ex. i ett anställningsförhållande
            träffar avtal
          </note>
          <note n="0e0db16e">
            - uttryckligen eller underförstått - om en tystnadsplikt som
            bryter meddelarfriheten och därmed också meddelarskyddet. Även
            om ett sådant avtal träffats finns det enligt lagen (1990:409)
            om skydd för företagshemligheter emellertid en möjlighet för en
            arbetstagare att utan risk för påföljder avslöja allvarliga missförhållanden
            i arbetsgivarens verksamhet. Rättspraxis på området är dock ringa;
            lagen har tillämpats ytterst sällan.
          </note>
          <note n="4cfa0e27">
            Arbetsdomstolen har i ett par ärenden prövat om det funnits saklig
            grund för uppsägning på grund av eventuellt brott mot tystnadsplikt
            i anställningsförhållanden (t.ex. AD 1994 nr 79). Enligt domstolens
            praxis kan saklig grund för uppsägning föreligga om arbetstagaren
            är illojal mot arbetsgivaren genom att bryta tystnadsplikten.
          </note>
          <note n="84dbb135">
            Frågan om det bör finnas en lagreglerad meddelarfrihet i förhållanden
            mellan enskilda diskuterades livligt under 1980-talet. Meddelarskyddskommittén
            föreslog i sitt betänkande Meddelarrätt (SOU
          </note>
          <note n="ca89338e">
            1990:12) att det skulle införas en grundlagsfäst meddelarrätt
            för enskilda inom företag och organisationer i förhållande till
            företagen respektive organisationerna. Kommittén föreslog också
            ett förbud mot efterforskning av den som utnyttjat den rätt som
            den föreslagna meddelarfriheten gav. Förslaget innefattade också
            ett flertal undantag från den av kommittén kallade meddelarrätten.
          </note>
          <note n="f52f3cb7">
            Remissinstanserna var mycket kritiska till förslaget. Några ansåg
            att den insyn som behövs i enskild verksamhet redan tillgodosågs
            genom att det finns regler om skyldighet att lämna uppgifter till
            myndigheter. Andra ansåg att en sådan meddelarrätt som föreslogs
            skulle strida mot den grundläggande principen att avtal, dvs.
            även avtal om tystnadsplikt, skall hållas.
          </note>
          <note n="e1c9d869">
            Meddelarskyddskommitténs förslag behandlades i samband med att
            regeringen lade fram förslag till en yttrandefrihetsgrundlag.
            Regeringen anförde då att det inte föreföll motiverat att t.ex.
            en offentliganställd som blivit utsatt för felaktig behandling
            av sin arbetsgivare sanktionsfritt kan påtala detta offentligt,
            trots att sekretessbelagd information röjs, medan en privatanställd
            inte har en sådan möjlighet, trots att det är samma sorts känsliga
            uppgifter som röjs.
          </note>
          <note n="be0bc343">
            Mot bakgrund av den starka remisskritiken och den då nyligen
            tillkomna lagen om skydd för företagshemligheter fann emellertid
            regeringen att det då inte var möjligt att realisera tanken på
            en utökad meddelarfrihet och ett meddelarskydd enligt de linjer
            som
          </note>
          <note n="506d0181">
            Meddelarskyddskommittén fört fram. Riksdagen delade denna bedömning,
            men förutsatte att frågan ägnades fortsatt uppmärksamhet.
          </note>
          <note n="9c76fa47">
            Jag delar Kenneth Kvists uppfattning att större enskilda företag
            kan träffa avgöranden och beslut som är av väsentlig betydelse
            för enskildas liv och hälsa och att stora intresseorganisationer
            kan ha uppgifter som får till följd att deras beslut kan ha verkningar
            som är jämförbara med dem som meddelas av myndigheter.
          </note>
          <note n="7a70fee7">
            Att lagen om skydd för företagshemligheter inte har tillämpats
            kan inte tas till intäkt för att inte vara uppmärksam på dessa
            frågor. Jag avser att ta initiativ till att lagen utvärderas.
          </note>
          <note n="ab3e0aec">
            Vad gäller källskyddet bör jag i alla fall nämna att en journalist
            - t.ex. i det fall Kenneth Kvist tar upp -
          </note>
          <note n="8292cfa5">
            givetvis inte behöver ange sin källa. Om någon med olagliga metoder,
            t.ex. genom inbrott eller olaga intrång, söker efter uppgifter
            som kan leda till källan kan dessa gärningar beivras med nuvarande
            bestämmelser i brottsbalken.
          </note>
          <note n="4762e12f">
            Anf. 20 KENNETH KVIST (v)
          </note>
          <note n="8edb9df9">
            Herr talman! Jag vill tacka justitieministern för ett väl genomarbetat
            och i varje fall delvis positivt svar på min interpellation. Dock
            kvarstår själva grundfrågan. Kommer regeringen att ta ett initiativ
            för att vidga källskyddet och för att se till att efterforskningsförbudet
            vidgas till den s.k. privata sektorn? Dessa båda, källskyddet
            och efterforskningsförbudet, är materiellt viktiga förutsättningar
            för det som vi brukar kalla meddelarfrihet.
          </note>
          <note n="e4708c27">
            Funnes det ett uttryckligt grundlagsskydd också gentemot den
            privata sektorn skulle det verka starkt återhållande på den som
            vill forska efter en s.k. läcka inom ett företag eller en organisation.
            Det nuvarande rättsläget gör det uppenbarligen frestande att sätta
            i gång efterforskningar efter s.k. meddelare.
          </note>
          <note n="c82864cf">
            Jag tolkar justitieministerns svar så, att vi tycks vara ense
            om att gränsen mellan offentlig verksamhet och verksamhet inom
            stora privata företag och organisationer inte är skarp. Privata
            företags verksamhet är till stora delar offentlig verksamhet.
            De vänder sig ut mot en öppen aktie-, varu- eller tjänstemarknad.
          </note>
          <note n="0bbabd92">
            Man har från borgerligt håll sagt att skillnaden mellan offentliga
            myndigheter och verk och privata företag i detta hänseende är
            att människors beröring med privata företag beror på frivilliga
            avtal. Men faktum är att i synnerhet stora privata företag och
            även organisationer påverkar villkoren i samhället och för människorna,
            oavsett om det ingåtts ett frivilligt avtal eller ej.
          </note>
          <note n="8dd16cc4">
            Möjligheterna till olika former av maktmissbruk och s.k. mygel
            är inte mindre inom den privata sektorn än inom den offentliga.
            Inte heller behöver verkningarna för tredje part eller för samhället
            vara mindre.
          </note>
          <note n="65ba2fac">
            Jag ser därför i justitieministerns svar en öppning för att vi
            i grundlagen också skall kunna behandla förhållandena mellan enskilda,
            t.ex. att privat anställdas grundläggande fri- och rättigheter
            inte bara har ett reellt skydd gentemot det allmänna utan att
            de också har en reell yttrande- och meddelarfrihet, inte bara
            på fritiden och semestern, utan även under arbetsdagen.
          </note>
          <note n="a6c8f12e">
            Våra dagars bolagiseringsvåg inom den offentliga sektorn har
            skapat statliga och kommunala bolag som är konkurrensutsatta av
            privata företag på samma marknad. Men rättsläget är, detta till
            trots, något olikartat. De statliga och de kommunala bolagen förutsätts
            arbeta under något annorlunda och mer öppna former. Detta är nya
            förhållanden som också borde bidra till att vi på nytt tar upp
            frågan om en vidgning av efterforskningsförbudet och källskyddet
            till att också gälla inom den privata sektorn.
          </note>
          <note n="4ea1ac6c">
            Yttrandefrihetsutredningen skrev på sin tid: I ett öppet samhälle
            måste medborgarna ha tillgång till kunskaper om vad som sker i
            inflytelserika institutioner. Där beslutsmakt finns, där skall
            också insyn finnas.
          </note>
          <note n="8164f980">
            Detta är ett utomordentligt viktigt och riktigt konstaterande.
          </note>
          <note n="2d027a19">
            Likväl är det inte okontroversiellt. Varje makthierarki torde
            reagera mot att rätten till insyn kan vidgas på dess eget område.
            När Meddelarskyddskommitténs förslag möttes av en remisstorm,
            som man kan kalla det, var det därför inget att förundra sig över.
            Regeringen ansåg sig då inte kunna gå vidare med kommitténs förslag.
            Men jag tror att man måste ta strid för en vidgning av meddelarfrihetens
            materiella delar, bl.a.
          </note>
          <note n="0ba2ff21">
            efterforskningsförbudet.
          </note>
          <note n="eee2afa7">
            Utöver de omständigheter jag har berört tillkommer en annan,
            vårt medlemskap i EU. Frågorna om meddelarfrihet och källskydd,
            som vi gärna hoppas att vi värnar särskilt i vårt land, kommer
            i fokus inte minst mot bakgrund av EU-medlemskapet. Det är viktigt
            att vi driver inte bara offentlighetsprincipen, utan också meddelarskyddet
            när vi nu har kommit in i ett rättssystem där vår rätt, vid kollisioner,
            är underställd EU:s rätt.
          </note>
          <note n="c9cea90e">
            När Meddelarskyddskommitténs förslag förelades antogs lagen om
            skydd för företagshemligheter, som snarast gick i rakt motsatt
            riktning mot kommitténs förslag. Denna lag innebär en hämsko på
            en kritisk diskussion, då den ålägger den enskilde arbetstagaren
            att avgöra vad som är ett allvarligt brott eller utgör en allvarlig
            fara eller brist i arbetsgivarens verksamhet och vad som inte
            är allvarligt. Detta avgörande måste han göra för att våga ta
            upp en kritisk diskussion kring ett missförhållande han upptäcker.
          </note>
          <note n="e17aa352">
            Det är mycket tillfredsställande att statsrådet nu avser att
            ta initiativ till att den här lagen utvärderas.
          </note>
          <note n="b45f74fa">
            Jag hoppas att detta kommer att leda till en väsentlig omarbetning
            och uppmjukning. Jag vill därtill fråga:
          </note>
          <note n="eab1855c">
            Avser justitieministern att i det sammanhanget också ta upp frågan
            om ett vidgat meddelarskydd?
          </note>
          <note n="48a14841">
            Justitieministern hänvisar också när det gäller källskyddet för
            journalister till att en journalist inte behöver ange sin källa
            och dessutom har skydd genom bestämmelser om t.ex. inbrott och
            olaga intrång i brottsbalken. Men detta skydd är otillräckligt.
            Efterforskningar kan ske utan att vara uppenbara brott, t.ex.
            på kontorslandskapsliknande redaktioner. Brottsbalken ger därför
            ett otillräckligt skydd. Vi borde därför överväga metoder att
            ytterligare förstärka källskyddet. Delar justitieministern den
            uppfattningen?
          </note>
          <note n="703c47e8">
            Anf. 21 BIRGER HAGÅRD (m)
          </note>
          <note n="a8b93b72">
            Herr talman! Eftersom varken justitieministern eller Kenneth
            Kvist har berört det, kan det finnas skäl att komplettera med
            att den här frågan faktiskt behandlades i riksdagen så sent som
            förra våren. Då konstaterade man från konstitutionsutskottets
            sida att det i princip kunde vara angeläget att vidga meddelarskyddet
            till privatägda bolag och till stora organisationer, men att det
            samtidigt var mycket svårt att lagtekniskt kunna klara detta.
          </note>
          <note n="302e5ef3">
            Samtidigt hänvisades till den utredning som hade tillsatts och
            som närmare skulle se över meddelarfriheten i de kommunägda bolagen
            och andra jämställda organ. Utskottet uttalade då att den uppföljning
            och den utvärdering av det kommunala förnyelsearbetet som man
            hade uttalat sig för också skulle kunna innefatta själva tillämpningen
            av offentlighetsprincipen i de helt privatägda bolagen som bedriver
            kommunal verksamhet på entreprenad. Möjligen skulle detta kunna
            ge uppslag som skulle kunna föra fram frågan till att också gälla
            en utvidgning av meddelarfriheten till privata företag och till
            stora organisationer, men att detta naturligtvis är ytterligt
            svårt att åstadkomma.
          </note>
          <note n="4301c1f4">
            Jag vet inte hur långt detta arbete har fortskridit eller om
            justitieministern har någon upplysning att ge på den punkten.
          </note>
          <note n="86080d6f">
            Anf. 22 Justitieminister LAILA
          </note>
          <note n="3cdca498">
            FREIVALDS (s)
          </note>
          <note n="2fc795d6">
            Herr talman! Kenneth Kvist frågade med anledning av den utvärdering
            som jag anser bör komma till stånd mot bakgrund av den diskussion
            som fördes när lagen om skydd för företagshemligheter antogs om
            det också skall innebära att åtgärder skall vidtas för ändring
            av de materiella reglerna. Mitt besked är naturligtvis att jag
            inte kan svara på det i detta stadium. Här gäller det nog att
            ta ett steg i taget.
          </note>
          <note n="1a2ac493">
            Jag tycker att det är angeläget att ta reda på vilka konsekvenser
            den här lagen haft - om den har utgjort ett allvarligt hinder
            för en kritisk granskning av företag och organisationer, som Kenneth
            Kvist påstår, eller om den faktiskt har fungerat på det sätt som
            avsågs när den togs. Med det underlaget i handen kan vi återkomma
            till frågan om huruvida åtgärder borde vidtas eller inte.
          </note>
          <note n="444532dc">
            När det gäller efterforskningsfrågan, som Kenneth
          </note>
          <note n="7342ceb5">
            Kvist särskilt uppehöll sig vid, vill jag peka på att just den
            frågan kanske är den fråga som har diskuterats mest ända sedan
            60-talet. I den diskussionen tror jag att det har varit ett väldigt
            tydligt ställningstagande från de flesta. Man har väldigt svårt
            att se att det skulle vara möjligt att förhindra att enskilda
            människor frågar vem som har lämnat en viss uppgift. Det är så
            att säga en väldigt naturlig och mänsklig reaktion att handla
            på det viset. Att förhindra det skulle nog vara väldigt svårt.
          </note>
          <note n="63fa293d">
            Däremot kan man överväga om det finns andra typer av åtgärder
            som ryms inom definitionen efterforskning som det redan i dag
            inte är möjligt att beivra med stöd av brottsbalkens regler och
            som man kan behöva föra vidare.
          </note>
          <note n="a6f4051f">
            Låt oss ta den diskussionen i samband med att vi har gjort en
            utvärdering av lagen om skydd för företagshemligheter. Då har
            vi ett litet bättre underlag för att gå vidare; annars trampar
            vi ju bara i de spår som vi har trampat i ett antal gånger tidigare,
            bl.a. i denna kammare.
          </note>
          <note n="5f873ea5">
            När det gäller Birger Hagårds fråga vill jag hänvisa till Försvarsdepartementet.
            Jag tror att det är där som frågan handläggs. Den handläggs icke
            i Justitiedepartementet.
          </note>
          <note n="76eb6093">
            Anf. 23 KENNETH KVIST (v)
          </note>
          <note n="a98b7644">
            Herr talman! Det är gott och väl att man vill ta ett steg i taget.
            Men någon mening bör man väl ha inom politikens sfär om i vilken
            riktning de här första stegen skall tas. Uppenbarligen har man
            inte ens en första, tentativ, känsla av hur den här lagen har
            verkat.
          </note>
          <note n="627fd4c3">
            Den allvarliga inskränkningen när det gäller den här lagen är
            just att den enskilde arbetstagaren egentligen skall avgöra om
            en uppgift som han meddelar är allvarlig eller inte. Det har ju
            förekommit rättsfall t.ex. där enskilda arbetstagare trott att
            gömda gifttunnor i naturen var en allvarlig miljöfara och som
            läckt detta till offentligheten. Men sedan har det visat sig att
            det kanske var fråga om beskedligare kemikalier än den anställde
            hade haft anledning att anta. Det hela ledde till att vederbörande
            förlorade arbetet.
          </note>
          <note n="7789a160">
            Det finns således ganska uppenbara brister i den här lagstiftningen
            redan som den nu föreligger. Men givetvis är det gott att en utvärdering
            kommer till stånd. Vi får då se vilka steg som vi kan pressa fram.
          </note>
          <note n="ab85589f">
            Jag tycker kanske att justitieministern något förminskar efterforskningsförbudsproblematiken.
            Det handlar egentligen inte bara om att en enskild person
          </note>
          <note n="92d722c5">
            - kanske en företagsledare eller en ledande person i en organisation
            - efter att ha läst något i tidningen som inte har fallit honom
            på läppen spontant frågar sig: Vem har nu läckt detta? I stället
            handlar det om en aktiv efterforskning och om åtgärder gentemot
            en enskild som kan komma att följa om det uppdagas vem som har
            läckt. Det är en utomordentligt central fråga just när det gäller
            meddelarskyddet.
          </note>
          <note n="8ae2202c">
            Slutligen vill jag fråga varför regeringen, när man på ett förtjänstfullt
            sätt har tagit upp offentlighetsprincipen i EU och inför EU:s
            regeringskonferens, har legat så lågt i frågan om meddelarfrihet.
            Det är ju ändå en ganska unik, och mycket god, svensk princip.
          </note>
          <note n="2b918ee8">
            Anf. 24 Justitieminister LAILA
          </note>
          <note n="3cdca498">
            FREIVALDS (s)
          </note>
          <note n="69d1a846">
            Herr talman! Till det som jag sade tidigare till
          </note>
          <note n="ed572f81">
            Birger Hagård vill jag lägga att jag har fått information om
            att Förnyelsekommittén kommer med ett delbetänkande i juni.
          </note>
          <note n="2f3a6660">
            Kenneth Kvist, det är inte alls min avsikt att förminska problematiken
            när det gäller efterforskningsskyddet genom att peka på vad debatten
            under tidigare decennier har handlat om. Tvärtom var det bara
            min avsikt att peka på hur problematisk den här frågeställningen
            är. Gränsdragningsfrågorna i det här sammanhanget har varit väldigt
            svåra att lösa, även under den diskussion som tidigare har varit.
            Men låt oss återkomma när vi har litet mera fakta på fötterna,
            utifrån nuvarande situation.
          </note>
          <note n="1a5208e6">
            När det gäller vårt agerande i EU och offentlighetsprincipen
            vill jag bara säga till Kenneth Kvist att i de aktiviteter som
            förevarit i form av seminarier, diskussioner, producerande av
            promemorior, artikelskrivning i utländska tidningar och liknande
            har vi när vi fört fram vår modell för offentlighet givetvis även
            tagit med meddelarskyddet såsom en faktor i det sammanhanget.
            Det hindrar inte att jag i mina diskussioner med kolleger ute
            i Europa märker att det är relativt lätt att få åtminstone en
            allmän förståelse för offentlighetsprincipen. Däremot är meddelarskyddet
            en mystisk företeelse som är svår att förklara, men detta finns
            med i hela det arbete som nu pågår i regeringskansliet.
          </note>
          <note n="ae020bb7">
            Överläggningen var härmed avslutad.
          </note>
          <note n="1b4da783">
            Ajournering
          </note>
          <note n="e9bf6b61">
            Kammaren beslöt på förslag av förste vice talmannen att ajournera
            förhandlingarna till kl. 14.00 då den muntliga frågestunden skulle
            börja.
          </note>
          <note n="bc3e7155">
            Återupptagna förhandlingar
          </note>
          <note n="cefad049">
            Förhandlingarna återupptogs kl. 14.00.
          </note>
          <note n="cefad049">
            Förhandlingarna återupptogs kl. 14.00.
          </note>
          <note n="4e21356c">
            3§ Muntlig frågestund
          </note>
          <note n="e97c7989">
            Anf. 25 TREDJE VICE TALMANNEN
          </note>
          <note n="92856a83">
            Vid dagens frågestund medverkar från regeringen statsminister
            Ingvar Carlsson, justitieminister Laila
          </note>
          <note n="c945a7eb">
            Freivalds, utbildningsminister Carl Tham, jordbruksminister Margareta
            Winberg, arbetsmarknadsminister Anders Sundström, kulturminister
            Margot
          </note>
          <note n="83dd8ea9">
            Wallström och statsrådet Leif Blomberg. Jag hälsar alla välkomna.
          </note>
          <note n="69a8b769">
            Innan vi börjar vill jag påminna om att de som vill ställa en
            fråga med direkt anknytning till en tidigare fråga har möjlighet
            att göra det, men då måste de markera det innan jag ger ordet
            för en ny fråga. Jag påminner ledamöterna också om att ni måste
            vänta tills mikrofonlampan tänds.
          </note>
          <note n="55304181">
            Utflyttning av radio- och TV-verksamheten från
          </note>
          <note n="20812b0d">
            Stockholm
          </note>
          <note n="adc36428">
            Anf. 26 JOHAN LÖNNROTH (v)
          </note>
          <note n="02064cdd">
            Herr talman! Jag skulle vilja börja med att gratulera kulturministern
            till det modiga arbetet för att kunna stå emot de stockholmska
            medie- och kulturetablissemangens frustrationer över att hon har
            valt att förlägga en del av regeringsarbetet till Karlstad.
          </note>
          <note n="fcbb4629">
            Nu pågår vissa diskussioner om att flytta ut delar av public
            service-TV:n utanför Stockholm. I det sammanhanget uppstår samma
            typ av motstånd och frustrationer i de stockholmska kultur- och
            medieetablissemangen. Då skulle jag vilja höra vad kulturministern
            är beredd att göra för att politiskt stärka de krafter som verkligen
            vill se till att SR-initialerna inte skall stå för Stockholms
            Radio utan för Sveriges Radio.
          </note>
          <note n="fb0faa59">
            Anf. 27 Kulturminister MARGOT
          </note>
          <note n="01acf9dc">
            WALLSTRÖM (s)
          </note>
          <note n="b684b29d">
            Herr talman! Tack så mycket för de uppmuntrande orden. Det intressanta
            är ju att detta fungerar alldeles utmärkt. Det är en bra början.
          </note>
          <note n="38f29923">
            Public service-beredningen är i slutskedet av sitt arbete. Detta
            är en viktig och förvisso kontroversiell fråga. Det finns en samsyn
            kring det viktiga i att få ett annat perspektiv i nyhetsförmedling
            och programproduktion än enbart Stockholmsperspektivet. Där tror
            jag att man är enig. Man försöker att hitta praktiska uttryck
            för det och eventuellt förändringar som medger ett annat perspektiv
            i både radion och televisionen. Just nu är arbetet i ett väldigt
            känsligt skede.
          </note>
          <note n="6c319bd8">
            Bland de förslag som diskuteras för närvarande finns t.o.m. en
            utlokalisering. Men det kan finnas andra sätt att göra det här
            praktiskt. Där gäller det att hitta en balanspunkt mellan vad
            som är praktiskt genomförbart och ekonomiskt försvarbart när det
            gäller önskemålet om att faktiskt få ett annan utgångspunkt än
          </note>
          <note n="d7bebd0d">
            Stockholmsperspektivet.
          </note>
          <note n="f846bd31">
            Diskussionerna pågår för fullt under de här dagarna. Det återstår
            att se vad man kommer fram till. Men jag har definitivt all förståelse
            för synpunkten att det behövs ett annat perspektiv. Det är vad
            jag har signalerat.
          </note>
          <note n="cfff8201">
            Anf. 28 JOHAN LÖNNROTH (v)
          </note>
          <note n="19cc22bf">
            Herr talman! Jag kommer just från ett möte med göteborgska kommunalpolitiker.
            Bl.a. berättade Göran Johansson att när han hade skrivit en artikel
            i
          </note>
          <note n="69d399a7">
            Dagens Nyheter hade han genast ett hundratal etermediejournalister
            i hälarna hela dagen. När han skriver motsvarande arikel i Göteborgs-Posten
            är det ingen som hör av sig. Det är en liten illustration till
            hur kraftfullt det verkar. Jag tror faktiskt att kulturministern
            på något sätt måste ingripa, även om jag är medveten att hon inte
            kan gå in och detaljstyra. Här är det oerhört starka krafter som
            kommer att göra allt för att mobilisera alla ekonomiska och tekniska
            argument för att allting måste ligga i Stockholm. Det kräver att
            vi som vill ha en ändring jobbar tillsammans för att se till att
            det händer någonting.
          </note>
          <note n="f3d0950f">
            Anf. 29 Kulturminister MARGOT
          </note>
          <note n="01acf9dc">
            WALLSTRÖM (s)
          </note>
          <note n="6bbfbeb7">
            Herr talman! Förvisso är det viktigt. Jag känner mig hoppfull,
            för det verkar finnas en stor enighet kring det nödvändiga i att
            åstadkomma någonting.
          </note>
          <note n="2f92cf07">
            Samtidigt är det viktigt att man gör det på ett sådant sätt att
            det känns praktiskt motiverat och också försvarbart, så att det
            inte bara blir någon sorts symbolhandlingar, även om de ibland
            kan vara nödvändiga.
          </note>
          <note n="25815c44">
            Jag tror att man är beredd att komma fram till någonting konkret
            också i förslagsväg. Det tror jag visar sig inom en vecka eller
            senast två.
          </note>
          <note n="7c893634">
            Skattetryck och sysselsättning
          </note>
          <note n="c9fc7e9f">
            Anf. 30 ANNE WIBBLE (fp)
          </note>
          <note n="d3027637">
            Herr talman! Min fråga är till statsministern. Jag anser att
            den största fördelningspolitiska orättvisan är massarbetslösheten.
            För ökad fördelningspolitisk rättvisa krävs flera jobb i privat
            sektor. Jag tror att statsministern håller med om det.
          </note>
          <note n="9cb85b4e">
            Min fråga är därför om Ingvar Carlsson anser att det blir fler
            jobb i privat sektor när regeringen går ifrån principen om hälften
            kvar i skattereformen och höjer marginalskatten så att det lönar
            sig sämre med arbete, utbildning och företagande.
          </note>
          <note n="bf8c6473">
            Anf. 31 Statsminister INGVAR
          </note>
          <note n="0c6dc199">
            CARLSSON (s)
          </note>
          <note n="be01c039">
            Herr talman! Arbetslösheten tredubblades ju under åren 1991-1994
            när Anne Wibble var finansminister.
          </note>
          <note n="91f24e9f">
            Rimligen var det så att den regeringen försökte att sänka skatter.
            Det gjorde man också; t.ex. kapitalskatterna sänktes mycket kraftigt.
            Men inte blev det mer jobb för det. Oavsett om det gäller Sverige
            eller omvärlden finns inte det enkla sambandet mellan skattenivåer
            och sysselssättningsnivå. Jag skulle tro att det snarare går att
            bevisa motsatsen, att man i länder med ett någorlunda högt skattetryck
            som finansierar en gemensam sektor har en högre sysselsättning
            än i länder med mycket låga skatter.
          </note>
          <note n="bb08775e">
            Anf. 32 ANNE WIBBLE (fp)
          </note>
          <note n="82f4f907">
            Herr talman! Jag vill påstå att det var en evig tur att det var
            jag som var finansminister under de svåra åren snarare än någon
            socialdemokrat. I så fall hade det varit etter värre i dag.
          </note>
          <note n="a493332e">
            Statsministern säger att höga skatter skapar fler jobb. Detta
            är en extremt egenartad uppfattning. Jag tolkar det så att statsministern
            svarade på min fråga genom att säga: Ja, det blir fler jobb om
            man höjer marginalskatten. Då vill jag fråga: Anser statsministern
            att det var fel att genomföra en skattereform med hälften kvar
            som princip?
          </note>
          <note n="84c6fd81">
            Anf. 33 Statsminister INGVAR
          </note>
          <note n="0c6dc199">
            CARLSSON (s)
          </note>
          <note n="17647e26">
            Herr talman! Jag vet att det under 80-talet fanns denna mycket
            enkla nationalekonomiska teori: Sänk skatterna, låt marknadskrafterna
            ta över mer och mer så kommer allting att bli bra. Vad blev följden
            av denna nyliberala lära? Jo, arbetslösheten steg till rekordnivåer,
            klyftorna ökade, socialt och ekonomiskt, mycket snabbt.
          </note>
          <note n="7c7f7078">
            Jag tror att de allra flesta i dag är överens om att det behövs
            en politisk styrning för att vi skall kunna klara sysselsättningen
            och den extra värnskatten. För att klara av ett budgetunderskott
            på 13-14 % har vi tvingats skära i utgifter på ett sätt som aldrig
            tidigare i
          </note>
          <note n="de44a8fe">
            Sveriges historia. Då är det väl i all sin dar rimligt att de
            högsta inkomsttagarna får vara med och bära någon del av den bördan.
            Det är precis det som sker.
          </note>
          <note n="7a76a793">
            Hur i allsin dar tror Anne Wibble att vi skulle kunna klara detta
            saneringsprogram om enbart de som drabbas av utgifter skulle bära
            denna börda? Det som
          </note>
          <note n="5b0219d4">
            Anne Wibble säger här visar ju att den förra regeringen inte
            hade förutsättningar att ta Sverige ur den ekonomiska krisen.
          </note>
          <note n="87d4ec82">
            Anf. 34 ANNE WIBBLE (fp)
          </note>
          <note n="a6c24011">
            Herr talman! Jag vill citera den förre finansministern, Kjell-Olof
            Feldt, angående skattereformen:
          </note>
          <note n="34e9dc9a">
            "Läget för låginkomsttagarna förbättras ej av högre skatter för
            andra." Det som statsministern nu säger är alltså att det var
            fel med skattereformen och att högre marginalskatt skapar flera
            jobb. Vi kan alltså se fram emot ytterligare höjningar av marginalskatten
            så att det blir ännu svårare att utbilda sig, att arbeta och att
            driva företag med lönsamhet. Det är ett dråpslag mot de arbetslösa.
          </note>
          <note n="e475c061">
            Anf. 35 Statsminister INGVAR
          </note>
          <note n="0c6dc199">
            CARLSSON (s)
          </note>
          <note n="a3a700aa">
            Herr talman! Det här känns litet slitet. När ni inte har något
            annat argument att komma med, så använder ni Kjell-Olof Feldt
            som livboj.
          </note>
          <note n="39c0b09f">
            Jag upplevde valrörelsen 1991, valrörelsen 1994
          </note>
          <note n="3265d699">
            och jag har upplevt det i kammaren i dag. Har ni inga sakskäl?
            Läs om boken av Kjell-Olof Feldt så får ni kanske en något mer
            nyanserad bild.
          </note>
          <note n="eb683479">
            Och sedan denna fantastiska tro! Om vi har en värnskatt på 5
            % under några år för att höginkomsttagarna skall vara med och
            bära sin del av bördan, är detta ett hot mot arbetslösheten. Jag
            kan försäkra att det inte är många utanför Folkpartiets krets
            - om ens inom den - som tror på den argumentationen.
          </note>
          <note n="5d18b394">
            Regionalpolitik
          </note>
          <note n="b878daf0">
            Anf. 36 PER-OLA ERIKSSON (c)
          </note>
          <note n="4d5bc165">
            Herr talman! Om man ser på befolkningsutvecklingen under det
            senaste året, 1995, har ju Sverige börjat att kantra rätt så kraftigt.
            Jag tänkte vända mig till arbetsmarknadsministern, som är ansvarig
            för de regionalpolitiska frågorna.
          </note>
          <note n="a4dfc5f6">
            Befolkningsutvecklingen innebär att 9 av 24 län kunde uppvisa
            positiva befolkningssiffror medan skogslänen, sydöstra Sverige
            och Bergslagsområdet fick vidkännas en betydande minskning.
          </note>
          <note n="c0302abd">
            Mot den bakgrunden vill jag fråga vad arbetsmarknadsministern
            avser att vidta för åtgärder för att komma till rätta med den
            ökande regionala obalansen.
          </note>
          <note n="ba31e3ff">
            Vilka nya grepp och instrument funderar arbetsmarknadsministern
            över när det gäller regionalpolitiken?
          </note>
          <note n="9633559d">
            Anf. 37 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="4fe18f79">
            Herr talman! Först ett konstaterande: Den djupa depressionen
            under 90-talet har slagit rätt över det svenska samhället. Det
            är ingen större tröst för mig och Per-Ola Eriksson, men det är
            ändå så att arbetslösheten och sysselsättningsminskningen har
            varit ungefär lika stor i hela landet. Det är det första.
          </note>
          <note n="741779a6">
            Det andra är att i det saneringsprogram som regeringen jobbar
            med har regionalpolitiken haft en särställning. Vi har inte genomfört
            neddragningar i regionalpolitiken.
          </note>
          <note n="f3c52e86">
            Det tredje som jag vill peka på är att från i år verkar också
            medlemskapet i den europeiska unionen. Vi har efter diskussioner
            i den här kammaren enats om en väldigt stark koncentration av
            EU-medel för regionalpolitik till de hårdast utsatta regionerna.
          </note>
          <note n="9fcc21a8">
            Nu skall programgrupperna komma i gång under de närmaste månaderna.
            De skall se till att detta mycket omfattande stöd används för
            att bygga upp företagsamhet i regionerna. Glädjande nog används
            merparten av dessa pengar just för att stödja nyföretagande och
            småföretagande huvudsakligen i Norrlands inland och i sydöstra
            Sverige.
          </note>
          <note n="8072efb5">
            Anf. 38 PER-OLA ERIKSSON (c)
          </note>
          <note n="f8615a48">
            Herr talman! Anders Sundström behöver inte informera mig om att
            stödet till regionalpolitiken inte har dragits ned. Det var ju
            Centerpartiet som medverkade till att det inte skulle sparas på
            regionalpolitiken.
          </note>
          <note n="b3bc437f">
            Men vad jag tycker att vi skall föra en diskussion om det är
            att det behövs nya grepp inom regionalpolitiken. Miljöområdet
            är ett snabbt växande område.
          </note>
          <note n="61088fe3">
            Energiområdet bör också bli föremål för betydande satsningar
            i glest befolkade områden, eftersom det där finns energiresurser
            och miljöresurser. Jag tycker att vi skall lyfta fram den typen
            av åtgärder.
          </note>
          <note n="252b2f75">
            Jag undrar om arbetsmarknadsministern är beredd att medverka
            till att få till stånd ett programarbetet på det området för att
            tillsammans med andra sektorer, där det är möjligt att få pengar
            från EU, skapa en positiv utveckling i glesbygdsområden. Det behövs
            dessutom mera individinriktade stödåtgärder för att sysselsättning
            och service skall kunna upprätthållas i utsatta områden.
          </note>
          <note n="37fd27c0">
            Anf. 39 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="c996f2d9">
            Herr talman! Jag har tre synpunkter.
          </note>
          <note n="a2c62dbd">
            För det första: Regeringen förbereder just nu ett förslag till
            fortsatt utbyggnad av högskolan. Vi har redan sagt att vi skall
            prioritera de små och medelstora högskolorna. Detta är en viktig
            regionalpolitisk satsning.
          </note>
          <note n="1c7a04fb">
            För det andra: Vi förbereder en diskussion med de andra partierna
            när det gäller omställningen av energin. Jag vill då gärna understryka
            det som Per-Ola
          </note>
          <note n="cea22a69">
            Eriksson säger, att om vi skall hitta alternativ i Sverige -
            och det skall vi - finns ju väldigt mycket av biobränslesatsningarna
            i de hårdast utsatta regionerna.
          </note>
          <note n="01b4872d">
            För det tredje: Just nu jobbar två utredningar med en översyn
            av regionalpolitiken. Det gäller dels den stora regionalpolitiken
            där man framför allt skall se på konsekvenserna av avregleringar
            och privatiseringar, dels företagsstödet och på vilket sätt det
            skall omvandlas för att bli mer effektivt. Detta ligger i linje
            med de synpunkter som Per-Ola Eriksson nu framförde.
          </note>
          <note n="9a285145">
            Fastighetsbeskattningen
          </note>
          <note n="39bcdea9">
            Anf. 40 MARGARETA E
          </note>
          <note n="b57aa1b3">
            NORDENVALL (m)
          </note>
          <note n="a4ac4343">
            Herr talman! Jag vill ställa en fråga till statsministern.
          </note>
          <note n="a9ea0ac3">
            I lördags höll skärgårdsborna ett extra skärgårdsting. De känner
            sig hotade av den nya fastighetsskatten, och många är rädda att
            de tvingas flytta.
          </note>
          <note n="933ecb87">
            Den politik som bedrivs är onekligen inkonsekvent. För att man
            skall värna om en levande skärgård får skärgården diverse stöd
            och bidrag. Samtidigt beskattas skärgårdsborna så hårt att de
            inte kan bo kvar. Finansministern lovade i höstas att återkomma
            med ett förslag till en ändrad fastighetsskatt för den bofasta
            skärgårdsbefolkningen.
          </note>
          <note n="0b0c64bb">
            Jag vill fråga statsministern: När kommer förslaget och hur kan
            det komma att se ut?
          </note>
          <note n="41db2017">
            Anf. 41 Statsminister INGVAR
          </note>
          <note n="0c6dc199">
            CARLSSON (s)
          </note>
          <note n="f89a2120">
            Herr talman! Detta är alltså en fråga riktad till en departementschef
            om departementets arbete. Vederbörande departementschef är inte
            närvarande. Jag kan alltså inte nu direkt svara på frågan när
            den propositionen med det förslaget är klar.
          </note>
          <note n="1ef81d3a">
            Ambassadrapporten om Åseleflyktingarna
          </note>
          <note n="e37e7240">
            Anf. 42 FANNY RIZELL (kds)
          </note>
          <note n="341cfb86">
            Herr talman! Jag har en fråga till invandrarministern.
          </note>
          <note n="4b303ae3">
            Det har ställts många frågor kring den rapport om de utvidgade
            asylsökande flyktingarna från Åsele som invandrarministern begärde
            och fick. I den rapporten fanns åtskilliga felaktigheter som först
            via en läcka och sedan genom offentliggörande har kommit till
            allmän kännedom. Detta är till skada för de utvisade familjerna.
            Det är också till skada för tilltron till svenska myndigheter.
            Läckan hade troligen inte uppstått om UD hade sekretessbehandlat
            rapporten redan innan den lämnades till Arbetsmarknadsdepartementet.
          </note>
          <note n="9e7dc21e">
            Därför vill jag fråga: Kommer invandrarministern att tillämpa
            det här förfarandet igen med risk att fler skadas av hanteringen
            av rapporter?
          </note>
          <note n="9a20a345">
            Anf. 43 Statsrådet LEIF BLOMBERG (s)
          </note>
          <note n="9c4af42b">
            Herr talman! Det var en anmärkningsvärd fråga som formulerades
            som ett påstående. Jag har inte använt den möjligheten och kommer
            naturligtvis inte heller att göra det.
          </note>
          <note n="f36c5218">
            Reformering av FN-stadgan
          </note>
          <note n="b0a521d9">
            Anf. 44 NILS T SVENSSON (s)
          </note>
          <note n="b642b516">
            Herr talman! Jag har en fråga till statsministern.
          </note>
          <note n="6535aec3">
            I samband med FN:s 50-årsjubileum i fjol inbjöd statsministern
            15 andra regeringschefer till ett möte för att diskutera på vilket
            sätt man skulle kunna stödja
          </note>
          <note n="e13a170d">
            FN:s reformprocess som går ut på att göra FN starkare och effektivare.
            Nu vill jag fråga om det har blivit en fortsättning på det här
            initiativet. Pågår det något arbete i denna grupp av 16 regeringschefer
            för att utöva påverkan och lämna konkreta förslag till den nödvändiga
            reformeringen av FN:s arbete?
          </note>
          <note n="0b0894f8">
            Anf. 45 Statsminister INGVAR
          </note>
          <note n="0c6dc199">
            CARLSSON (s)
          </note>
          <note n="b20e576c">
            Herr talman! Det är riktigt som Nils T Svensson säger, att under
            firandet av FN:s 50-årsjubileum hade jag ett möte med företrädare
            för 15 andra medlemsländer. Det var ett arbete som Sverige ledde.
            Syftet var att försöka få i gång en reformprocess inom FN.
          </note>
          <note n="a32db2f9">
            Parallellt med detta har det inom generalförsamlingen bildats
            en grupp för att man skall försöka få till stånd ett sådant arbete.
            Vi var då överens om den strategin att vi skulle se vad som kunde
            åstadkommas inom generalförsamlingens ram. Vi ser ett egenvärde
            i att fler länder är engagerade. Om det arbetet inte ger resultat
            är det vår avsikt i 16-mannagruppen att ta konkreta initiativ.
            Vi följer alltså detta mycket noga.
          </note>
          <note n="18e44d27">
            De vuxenstuderandes situation
          </note>
          <note n="66f0ea04">
            Anf. 46 GUDRUN SCHYMAN (v)
          </note>
          <note n="0f7c2fc1">
            Herr talman! Jag är osäker på vilken minister det är som skall
            svara på min fråga. Jag tror att den berör utbildnings- och arbetsmarknadsministern
            och kanske finansministern, vilken inte är här, men det är möjligt
            att statsministern kan besvara den.
          </note>
          <note n="c367de4c">
            Vi har i dag en situation med många vuxenstuderande som inte
            har möjlighet att fortsätta sina studier därför att ekonomin inte
            tillåter det. Detta är ett akut problem, som också rör väldigt
            många kvinnor som har blivit av med barntillägg och liknande.
            Jag vet ju att regeringen har ambitioner att satsa på utbildning,
            vilket jag tycker är bra. Men om den inte går hand i hand med
            ett ekonomiskt stöd som gör det möjligt att studera för många
            så blir det ingenting av ambitionen.
          </note>
          <note n="35eac36f">
            Därför undrar jag vad regeringen nu tänker sig att göra för att
            akut komma till rätta med situationen, inte om några år utan just
            nu.
          </note>
          <note n="e3c6c14b">
            Anf. 47 Utbildningsminister CARL
          </note>
          <note n="27e76e37">
            THAM (s)
          </note>
          <note n="7bbe5443">
            Herr talman! Först och främst är det inte riktigt sant att det
            nu är färre som vuxenstuderar än tidigare.
          </note>
          <note n="6f4e63cf">
            Däremot är det sant att det är flera som finansierar sina studier
            med studiemedel än tidigare. Det beror på att studiemedlen för
            vissa är mer fördelaktiga än svux.
          </note>
          <note n="6040d130">
            Orsaken till det är i sin tur att nivån i svux har sänkts genom
            att det är knutet till a-kassan.
          </note>
          <note n="f47d2c30">
            Inför framtiden är det naturligtvis oerhört viktigt att ha ett
            studiesocialt system som ger ett rejält stöd, särskilt till dem
            som har låg utbildning. Det är det uppdrag som den studiesociala
            utredningen har, vilken inom kort kommer att redovisa sina förslag.
          </note>
          <note n="30b42cfd">
            Jag räknar med att vi skall kunna lägga fram förslag när det
            gäller dessa frågor i samband med statsverkspropositionen i september
            i år.
          </note>
          <note n="87c2919f">
            MC-gäng
          </note>
          <note n="dffe6a6b">
            Anf. 48 SIW PERSSON (fp)
          </note>
          <note n="61d00e3b">
            Herr talman! Jag vill ställa en fråga till justitieministern.
            De svenska s.k. outlaw- motorcykelgängens, framfart är ju numera
            väl känd. Vi är alla överens om att man skall bekämpa dessa män,
            för det är ju män, som har valt att stå utanför lagen. Men det
            är ett mycket resurskrävande arbete att bekämpa dem.
          </note>
          <note n="255b14ee">
            Bland polismännen ute på fältet har en oro spritt sig, om inte
            rent av frustration, eftersom de tycker att det sammanträds och
            pratas väldigt mycket medan det egentligen görs alldeles för litet
            i konkret handling, dvs. att se till att dessa män hamnar inför
            domstol. Då är min fråga till ministern: Menar ministern att de
            nuvarande resurserna räcker till för att bekämpa just dessa som
            så definitivt har bestämt sig för att stå utanför lagen?
          </note>
          <note n="708b7997">
            Anf. 49 Justitieminister LAILA
          </note>
          <note n="3cdca498">
            FREIVALDS (s)
          </note>
          <note n="b5c56dc4">
            Herr talman! MC-gängsfrågan är en fråga som
          </note>
          <note n="6fdb25a2">
            Rikspolisstyrelsen och flera närmast berörda länspolismästare
            har lagt ned ganska mycket arbete på. Deras arbete går ut på att
            säkerställa att deras organisationer har en sådan resursfördelning,
            bemanning och kompetensutveckling samt det regelverk de behöver
            för att kunna angripa problemet.
          </note>
          <note n="1663de94">
            Jag tror att Siw Persson är väl medveten om att det under det
            senaste året har skett en stark utveckling inom polismyndigheterna
            när det gäller Polisens förmåga att hantera denna problematik,
            särskilt inom de länspolismyndigheter som är direkt berörda. Det
            handlar inte bara om att de har sett över sin organisation och
            sina arbetsformer, utan de har också kommit med förslag till regeländringar.
            Det bedrivs ett arbete i regeringskansliet för att i någon mån
            tillgodose de önskemål som finns från Polisens sida.
          </note>
          <note n="3d9623f5">
            Dessutom vill jag lägga till att denna problematik har en internationell
            aspekt. Ofta handlar det om en organiserad brottslighet som går
            över gränserna, och
          </note>
          <note n="ee0f70f0">
            Polisen har utvecklat sitt samarbete, i första hand med
          </note>
          <note n="a79a7276">
            Danmark men även inom en vidare internationell ram.
          </note>
          <note n="535733ab">
            Allt detta sammantaget, Siw Persson, har lett till att vi under
            senare tid har haft flera rättegångar i våra domstolar när det
            gäller MC-gängens brottslighet än någonsin tidigare.
          </note>
          <note n="8e8c5b48">
            Anf. 50 SIW PERSSON (fp)
          </note>
          <note n="41ceffd6">
            Herr talman! Det är klart att allting blir bättre än vad det
            varit tidigare, men det beror naturligtvis på vilken nivå man
            utgår från.
          </note>
          <note n="3a275433">
            När det sedan gäller handling är det väldigt bra med fina planer.
            Men de skall genomföras av poliser.
          </note>
          <note n="80a791f6">
            Jag vet, vilket säkert också justitieministern vet, att de för
            att klara av detta får arbeta väldigt mycket på övertid, och där
            finns det en smärtgräns.
          </note>
          <note n="7b858f5c">
            Anf. 51 Justitieminister LAILA
          </note>
          <note n="3cdca498">
            FREIVALDS (s)
          </note>
          <note n="dd948646">
            Herr talman! Det är givetvis en av de viktigaste uppgifterna
            för ledningen inom varje polisorganisation att se till att man
            har resurser och att man använder dem så att man får ut det bästa
            möjliga av arbetet.
          </note>
          <note n="ea9c44a4">
            Övertidsarbete handlar inte bara om att man har för mycket att
            göra på ordinarie arbetstid. Att man inom
          </note>
          <note n="efcd1d0b">
            Polisen arbetar övertid beror på att det är vid just den tiden
            på dygnet och i veckan som polisinsatserna bäst behövs. Det tycker
            jag inte är något som polismyndigheterna skall kritiseras för.
          </note>
          <note n="74b89732">
            Biobränsle
          </note>
          <note n="27581988">
            Anf. 52 RUNE BERGLUND (s)
          </note>
          <note n="e1b3fd00">
            Herr talman! Min fråga ställer jag till arbetsmarknadsministern.
            Den gäller den omställning som vi står inför när det gäller energipolitiken.
          </note>
          <note n="d7f8e0ef">
            Både Biobränslekommissionen 1992 och Energikommissionen, som
            lämnade sitt betänkande i december 1995, har konstaterat att det
            i Norrlands inland finns stora mängder av den råvara som kan användas
            till biobränsle. Om råvaran tas tillvara skapas det sysselsättning
            i sysselsättningssvaga områden samtidigt som miljön förbättras
            genom mindre skadliga utsläpp. En sak är då väldigt viktig, nämligen
            att förkorta de ekonomiska transportavstånden. Det kan vara ett
            billigt sätt att skapa varaktiga arbetstillfällen som då kanske
            kan komma till stånd utan andra stödformer än ett transportstöd.
            Det finns de som tror att det kan röra sig om 30 000-40 000 arbetstillfällen
            i en storskalig biobränslesatsning.
          </note>
          <note n="3e01d839">
            På den lista som gäller transportstöd upptas i dag spånskivor
            men inte förädlade biobränsleprodukter, trots att förädlingsprocessen
            är ungefär likadan. Kan transportstödet för förädlade biobränsleprodukter
            vara en början på en biobränslesatsning?
          </note>
          <note n="c96e5713">
            Anf. 53 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="c55e52b7">
            Herr talman! Jag skulle vilja besvara frågan så här:
          </note>
          <note n="e216b512">
            Jag är övertygad om att den energiomställning som vi står inför
            innebär att vi måste satsa kraftigt på biobränslet. Jag är också
            övertygad om att det mest naturliga sättet att göra det faktiskt
            är att nyttja de skogsråvaror och torrtäkter som är perifert belägna
            i
          </note>
          <note n="179f804a">
            Sverige just därför att skogsindustrin nu förändrar sitt flöde
            av råvaror till sina industrier. Man kräver allt kortare avstånd
            för att minska kapitalbindningen. Då uppstår ett överskott, framför
            allt i Norrlands inland, som är utmärkt att använda och dessutom
            sysselsättningsintensivt. Jobben hamnar ute i skogsbygderna, och
            det tror jag är riktigt. Däremot är jag själv rätt tveksam till
            en utvidgning av transportstödet, därför att transportstödet har
            nackdelen att det faktiskt minskar intresset för att förädla råvarorna
            på plats.
          </note>
          <note n="7e57b58d">
            Ersättning för rovdjdursrivna renar
          </note>
          <note n="54ca6fc1">
            Anf. 54 ULLA LÖFGREN (m)
          </note>
          <note n="2f1a9928">
            Herr talman! Jag har en fråga till statsrådet Winberg.
          </note>
          <note n="fc49e460">
            Den 21 december sade regeringen bestämt nej till att lösa finansieringen
            av det nya systemet för ersättning av rovdjursrivna renar, som
            denna riksdag beslutat om och som trädde i kraft den 1 januari
            i år. Regeringen sade nej trots att bostadsutskottet våren 1995
          </note>
          <note n="28e73282">
            förutsatte att regeringen skulle återkomma med ett förslag, antingen
            i tilläggspropositionen eller i särskild ordning som vi uttryckte
            det.
          </note>
          <note n="824cafb0">
            Efter att Svenska samernas riksförbund i ett brev till bostadsutskottet
            bett om riksdagens hjälp och en majoritet i bostadsutskottet enats
            om att driva igenom ett utskottsinitiativ har jag vederfarit att
            Margareta
          </note>
          <note n="c1940a87">
            Winberg skall lägga fram ett förslag på Jokkmokks marknad på
            lördag. Det är väl inte så, fru statsråd, att regeringen i fortsättningen
            tänker lägga fram sina förslag på marknader i stället för i riksdagen?
            Jag vill be statsrådet att redan i dag lätta på förlåten och avslöja
            det väsentligaste i det regeringsförslag som statsrådet tänker
            presentera för marknadsbesökarna i Jokkmokk.
          </note>
          <note n="b15aa059">
            Anf. 55 Jordbruksminister MARGARETA
          </note>
          <note n="85c1bae1">
            WINBERG (s)
          </note>
          <note n="287bf2b2">
            Herr talman! Det är mycket riktigt så att det i budgeten fanns
            14 miljoner kronor avsatta för detta ändamål, alltså ersättning
            för rovdjursrivna renar. De avsattes utifrån ett system som vi
            hade vid det tillfället. Därefter har Sametinget i samarbete med
            Naturvårdsverket i en utredning lagt fram ett nytt förslag. I
          </note>
          <note n="da2d3655">
            det förslaget hävdar man att det finns fler rovdjur nu än tidigare.
            Man beskriver också prisutvecklingen på renkött, och drar därvid
            slutsatsen att de 14 miljonerna inte kommer att räcka.
          </note>
          <note n="7794c1f7">
            Detta har vållat en viss debatt i medierna. Jag har träffat företrädare
            för Sametinget och för Naturvårdsverket och vi har efter detta
            satt i igång med ett arbete på mitt departement.
          </note>
          <note n="935658d6">
            Det är ingalunda så att förslaget skall läggas fram på Jokkmokks
            marknad, utan jag skall träffa samerna där uppe i samband med
            ett samemöte. Då skall jag ha min diskussion med dem och då skall
            jag också presentera de tankegångar regeringen har i den här frågan.
          </note>
          <note n="d678dc97">
            Anf. 56 ULLA LÖFGREN (m)
          </note>
          <note n="f059ef27">
            Herr talman! Innebär detta svar, fru Winberg, att regeringen
            återkommer till riksdagen med ett förslag till lösning på denna
            fråga, såsom vi efterlyste redan för ett år sedan?
          </note>
          <note n="2620ba8a">
            Anf. 57 Jordbruksminister MARGARETA
          </note>
          <note n="85c1bae1">
            WINBERG (s)
          </note>
          <note n="acc11e02">
            Herr talman! Det har inte skett några förändringar i
          </note>
          <note n="731ac4b2">
            Riksdagsordningen. Blir det en förändring av förslaget så är
            det självfallet riksdagen som skall ta ställning till detta.
          </note>
          <note n="2538ac8a">
            Tolkning av riksdagsbeslut
          </note>
          <note n="97e43eb7">
            Anf. 58 RAGNHILD POHANKA (mp)
          </note>
          <note n="d8410f74">
            Herr talman! Ämnar statsministern att minska demokratin eller
            att förstärka den i kammaren? Skall längden på voteringarna öka
            genom att en minister talar om en enig riksdag när man ej yrkat
            bifall på en reservation i betänkandet i kammaren?
          </note>
          <note n="8a1c73d3">
            Invandrarministern har talat om en enig riksdag trots att det
            har funnits reservationer. Han har gjort detta dels i riksdagsdebatten
            i fredags, dels på Flyktingpolitiska rådet i måndags. Det gäller
            Sfu:19 1988-
          </note>
          <note n="0c92b3b3">
            89 och Sfu:22 1988-89. Miljöpartiet, Folkpartiet och
          </note>
          <note n="0a6b5ea6">
            Vänstern hade reservation nr 7 i båda betänkandena.
          </note>
          <note n="9827558d">
            Det gällde att skärpa till bedömningen i fråga om utvisningar
            i fall där felaktiga uppgifter förekommit.
          </note>
          <note n="26951cc6">
            Det handlade om utvisningar efter det att permanent uppehållstillstånd
            utfärdats.
          </note>
          <note n="1818d5e1">
            Om detta accepteras måste ledamöterna yrka bifall till varje
            reservation i kammaren. En reservation står fast tills man drar
            tillbaka den. Vi har blivit uppmanade att bara ställa oss bakom
            våra reservationer och inte votera.
          </note>
          <note n="a541afd9">
            Vill statsministern öka förtroendet för hela riksdagen, även
            reservanter, så att man ej kan manipulera med skrivna reservationer?
          </note>
          <note n="d1a469b6">
            Anf. 59 Statsminister INGVAR
          </note>
          <note n="0c6dc199">
            CARLSSON (s)
          </note>
          <note n="4e30d6ae">
            Herr talman! Det är svårt för mig att omedelbart här bedöma om
            det har skett en feltolkning från ett statsråds sida av ett riksdagsbeslut.
            Har det varit så, vill jag säga att vi är angelägna om att korrekt
            återge riksdagens stämningar och uppfattningar. Jag vet att man,
            för att det skall gå snabbare, inte alltid formellt yrkar bifall
            på reservationer. Då finns naturligtvis risken att detta kan utläsas
            felaktigt.
          </note>
          <note n="e405d15e">
            Regeringen är dock angelägen om att korrekt återge de stämningar
            och de uppfattningar som finns i riksdagen.
          </note>
          <note n="cd41c694">
            Anslagen till folkhögskolorna
          </note>
          <note n="e42868d0">
            Anf. 60 KARL-GÖRAN
          </note>
          <note n="8108c77c">
            BIÖRSMARK (fp)
          </note>
          <note n="0a3f3c95">
            Herr talman! I regeringens proposition om tilläggsbudgeten som
            nu ligger på riksdagens bord och som skall behandlas här, föreslår
            statsrådet Carl Tham under avsnitt B att folkhögskolornas skall
            drabbas av kraftiga nedskärningar. Folkhögskolornas extra platser
            för arbetsmarknadspolitiska insatser skall minskas från dagens
            10 000 platser till 6 000 platser. Det handlar alltså om en neddragning
            på 40 % till hösten.
          </note>
          <note n="56cc882c">
            Detta slår hårt mot olika grupper, ofta äldre, korttidsutbildade
            personer och arbetslösa kvinnor. Jag vill fråga statsrådet Carl
            Tham: Varför detta hårda slag mot folkhögskolorna och mot de drabbade
            grupperna?
          </note>
          <note n="2c29ef33">
            Anf. 61 Utbildningsminister CARL THAM
          </note>
          <note n="42df3c55">
            (s)
          </note>
          <note n="88bc1014">
            Herr talman! Regeringen har redan tidigare gjort fullt klart
            att det här handlar om tillfälliga arbetsmarknadspolitiska medel
            som under en viss tid används för att förstärka olika delar i
            utbildningssytemet. Detsamma har gällt alla de olika satsningar
            som har skett och som fortfarande sker.
          </note>
          <note n="ec8ed4ef">
            Det är inte så, vilket är det intryck som man möjligen kan få
            av denna fråga, att det sker någon total nedskärning av folkhögskolornas
            verksamhet. Vad som har hänt är att de extra, tillfälliga medel
            som har givits till folkhögskolorna har skurits ned. Motsvarande
            har skett på andra områden.
          </note>
          <note n="8220193f">
            Vår strävan är ju att så småningom åstadkomma en permanent förstärkning
            av vuxenutbildningen. Då är det fråga om platser som skall finnas
            kvar, och som är permanent finansierade. Detta skall vi återkomma
            till i samband med statsverkspropositionen. Vad det här handlar
            om är de tillfälliga satsningar som har skett med a-medel under
            en tid och som nu trappas ned.
          </note>
          <note n="1a47f242">
            Anf. 62 KARL-GÖRAN
          </note>
          <note n="8108c77c">
            BIÖRSMARK (fp)
          </note>
          <note n="286c53ec">
            Herr talman! Det var just det min fråga rörde. Jag sade just
            att det är de tillfälliga platserna som dras ned med 40 % i den
            situation som vi nu har. I ett rum här borta har jag just träffat
            representanter för sex folkhögskolor i Östergötland. De får en
            kraftig nedskärning inför hösten. Nu skall de åka hem och säga
            upp lokaler och säga nej till dem som kommer in. Det märkliga
            är att det i Perssonplanen står att man skall göra satsningar
            på just dessa grupper. Det talas vitt och brett om detta. Då är
            min fråga: Skall man nu först dra ned med 40 % på folkhögskolorna,
            och även inom komvux, för att sedan i en oviss framtid utöka igen?
          </note>
          <note n="9d82cb0f">
            Anf. 63 Utbildningsminister CARL
          </note>
          <note n="27e76e37">
            THAM (s)
          </note>
          <note n="cf99e859">
            Herr talman! Det har varit fullt klart från början att detta
            har handlat om tillfälliga platser. Det måste alla som har fått
            dessa platser ha varit medvetna om.
          </note>
          <note n="cc1f9211">
            De måste också ha varit medvetna om att detta så småningom skulle
            fasas ut.
          </note>
          <note n="4959c173">
            Jag var angelägen om att säga att det inte handlar om någon nedskärning
            av folkhögskolornas ordinarie verksamhet. Man kan annars lätt
            få det intrycket. Det handlar om en nedskärning av den tillfälliga
            förstärkningen. Det ligger ju i själva ordet att en tillfällig
            förstärkning är en tillfällig förstärkning.
          </note>
          <note n="83b007e7">
            Sedan är det så, som jag sade tidigare, att vi planerar att förstärka
            vuxenutbildningen i framtiden. Då får vi också se på avvägningen
            mellan komvux, folkbildningen - inklusive folkhögskolorna - och
            andra utbildningsinsatser som behöver göras.
          </note>
          <note n="395517e9">
            Anf. 64 BJÖRN SAMUELSON (v)
          </note>
          <note n="64c7fb7b">
            Herr talman! Jag är nog lika förvånad som Karl-
          </note>
          <note n="96aa900c">
            Göran Biörsmark, särskilt med tanke på Carl Thams tidigare inlägg
            där han berörde detta med ett nationellt kunskapslyft för Sverige.
            Det talade även Anders
          </note>
          <note n="d4bd4113">
            Sundström om i den tidigare debatten idag.
          </note>
          <note n="d2ef4c7e">
            "Fasas ut" säger Carl Tham. Fasas ut till vad då?
          </note>
          <note n="c04b5ade">
            Till en passiv arbetslöshet? Vi vill ju inte ha den typen av
            bidrag! Vi ser ju hellre att människor sätts i aktiv verksamhet,
            och till det hör studier. Om Carl Tham hänvisar till att detta
            var tillfälliga pengar och att nya pengar kommer i budgetpropositionen
            som, får vi hoppas, börjar gälla från den 1 januari 1997, vad
            är det då för idé att fasa ut 40 % av de tillfälliga platserna
            under den tid som återstår av det här året?
          </note>
          <note n="3a1855bf">
            Är det bättre att de sitter hemma i sina soffor och tittar på
            denna typ av debatter än att de bedriver studier på folkhögskolor?
          </note>
          <note n="b2104d57">
            Anf. 65 Utbildningsminister CARL
          </note>
          <note n="27e76e37">
            THAM (s)
          </note>
          <note n="435caa25">
            Herr talman! Det kan väl aldrig skada att titta på riksdagsdebatter.
            Men det var inte det som frågan gällde. Jag har aldrig sagt, och
            säger inte heller nu, att det blir så att regeringen i en framtida
            proposition kommer att göra en satsning på exakt denna nivå när
            det gäller folkhögskolorna. Det får vi se. Det finns många angelägna
            behov inom vuxenutbildningen, och vi vet ju att också den kommunala
            vuxenutbildningen är mycket omfattande. Det finns också där många
            platser som finansieras tillfälligt, och också där behövs det
            en förstärkning. Den framtida avvägningen mellan den kommunala
            vuxenutbildningen och folkhögskolorna skall vi återkomma till.
          </note>
          <note n="f02bef85">
            Vi är helt överens om att det är viktigt med en satsning på utbildning.
            Detta kan dock inte innebära att tillfälliga satsningar, där det
            från början har beslutats att de skall vara tillfälliga, utan
            vidare förvandlas till permanenta satsningar och att de som har
            fått pengar med hänvisning till tidigare beslut planerar som om
            dessa pengar vore eviga. Så kan man inte ha det. Då kan man ju
            inte göra tillfälliga satsningar.
          </note>
          <note n="5f066d80">
            Anf. 66 BJÖRN SAMUELSON (v)
          </note>
          <note n="214fa945">
            Herr talman! Nu är det ju så att Carl Tham, gudskelov höll jag
            på att säga, inte kommer att vara i TV-
          </note>
          <note n="c2c3ebbb">
            rutan från och med nu fram till den 1 januari 1997.
          </note>
          <note n="f5e8c6c2">
            Är det vettigt Carl Tham, att fram till dess att den nya budgetpropositionen
            kommer att börja gälla skicka ut så många i en förmodligen passiv
            situation.
          </note>
          <note n="03357f5b">
            Det var ju det frågan handlade om, inte om huruvida de tittade
            på riksdagsdebatter eller inte.
          </note>
          <note n="e9b3b0f0">
            Mot den här bakgrunden blir utbildningsministerns svar och hållning
            i den här frågan ännu obegripligare för de arbetslösa som råkar
            sitta i soffan och se på den här debatten.
          </note>
          <note n="0618b67e">
            Anf. 67 Utbildningsminister CARL
          </note>
          <note n="27e76e37">
            THAM (s)
          </note>
          <note n="d15eb967">
            Herr talman! Det var frågeställaren själv som åberopade den nu
            förda debatten som ett särskilt inslag i sin argumentering. För
            min egen del vill jag hävda att det satsas oerhört mycket på extra,
            tillfälligt finansierad, vuxenutbildning i vårt land. Vi måste
            hålla på att utbildningens tillfälliga natur innebär att den så
            småningom fasas ut.
          </note>
          <note n="895359fb">
            Regeringen skall vidare återkomma om de framtida satsningarna,
            men det kan inte innebära att tillfälliga satsningar utan vidare
            förvandlas till permanenta.
          </note>
          <note n="1c838575">
            Skattetrycket
          </note>
          <note n="8fe4d233">
            Anf. 68 CARL FREDRIK GRAF (m)
          </note>
          <note n="385c3db7">
            Herr talman! Jag har en kortfattad fråga till statsministern.
            Jag tror inte att jag behöver lägga ut texten om dess bakgrund.
          </note>
          <note n="215bb05a">
            Hur stor andel av en människas lön anser statsministern att det
            offentliga kan ta ut i skatt? Var går den övre gränsen?
          </note>
          <note n="b53d3f57">
            Anf. 69 Statsminister INGVAR
          </note>
          <note n="0c6dc199">
            CARLSSON (s)
          </note>
          <note n="54ea26e1">
            Herr talman! Det är väl uppenbart så att det går att ta ut skatt
            på den nivå som för närvarande gäller. Vi har inga planer på att
            höja den i någon avsevärd omfattning. Det kan bli fråga om vissa
            omfördelningar.
          </note>
          <note n="0d5f800a">
            Anf. 70 CARL FREDRIK GRAF (m)
          </note>
          <note n="5effd392">
            Herr talman! Jag fick det beskedet av statsministern att nivån
            inte skall höjas, och det är ju intressant med hänsyn till de
            propåer som har kommit till kongressen. Kan jag då få ett löfte
            av statsministern att han på socialdemokraternas partikongress
            kommer att argumentera för åtminstone bibehållen nivå när det
            gäller skatterna?
          </note>
          <note n="9e0b0d44">
            Anf. 71 Statsminister INGVAR
          </note>
          <note n="0c6dc199">
            CARLSSON (s)
          </note>
          <note n="9f4affe6">
            Herr talman! Jag har ju observerat att nästan all debatt numera
            i vårt land rör sig om socialdemokraterna och att andra partiers
            politik mer och mer kommer i skymundan. Jag hade dock aldrig kunnat
            drömma om att jag i riksdagens frågestund skulle få stöd från
            oppositionspartierna när det gäller vilka frågor vi skall driva
            på vår partikongress.
          </note>
          <note n="7db994d7">
            Jag tackar ändå för det. Jag tror inte att vi någon nämnvärd
            grad kommer att öka skatteuttaget. Vissa skatter kan komma att
            höjas, och några kommer att sänkas, men det viktiga är att vi
            till slut bestämmer oss för vilken offentlig verksamhet vi vill
            ha och inte, som den borgerliga regeringen gjorde, lånar till
            löpande utgifter. Det tror jag är farligt. Man skall alltså först
            bestämma sig för vilken utgiftsnivå man kan ha, och sen skall
            man betala för den. Men tack så hjärtligt för stödet till den
            socialdemokratiska partikongressen!
          </note>
          <note n="3eaf8559">
            Lindomefallet
          </note>
          <note n="b9f56fed">
            Anf. 72 WIDAR ANDERSSON (s)
          </note>
          <note n="1b0631fa">
            Herr talman! Jag har en fråga till justitieministern.
          </note>
          <note n="db8403c4">
            Varhelst människor möts nu för tiden, i varje fall där jag rör
            mig, diskuteras möjligheten för gärningsmän att skylla på varandra
            vid grova brott. Jag hade fått för mig att det hål i rättstillämpningen
            om uppenbarades genom det s.k. Lindomefallet hade åtgärdats. Man
            säger nu att liknande saker har skett här och var, t.ex.
          </note>
          <note n="4deae48e">
            i Söderhamn. Det vore väldigt värdefullt om justitieministern
            kunde göra ett klarläggande på denna punkt.
          </note>
          <note n="813f7650">
            Anf. 73 Justitieminister LAILA
          </note>
          <note n="3cdca498">
            FREIVALDS (s)
          </note>
          <note n="16aa92ba">
            Herr talman! Jag bör först göra ett klarläggande.
          </note>
          <note n="818c9aa5">
            Det har blivit ganska väl klarlagt på senare tid, efter den noggranna
            utvärdering som gjordes av vad som hade hänt i rättsväsendets
            arbete i Lindomemålet, att det var ett var ett mindre bra polisarbete
            som låg till grund för åklagarens beslut och den vidare hanteringen.
            Det brast i den brottsbalksundersökning som gjorde det möjligt
            att fastställa händelseförloppet och därigenom också vem som hade
            utfört gärningen.
          </note>
          <note n="0926b082">
            Detta gör att hela den debatt som föregick den här utvärderingen
            kom i en helt annan dager. Den debatten, som bl.a. dessvärre initierades
            här i kammaren, utgick från att det var något fel på lagstiftningen.
            Det tillsattes i och för sig också en utredning, som skulle se
            över huruvida det var något fel på lagstiftningen.
          </note>
          <note n="2638ca81">
            Den utredningen, under ledning av en professor i straffrätt,
            kom fram till att vår lagstiftning ger möjlighet att fälla två
            personer lika ansvariga för en gärning.
          </note>
          <note n="17f35069">
            Det viktiga är - och det måste gälla i alla sammanhang - att
            man över huvud kan fastställa vad som har hänt.
          </note>
          <note n="e512bba4">
            Detta hindrar inte att vi ändå går vidare med ett lagstiftningsärende,
            och det har att göra med om vi kan flytta gränserna för medhjälp
            till att omfatta underlåtelse att ingripa för att förhindra någonting.
            Skall vi alltså utvidga det straffbara området för passivitet?
          </note>
          <note n="277c58bf">
            Det har egentligen ingenting med Lindomefallet att göra och inte
            heller med så många av de andra rättsfall som har debatterats.
          </note>
          <note n="9f340d35">
            Det viktiga i de här sammanhangen är att man säkerställer att
            det görs ett bra polisarbete. Jag vet att polisen utvecklar sina
            tekniska metoder för att säkerställa ett bra underlag och därefter
            att domstolarna gör sitt jobb på rätt sätt.
          </note>
          <note n="006cca3c">
            Kom inte med den kravtypen - som jag tycker har varit för vanlig
            - att man t.ex. skall sänka beviskrav för att på det viset få
            flera fällda! Vi måste upprätthålla rättssäkerheten och höja kompetensen
            i rättsväsendet. Det har skett under senare tid, och vi fortsätter
            att arbeta med det.
          </note>
          <note n="70f71028">
            Anf. 74 WIDAR ANDERSSON (s)
          </note>
          <note n="98826f36">
            Herr talman! Det var inte alls min mening, fru justitieministern,
            att plädera för att vi skulle sänka beviskraven. Jag tycker själv
            att dessa är oerhört viktiga. Det diskuteras mycket ute i samhället
            att man kan skylla på varandra och komma undan sitt straff för
            ett grovt brott, något som många naturligtvis tycker är djupt
            upprörande.
          </note>
          <note n="a5f510c6">
            Jag är mycket nöjd med justitieministerns svar, och jag önskar
            regeringen lycka till med en skärpning av rättstillämpningen.
          </note>
          <note n="f0735569">
            Franska kärnvapenprov
          </note>
          <note n="acb1d87d">
            Anf. 75 EVA GOËS (mp)
          </note>
          <note n="648d9ba5">
            Herr talman! Jag vänder mig till statsministern.
          </note>
          <note n="45dff811">
            President Chirac slutar aldrig att förvåna. I går meddelade han
            omvärlden att Frankrikes åtagande i
          </note>
          <note n="17b073be">
            Polynesien var slut i och med att kärnvapenproven hade avslutats.
            Det innebar att han inte längre skulle lämna Polynesien ekonomiskt
            stöd.
          </note>
          <note n="86aa2a35">
            Alla i den här kammaren förstår att det som man har utsatt Mururoa,
            Fangataufa och flera andra öar för har effekter - nu och för framtiden
            - ekologiskt, ekonomiskt och hälsomässigt.
          </note>
          <note n="db81acac">
            Jag bad statsministern ta upp det här i FN inför den 24 oktober.
            Vårt land är medlem i EU. Jag undrar: Vad ämnar statsministern
            göra för att frågan om
          </note>
          <note n="2bb26acb">
            Polynesien och de övergrepp som har skett där tas upp i EU och
            FN?
          </note>
          <note n="78a7b97e">
            Anf. 76 Statsminister INGVAR
          </note>
          <note n="0c6dc199">
            CARLSSON (s)
          </note>
          <note n="35a457e0">
            Herr talman! Som Eva Goës mycket väl vet har den svenska regeringen
            och glädjande nog också många andra regeringar engagerat sig starkt
            och givit uttryck för sin uppfattning. På den punkten finns alltså
            inte minsta tvekan om vår reaktion. När det gäller de framtida
            ekonomiska relationerna mellan Frankrike och Polynesien är jag
            inte beredd att i dag redovisa några förslag om vad vi kan komma
            att göra eller inte.
          </note>
          <note n="a3da3b95">
            Det får bli föremål för vanlig beredning.
          </note>
          <note n="faeb859b">
            Anf. 77 EVA GOËS (mp)
          </note>
          <note n="5d8f2def">
            Herr talman! Vi har i riksdagen ett nätverk, Parlamentariker
            för en kärnvapenfri värld, och vi har därifrån gjort ett uttalande
            om att man åtminstone borde skicka en oberoende expertgrupp till
            de här öarna för att följa upp de konsekvenser som provsprängningarna
            har fått. Därmed skulle man åtminstone kunna följa upp vad som
            har hänt och sedan kunna ställa Chirac till svars. Jag menar att
            urbefolkningen på ett eller annat sätt måste kunna få ersättning
            för det som har hänt.
          </note>
          <note n="7c89e2cc">
            Jag undrar om det finns någon möjlighet för statsministern att
            ta upp detta i EU.
          </note>
          <note n="76407a42">
            Anf. 78 Statsminister INGVAR
          </note>
          <note n="0c6dc199">
            CARLSSON (s)
          </note>
          <note n="c948f1c1">
            Herr talman! Detta är inte en fråga som EU kan besluta om, men
            däremot kan Sverige naturligtvis på olika sätt ge uttryck för
            en uppfattning. Om Eva Goës inte är nöjd med regeringens agerande,
            återstår möjligheten att någon från nätverket i riksdagen motionerar
            i frågan.
          </note>
          <note n="c85a84a2">
            Sabbatsår
          </note>
          <note n="61112bbe">
            Anf. 79 TUVE SKÅNBERG (kds)
          </note>
          <note n="6a36c92c">
            Herr talman! Min fråga går till arbetsmarknadsministern.
          </note>
          <note n="4782bde1">
            För drygt två och en halv timme sedan deklarerade arbetsmarknadsministern
            här i kammaren att regeringen är "beredd att pröva varje förslag
            att lösa massarbetslösheten". Jag och andra kristdemokrater har
            upprepade gånger motionerat om att ge människor möjlighet att
            ta ett sabbatsår från sitt arbete genom förtida pensionsuttag.
            Detta år skulle man kunna använda till studier, till resor, till
            snart sagt vad som helst. Det skulle kunna ge en möjlighet för
            arbetslösa att gå in som vikarier och därmed få in en fot på arbetsmarknaden.
          </note>
          <note n="aaa224c8">
            Skulle arbetsmarknadsministern vilja utveckla sitt löfte om att
            seriöst pröva varje förslag genom att pröva också tanken på ett
            sabbatsår?
          </note>
          <note n="d51e3bdd">
            Anf. 80 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="4c652ecd">
            Herr talman! Regeringen har tillsatt en rad parlamentariska utredningar
            som jobbar med både arbetsmarknadspolitiken och arbetslöshetsförsäkringen.
            I
          </note>
          <note n="0a24559b">
            den arbetsmarknadspolitiska kommittén finns utmärkta möjligheter
            att framföra den typen av synpunkter.
          </note>
          <note n="8e768c1f">
            När vi vid halvårsskiftet skall lägga fram en proposition till
            riksdagen kommer vi att ta till oss alla de idéer som finns. Det
            är oerhört viktigt att många engagerar sig och försöker finna
            olika lösningar. Det finns, vilket jag tyckte debatten gav ganska
            klart besked om, inte några enkla lösningar på problemen.
          </note>
          <note n="3656c4a5">
            Därför krävs det att alla deltar. Jag uppskattar initiativet
            och hoppas att det finns med i diskussionen i arbetsmarknadspolitiska
            kommittén.
          </note>
          <note n="d797c5aa">
            Anf. 81 TUVE SKÅNBERG (kds)
          </note>
          <note n="588f5808">
            Herr talman! Jag vill bidra till det positiva svaret och säga
            att i Danmark är det här redan prövat med framgång. Det kanske
            är en litet annorlunda modell som handlar om a-kassa och procentsatser,
            men förslaget är alltså redan testat i vår omvärld på ett framgångsrikt
            sätt.
          </note>
          <note n="7a76a4ed">
            Jag tolkar arbetsmarknadsministerns svar så att kristdemokraternas
            förslag om förtida pensionsuttag kommer att finnas med och prövas
            seriöst i framtiden.
          </note>
          <note n="6f1a2c52">
            Anf. 82 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="4d76ae49">
            Herr talman! När man tittar ut över världen skall man komma ihåg
            att det i Europa bara finns tre länder som har högre sysselsättning
            än Sverige. Det är Norge, Island och Luxemburg.
          </note>
          <note n="9b1da2b7">
            Sysselsättningsutvecklingen i Storbritannien
          </note>
          <note n="5205ff7e">
            Anf. 83 MARGIT GENNSER (m)
          </note>
          <note n="56b95511">
            Herr talman! I Storbritannien har arbetslösheten kontinuerligt
            sjunkit i 28 månader i sträck. Det är en exceptionell utveckling
            om man jämför med övriga
          </note>
          <note n="ecf91233">
            Europa.
          </note>
          <note n="868ac30d">
            Därför vill jag ställa följande fråga till arbetsmarknadsministern:
            Har arbetsmarknadsministern studerat den engelska utvecklingen?
            Om han inte har gjort det - avser han att undersöka vad det är
            för faktorer som har lett till denna utveckling?
          </note>
          <note n="154e75f6">
            Anf. 84 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="8a6dc6b3">
            Herr talman! Margit Gennser tar upp en fråga som liknar den som
            Per Unckel tog upp tidigare. Då var det Nya Zeeland, nu är det
            Storbritannien.
          </note>
          <note n="30ab44ba">
            Sysselsättningen har ökat snabbare i både Nya
          </note>
          <note n="4075ecda">
            Zeeland och Storbritannien än i Sverige. Men båda länderna har
            betydligt lägre sysselsättning än Sverige.
          </note>
          <note n="18e36e46">
            Det är viktigt att komma ihåg att t.ex. Storbritannien har en
            arbetslöshet som är ungefär lika stor som i
          </note>
          <note n="be851eae">
            Sverige. Men där har man genomfört allt det som
          </note>
          <note n="bf9eaa80">
            Margit Gennser vill genomföra. Där har man löneklyftor, lönespridning,
            en krossad fackförening, stora klassklyftor, en raserad välfärd
            och en lika hög arbetslöshet. Vad är det som är så mycket bättre
            med det?
          </note>
          <note n="f452ecf1">
            Anf. 85 MARGIT GENNSER (m)
          </note>
          <note n="9685ae85">
            Herr talman! Jag vill hänvisa till två nummer av
          </note>
          <note n="190fa1d4">
            The Economist där man redovisar ett ganska stort forskningsprojekt.
            Man tar upp s.k. frihetsindex men tittar också på avreglering
            i världen.
          </note>
          <note n="3b7b787d">
            Det är alldeles riktigt att England har uppnått ett bra resultat
            genom avreglering. De låg högt i toppen på den listan medan Sverige
            tillhörde den sämre hälften. Närmaste land var Honduras.
          </note>
          <note n="4f1721bb">
            Jag vill ställa en fråga till arbetsmarknadsministern som gäller
            arbetslösheten - inte sysselsättning, som vi ju kan åstadkomma
            på en rad olika sätt. Jag undrar: Är det inte väsentligt att undersöka
            hur man genom avreglering och, naturligtvis, andra åtgärder kan
            få ned arbetslösheten? Vi har i dag 12 % arbetslöshet om vi räknar
            in alla dem som står utanför arbetsmarknaden. England har faktiskt
            lyckats att bringa ned sin arbetslöshet.
          </note>
          <note n="96cff4f9">
            Anf. 86 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="3862635c">
            Herr talman! Jag kan göra det mycket enkelt för mig genom att
            fråga: Tror vi att engelsmännen är nöjda med det land som de har
            skapat? Det syns ju i opinionsmätningarna hur glada de är över
            avregleringen och klassklyftorna!
          </note>
          <note n="5de8f1c4">
            Storbritannien har faktiskt inte bättre arbetsmarknad än Sverige.
            De har inte högre sysselsättning och inte lägre arbetslöshet,
            men de har stora orättvisor.
          </note>
          <note n="a2a82331">
            Nya Zeeland, som Per Unckel jämförde med, har långt sämre sysselsättning
            än Sverige.
          </note>
          <note n="1854a703">
            Sverige hade, när vi lämnade över till den borgerliga regeringen
            1990-91, tillsammans med Storbritannien
          </note>
          <note n="ec6fbdab">
            Europas högsta sysselsättning i den privata sektorn.
          </note>
          <note n="7aa125ad">
            Dessutom hade Sverige en hög sysselsättning i den offentliga
            sektorn.
          </note>
          <note n="737b7237">
            Lokalhyreslagstiftningen
          </note>
          <note n="f78617eb">
            Anf. 87 AGNE HANSSON (c)
          </note>
          <note n="77ffe8e3">
            Herr talman! Jag vill ställa en fråga till justitieministern
            som berör lokalhyreslagstiftningen.
          </note>
          <note n="2f0396e9">
            En väl fungerande lokalhyreslagstiftning är oerhört viktig inte
            minst för att de små företagen skall ha trygghet i verksamheten.
            Lagstiftningen är därför indirekt viktig också för sysselsättningen.
            Jag tror att det är nödvändigt med en reformering av lokalhyreslagstiftningen.
            För ungefär ett år sedan begärde riksdagen av regeringen en översyn
            av lokalhyreslagstiftningen och ett nytt förslag.
          </note>
          <note n="96101452">
            Mina frågor är: Delar justitieministern min bedömning att en
            reformering av lokalhyreslagstiftningen är nödvändig? Var befinner
            sig beredningsarbetet i departementet? När kan riksdagen förvänta
            sig ett förslag om en reformerad lokalhyreslagstiftning?
          </note>
          <note n="5ffffb0d">
            Anf. 88 Justitieminister LAILA
          </note>
          <note n="3cdca498">
            FREIVALDS (s)
          </note>
          <note n="54a203de">
            Herr talman! Jag är inte säker på att jag kan svara på några
            andra frågor än den första. Den kanske är den viktigaste.
          </note>
          <note n="e594767e">
            Ja, jag anser att vi måste se över reglerna för lokalhyresgästerna.
            Hyresrättsutredningen har för närvarande lämnat sitt betänkande
            när det gäller bostadshyresgästernas förhållanden. Det arbetet
            är under beredning, och det kommer en lagrådsremiss ganska snart.
          </note>
          <note n="dd9100e3">
            När det gäller lokalhyresgästerna försöker jag snabbt erinra
            mig var det arbetet befinner sig. Tyvärr kan jag inte lämna besked
            här, men jag återkommer gärna om det. Det kanske ändå var viktigast
            att få svar på huvudfrågan.
          </note>
          <note n="ccc4c760">
            Anf. 89 AGNE HANSSON (c)
          </note>
          <note n="1768fd2f">
            Herr talman! Jag har noterat att justitieministern delar min
            uppfattning. Jag hoppas att frågan inte är bortglömd på departementet
            utan snabbt kan tas upp här.
          </note>
          <note n="e6ced884">
            Sockerproduktionen på Gotland
          </note>
          <note n="d6254b28">
            Anf. 90 INGE CARLSSON (s)
          </note>
          <note n="7cd1cf6d">
            Herr talman! Jag vill rikta min fråga till jordbruksminister
            Margareta Winberg.
          </note>
          <note n="f924067a">
            De anställda på sockerbruket i Roma på Gotland har varit oroliga
            ända sedan koncernen Danisco köpte bruket. Jag undrar hur läget
            är, hur jordbruksministern driver den här frågan och vilka förutsättningar
            som finns för att man skall få fortsätta att tillverka socker
            där.
          </note>
          <note n="72a2fcb8">
            Anf. 91 Jordbruksminister MARGARETA
          </note>
          <note n="85c1bae1">
            WINBERG (s)
          </note>
          <note n="f10b47bf">
            Herr talman! Frågan om sockerbruket på Gotland har varit en långdragen
            historia. Tills nyligen har det också utgått ett statligt bidrag
            för driften. I samband med förhandlingar om EU och medlemskapet
            tilldelades Sverige en sockerkvot. Den disponeras av förädlingsföretaget
            som i det här fallet är Danisco. Det är ju enbart ett företag
            i Sverige.
          </note>
          <note n="e274565c">
            Danisco har under många år sagt att man vill lägga ned sockerbruket
            på Gotland. Jag har därför i Bryssel förvissat mig om att regeringen,
            om den så önskar, kan få en regionalisering av den nationella
            kvoten.
          </note>
          <note n="3e6487dc">
            Det motsvarar ca 8 % som skulle kunna gå till Gotland.
          </note>
          <note n="4d2cc7cb">
            För att de 8 % skall kunna utnyttjas krävs emellertid att det
            finns ett bruk på Gotland. Det är det diskussionen handlar om
            i dag. Vill Danesco inte sälja bruket kan man i framtiden inte
            heller producera
          </note>
          <note n="da1f543e">
            8 % av betorna. Då får betodlarna i stället övergå till annan
            produktion. Frågan är alltså ganska komplicerad.
          </note>
          <note n="a7f06aeb">
            Europolsamarbetet
          </note>
          <note n="d14c2413">
            Anf. 92 BENGT HURTIG (v)
          </note>
          <note n="1b0631fa">
            Herr talman! Jag har en fråga till justitieministern.
          </note>
          <note n="62042d50">
            Det finns ett förslag om ett s.k. analysregister inom Europolsamarbetet.
            Man skall få registrera speciella persondata som ras, politiska
            åsikter, religiösa övertygelser, hälsotillstånd och sexuellt beteende.
            I en artikel i går i Svenska Dagbladet säger justitieministern
            att Europolsamarbetet inte innebär att några nya uppgifter registreras
            i vårt land. Det tolkar jag så att sådana här personuppgifter
            i enlighet med vår lagstiftning redan kan registreras i Sverige.
          </note>
          <note n="669bb708">
            Sen är det ju så att om det uppkommer felaktiga uppgifter i dessa
            register har den enskilde individen svårt att rätta till dem eftersom
            han inte har insyn i dem. Men även polisen kan ju upptäcka sådana
            felaktigheter. När vi då är med i Europolsamarbetet och dessa
            data på personer finns i Europolregistret, vilka möjligheter har
            vi då att korrigera felaktiga uppgifter av den här karaktären?
          </note>
          <note n="4b2c2bab">
            Anf. 93 Justitieminister LAILA
          </note>
          <note n="3cdca498">
            FREIVALDS (s)
          </note>
          <note n="97256796">
            Herr talman! Det är helt rätt som Bengt Hurtig har uppfattat
            frågan. De uppgifter som skall samlas hos
          </note>
          <note n="4910a8ed">
            Europol för att bearbetas och höja kvaliteten på det nationella
            polisarbetet utgår ifrån de uppgifter som redan finns i vart och
            ett av medlemsländerna.
          </note>
          <note n="5e7b777e">
            De uppgifter som Sverige kommer att vidarebefordra till Europol
            för att sammanställas med andra uppgifter regleras alltså av svensk
            lagstiftning. Det är svenska regler för registrering som styr
            vilken information från Sverige som kommer in i Europolsamarbetet.
          </note>
          <note n="4b8e7eb2">
            När det gäller Europol vill jag i det här sammanhanget understryka
            att det internationella samarbetet, bl.a. genom Europol, är oerhört
            viktigt om vi skall kunna komma till rätta med den alltmer ökande
            grova organiserade brottsligheten som går över gränserna.
          </note>
          <note n="d7f1eb82">
            Jag skulle vilja säga att det är synd att Europol inte har kommit
            längre än det har gjort. Det är fortfarande ett instrument som
            vi inte har någon glädje av. Det är dagens stora problem. Jag
            tror inte att vi skall bekymra oss över att vi utvidgar våra möjligheter
            att använda det här analysinstrumentet för att bekämpa den brottslighet
            som vi har i Sverige.
          </note>
          <note n="9d38ba2c">
            Anf. 94 BENGT HURTIG (v)
          </note>
          <note n="f85e6482">
            Herr talman! Jag tror också att polissamarbete är viktigt, men
            det får inte ske på ett sådant sätt att den personliga integriteten
            kommer i fara. Därför hade jag en annan del i min fråga. Den var:
            Om det nu kommer in felaktiga uppgifter från t.ex. svensk sida
            i det här registret, vilka möjligheter har man då att radera dem
            eller att ändra dem i Europolregistret? Kommer det att finnas
            sådana garantier, eller kommer felaktiga uppgifter att kunna fortplanta
            sig och leva i det här systemet?
          </note>
          <note n="3bca0596">
            Anf. 95 Justitieminister LAILA
          </note>
          <note n="3cdca498">
            FREIVALDS (s)
          </note>
          <note n="9c220746">
            Herr talman! För polismyndigheterna gäller samma regler som för
            alla andra myndigheter. När fel upptäcks i den egna hanteringen
            är man skyldig att rätta dem. När det gäller uppgifter i polisregistret
            finns det en särskild lagstiftning som reglerar det, och det kommer
            även att gälla när uppgifterna vidarebefordras till Europol.
          </note>
          <note n="c08bf645">
            Stiftelsehögskolor
          </note>
          <note n="a76cd9a2">
            Anf. 96 BEATRICE ASK (m)
          </note>
          <note n="29b1f912">
            Herr talman! Jag har en fråga till utbildningsministern.
          </note>
          <note n="ea37cf28">
            För någon vecka sedan gick statssekreteraren i
          </note>
          <note n="f525e497">
            Utbildningsdepartementet ut och talade om att det var dags att
            återföra högskolan i Jönköping och Chalmers i Göteborg till den
            statliga högskolefamiljen. I andra länder har man sett betydande
            fördelar med att ha olika huvudmän för högskolorna. Regeringen
            tycker uppenbarligen inte att så är fallet i Sverige.
          </note>
          <note n="995c4a45">
            Jag vet visserligen att detta är ett rött skynke, men jag skulle
            ändå vilja fråga utbildningsministern vilka problem det är som
            regeringen bekymrar sig över när det gäller utbildning och forskning
            i Jönköping respektive vid Chalmers och på vilket sätt man i så
            fall avser att åtgärda dessa problem genom ökad insyn, statlig
            kontroll eller vad det nu är man vill åstadkomma.
          </note>
          <note n="6f929c3e">
            Anf. 97 Utbildningsminister CARL
          </note>
          <note n="27e76e37">
            THAM (s)
          </note>
          <note n="f72d49f3">
            Herr talman! Det grundläggande problemet är ett demokratiskt
            problem, nämligen detta att offentliga medel överförs i händerna
            på privata stiftelser utan möjlighet för riksdagen eller regeringen
            att påverka användningen av dessa medel eller ens ha insyn över
            användningen av dessa medel. Det är det fundamentala demokratiska
            problemet. Den föregående regeringen, och framför allt moderaterna,
            förstod aldrig det.
          </note>
          <note n="07d9b294">
            Dessutom finns det ett ekonomiskt problem. I tider av stark åtstramning
            över hela den offentliga sektorn kan dessa medel inte samordnas
            med övrig finansiering av forskning och utbildning. Vi står inför
            ett skede där vi av en lång rad olika skäl vill bygga ut den högre
            utbildningen. Då måste också dessa medel kunna utnyttjas på ett
            ändamålsenligt och rationellt sätt. Det är det andra problemet.
          </note>
          <note n="a9a79759">
            Anf. 98 BEATRICE ASK (m)
          </note>
          <note n="435066e9">
            Herr talman! Jag konstaterar att det i så fall enbart handlar
            om en ideologisk fråga för utbildningsministern. Skall jag tolka
            detta så att det inte finns några sakliga fördelar eller stora
            problem med den statliga driften som man avser kunna åtgärda genom
            ökad kontroll av de två högskolorna?
          </note>
          <note n="b09ca870">
            Anf. 99 Utbildningsminister CARL
          </note>
          <note n="27e76e37">
            THAM (s)
          </note>
          <note n="2d18a848">
            Herr talman! Det var en ideologisk fråga framför allt för moderaterna.
            Den som framför allt var ansvarig för detta, förre utbildningsministern
            Unckel, har ju också sagt till konstitutionsutskottet att hela
            poängen med detta var att föra dessa medel utanför demokratisk
            kontroll. Här kan man tala om en ideologisk inställning, nämligen
            den inställningen att offentliga medel inte skall hanteras av
            Sveriges riksdag.
          </note>
          <note n="f1862abe">
            Anf. 100 BEATRICE ASK (s)
          </note>
          <note n="2953fbc0">
            Herr talman! Huvudskälet till den här förändringen var naturligtvis
            att det finns anledning att pröva olika former av överväganden
            när det gäller högre utbildning och olika sätt att styra den på.
            Man må sedan kalla det ideologi eller inte. Jag har inte läst
            protokollen från konstitutionsutskottet så jag kan inte uttala
            mig om dem.
          </note>
          <note n="fd8fd701">
            Men jag konstaterar att den här regeringen avser att komma med
            förslag som innebär att man kan ifrågasätta eller ändra på stiftelsereglerna.
            Det gör man utan att se några fördelar med detta i rent utbildningspolitiskt
            syfte.
          </note>
          <note n="b4bbc2ae">
            Anf. 101 Utbildningsminister CARL
          </note>
          <note n="27e76e37">
            THAM (s)
          </note>
          <note n="6c121e6b">
            Herr talman! Det är fullt möjligt för regeringen och Sveriges
            riksdag - och det har också skett många gånger - att besluta om
            olika arrangemang när det gäller utbildningen också för att vinna
            erfarenheter.
          </note>
          <note n="c4ef6d0a">
            Det är en sak. En annan sak är att föra över 16-18
          </note>
          <note n="a33d4cb8">
            miljarder kronor av offentliga medel i privata stiftelser.
          </note>
          <note n="736bd873">
            Sedan vill jag också säga att det inte bara är detta, utan det
            handlar ju också om hur dessa medel och avkastningen av dessa
            medel skall kunna utnyttjas för den utbyggnad av undervisningen
            och forskningen som vi vill göra i det här landet. Det har också
            en mycket konkret ekonomisk aspekt. Det är därför som det är så
            viktigt att den här frågan blir löst.
          </note>
          <note n="f54da706">
            Anf. 102 BJÖRN SAMUELSON (v)
          </note>
          <note n="af479795">
            Herr talman! Vi i Vänstern hade ju tänkt att försöka skapa ekonomiskt
            utrymme inför den forskningpolitiska propositionen för att stärka
            de medelstora högskolorna och även de små. Nu har jag hört att
            forskningspropositionen skall läggas fram i samma sammanhang som
            budgetpropositionen. Jag vet inte om det är sant.
          </note>
          <note n="5ea7760f">
            Men jag vill ställa en fråga till utbildningsministern. Finns
            det någon öppning där vi kan komma åt de pengar som den borgerliga
            regeringen snodde från pensionärerna och löntagarna ur löntagarfonderna
            så att vi kan lägga in dem i ett sammanhang i den totala statsbudgeten?
          </note>
          <note n="0d0af49f">
            Jag delar utbildningsministerns uppfattning att detta i grunden
            är ett demokratiskt problem. Det är också ett demokratiskt problem
            på det sättet att det gör det svårare för oss som vill förankra
            vikten av att vi har en bra högskoleutbildning och forskarutbildning
            i Sverige hos bredare folklager än dem som för tillfället är inbegripna
            i verksamheten.
          </note>
          <note n="0a33d97e">
            Sedan vill jag bara tillägga att det är intressant rent språkbruksmässigt
            att sitta och lyssna på ett statsråd och ett förutvarande statsråd.
          </note>
          <note n="21ad3f2d">
            Anf. 103 Utbildningsminister CARL
          </note>
          <note n="27e76e37">
            THAM (s)
          </note>
          <note n="28f1775d">
            Herr talman! Jag föreställer mig att det kan vara intressant.
            Det beror väl på att vi har skilda ideologiska uppfattningar i
            den här frågan. Sådant är ju alltid intressant.
          </note>
          <note n="9226ba01">
            Låt mig säga att för närvarande har Justitiedepartementet sänt
            ut en promemoria som är ute på remiss.
          </note>
          <note n="2b214bbb">
            Där finns det vissa förslag som, om de genomförs, skulle göra
            det möjligt att på ett fördelaktigt sätt samordna utnyttjandet
            av dessa medel med andra resurser för universitet och högskolor.
            Det är min och regeringens förhoppning att det skall vara möjligt
            att lägga fram en proposition på grundval av detta och att det
            därigenom också skall vara möjligt att samordna dessa olika resurser
            i samband med ställningstagandet till forskningspolitiken hösten
            1996.
          </note>
          <note n="55e4efdf">
            Anf. 104 BJÖRN SAMUELSON (v)
          </note>
          <note n="d58b3aee">
            Herr talman! Jag hoppas att utbildningsministern är lyckosam
            i detta arbete.
          </note>
          <note n="5c15e72f">
            Jag vill utvidga frågan till att gälla den forskningspolitiska
            propositionen. Jag undrar om det är sant att den skall byggas
            in i den budgetpolitiska propositionen. Jag vet inte om jag tycker
            att det är särskilt bra. Forskningspolitiken är ju en så pass
            viktigt strategisk fråga att jag gärna skulle se att man finge
            en bredare folklig debatt om den.
          </note>
          <note n="62a16e1c">
            Nu när vi har stora ekonomiska problem är det lätt hänt att forskningspolitiken
            så att säga drunknar i den ekonomiska och finanspolitiska debatten.
            Har utbildningsministern funderat på denna pedagogik?
          </note>
          <note n="d144c723">
            Anf. 105 Utbildningsminister CARL
          </note>
          <note n="27e76e37">
            THAM (s)
          </note>
          <note n="523898ad">
            Herr talman! Det har vi gjort. I och med den nya ordningen för
            budgeten som riksdagen har beslutat om skall alla utgiftsförslag
            läggas fram i ett och samma sammanhang under hösten, i september
            1996. I
          </note>
          <note n="55efd53d">
            och med detta finns inga andra möjligheter. Frågan om ifall detta
            skall läggas fram i en egen proposition och hur det hela skall
            framställas är delvis också teknisk. Vi får återkomma till den.
          </note>
          <note n="a1439c33">
            Jag delar dock uppfattningen att det är angeläget att vi får
            en bred debatt i dessa frågor. Forskningsberedningen kommer sannolikt
            att på lämpligt sätt stimulera en sådan debatt under våren. Alldeles
            nyligen har det kommit ut en liten debattskrift som innehåller
            ett antal olika inlägg. Jag hoppas att denna skall kunna stimulera
            till en sådan diskussion. Jag delar som sagt uppfattningen att
            det är angeläget med en bred debatt.
          </note>
          <note n="45a776df">
            Stiftelsen Framtidens kultur
          </note>
          <note n="a808c421">
            Anf. 106 EVA ERIKSSON (fp)
          </note>
          <note n="8d7780df">
            Herr talman! Jag vill ställa en fråga till kulturministern. Den
            har nära anknytning till föregående debatt. Jag hoppas att denna
            debatt är mer ideologisk, så att vi kan komma överens.
          </note>
          <note n="386497d3">
            Det råder i dag stor osäkerhet om beskattningen av
          </note>
          <note n="43c45ac6">
            Stiftelsen Framtidens kultur skyldigheten och dess skyldighet
            att betala skatt. Inom stiftelsen räknar man med en årlig utdelning
            av de ekonomiska medlen på mellan 70 och 75 miljoner kronor med
            de förutsättningar och riktlinjer som gäller i dag och som riksdagen
            har gett stiftelsen. Om stiftelsen skulle beskattas skulle utgångsläget
            vara ett helt annat. Det skulle innebära att de riktlinjer riksdagen
            har gett stiftelsen inte skulle kunna följas.
          </note>
          <note n="a97182f3">
            Jag vill fråga kulturministern: Skall Stiftelsen
          </note>
          <note n="47cf0d5a">
            Framtidens kultur beskattas? Är kulturministern i så fall beredd
            att agera för att stiftelsen skall skattebefrias?
          </note>
          <note n="c76c730e">
            Anf. 107 Kulturminister MARGOT
          </note>
          <note n="01acf9dc">
            WALLSTRÖM (s)
          </note>
          <note n="a2f1e03b">
            Herr talman! Tack för frågan. Stiftelsen har alltid varit skattskyldig.
            Detta har alldeles klart framgått från början. Däremot har man
            inom stiftelsen hoppats att den skulle bli skattebefriad, i likhet
            med de andra stiftelser till vilka man överförde löntagarfondspengar.
          </note>
          <note n="1d09093d">
            Som alla vet har denna regering från början försökt hitta olika
            sätt att skaffa en insyn och en möjlighet att få en demokratisk
            kontroll över dessa pengar.
          </note>
          <note n="80747a13">
            Beskattning har varit ett sätt vi har funderat på. Vi har då
            funnit att dessa stiftelser behöver behandlas på ett likvärdigt
            sätt.
          </note>
          <note n="b3c2d769">
            Det råder dock ingen tvekan om att det rått skattskyldighet för
            denna stiftelse från första stund. Det är möjligt att den tidigare
            regeringen helt enkelt förbisåg detta, eftersom det finns en möjlighet
            för de andra stiftelserna att få skattebefrielse. Tanken är att
            vi skall försöka behandla alla dessa stiftelser på samma sätt.
          </note>
          <note n="ef667b15">
            Anf. 108 EVA ERIKSSON (fp)
          </note>
          <note n="7edcc52a">
            Herr talman! Det innebär ändå att det finns en viss tveksamhet.
            De riktlinjer riksdagen gav Stiftelsen
          </note>
          <note n="1ea10e78">
            Framtidens kultur gavs möjligen under den borgerliga regeringens
            tid. Om stiftelsen skall beskattas går en tredjedel av pengarna
            till skatt för förmögenhet, en tredjedel till skatt på verksamhet
            och en tredjedel av pengarna till kulturverksamhet.
          </note>
          <note n="f2e32b80">
            Varför är kulturverksamhet mindre angeläget än verksamhet inom
            stiftelser för naturvetenskap och forskningsverksamhet? Beskattas
            inte stiftelsen för vetenskaplig forskning?
          </note>
          <note n="c1909f66">
            Anf. 109 Kulturminister MARGOT
          </note>
          <note n="01acf9dc">
            WALLSTRÖM (s)
          </note>
          <note n="6e85646b">
            Herr talman! Det får Eva Eriksson fråga den tidigare regeringen
            om. Det var nämligen den som införde denna ordning. Vi skall försöka
            se till att det blir en enhetlig behandling av alla dessa stiftelser.
          </note>
          <note n="361aed93">
            Självfallet är jag, precis som mina kolleger, intresserad av
            att se till att det finns så mycket pengar som möjligt till den
            egna verksamheten. Men det är entydigt så att Stiftelsen Framtidens
            kultur har varit skattskyldig ända från början, och att regeringen
            strävar efter att stiftelserna skall behandlas på ett likvärdigt
            sätt.
          </note>
          <note n="08aacd4d">
            Detta kan också innebära att det kommer in mer pengar till kulturen,
            och att vi får en fördelning som är bra också ur kulturens synvinkel.
            Man skall komma ihåg att pengar här har överförts till en stiftelse
            vars välvilja vi är beroende av för att över huvud taget ha någon
            insyn och offentlig kontroll över hur dessa pengar används.
          </note>
          <note n="ca43453d">
            Från början var det meningen att stiftelsen skulle disponera
            mer än tre gånger så mycket fria pengar som kulturrådet årligen
            har. Dessa skulle delas ut i projektbidrag. Detta är självfallet
            också en maktfaktor. Man kan fundera på huruvida detta är en rimlig
            fördelning.
          </note>
          <note n="0dc7d3a3">
            Verkställighet av utvisningsbeslut
          </note>
          <note n="f8fe791f">
            Anf. 110 HELENA FRISK (s)
          </note>
          <note n="6aa1c107">
            Herr talman! Jag vill ställa en fråga till justitieministern.
          </note>
          <note n="4045d585">
            Efter att ha avtjänat ett fängelsestraff borde man vara fri.
            På några av våra fängelser sitter i dag människor som är fria.
            På Kumlaanstalten t.ex. sitter två människor som skall utvisas.
            Utvisningarna kan av olika skäl inte verkställas, bl.a. därför
            att hemlandet vägrar att ta emot dem.
          </note>
          <note n="60544735">
            Jag vill fråga justitieministern vad regeringen tänker göra för
            att komma till rätta med dessa frågor.
          </note>
          <note n="5d05990d">
            Anf. 111 Justitieminister LAILA
          </note>
          <note n="3cdca498">
            FREIVALDS (s)
          </note>
          <note n="b0ad20b5">
            Herr talman! Om jag förstår frågan rätt handlar den om personer
            som i samband med att de har blivit dömda i domstol för brott
            fått beslut om att de skall utvisas ur riket. Efter avtjänat straff
            skall verkställighet ske. I samband med detta görs en förberedelse
            för verkställigheten. I detta sammanhang kan frågan uppkomma om
            huruvida det är möjligt att genomföra verkställigheten.
          </note>
          <note n="3faa5e04">
            I vår lagstiftning finns olika skäl till varför en verkställighet
            inte kan genomföras. Om en sådan situation uppkommer måste man
            ta ställning till hur frågan om uppehållstillstånd skall lösas.
            Det normala i dessa situationer är att man fattar beslut om ett
            tillfälligt uppehållstillstånd för att kunna avvakta och se om
            förhållandena förändras så att domstolens beslut kan verkställas.
          </note>
          <note n="87a6350d">
            Anf. 112 HELENA FRISK (s)
          </note>
          <note n="3285f4f3">
            Herr talman! Detta gör mig litet beklämd. Jag tycker att det
            borde finnas bättre ställen än ett fängelse för dessa människor
            att vistas på innan verkställigheten kan genomföras.
          </note>
          <note n="625dc05a">
            Anf. 113 Justitieminister LAILA
          </note>
          <note n="3cdca498">
            FREIVALDS (s)
          </note>
          <note n="e119ba60">
            Herr talman! Regeringens ambition och uppfattning är att personer
            som är förvartagna - och nu talar jag inte om dem som är dömda
            för brott och utvisade med anledning av det - i avvaktan på att
            de skall avvisas från landet skall vistas i särskilda förvaringsläger
            som är anpassade efter deras förhållanden. I dag är situationen
            den att arrestlokaler och häkteslokaler utnyttjas i viss utsträckning.
            Dessa lokaler är inte lämpliga för asylsökande.
          </note>
          <note n="bb1df785">
            Frågan om personer som är dömda för brott och befinner sig i
            fängelserna är något annorlunda. I dessa situationer är det inte
            lika angeläget att överföring sker från anstalten till något annat
            utrymme. Då behåller man dem i fängelserna eftersom verkställigheten
            oftast kan ske ganska omedelbart efter det att verkställighetstiden
            har gått ut.
          </note>
          <note n="b8861417">
            Dessutom måste beslut fattas om fortsättning, och i samma ögonblick
            beslut har fattats om ett tillfälligt uppehållstillstånd blir
            det naturligtvis fråga om frigivning.
          </note>
          <note n="066a1f41">
            Ungdomsarbetslösheten
          </note>
          <note n="9c6e8117">
            Anf. 114 KENT OLSSON (m)
          </note>
          <note n="c4dd47f6">
            Herr talman! Jag vill ställa en fråga som gäller ungdomsarbetslösheten
            till arbetsmarknadsministern.
          </note>
          <note n="1cf21967">
            Regeringen har gett ett löfte om att inga ungdomar skall vara
            öppet arbetslösa i mer än 100 dagar. Trots det kan vi i dag konstatera
            att av 25 000 ungdomar mellan 18 och 20 år är det bara 11 000
            som fått platser. Även i gruppen mellan 20 och 24 år räknar man
            med att bara 11 000 har fått platser. Vad gäller arbetsplatsintroduktionen
            är det bara 14 000 ungdomar av planerade 36 000 som fått platser.
            30 000 ungdomar har varit arbetslösa i mer än 100 dagar.
          </note>
          <note n="56d69bf2">
            Med anledning av detta vill jag fråga arbetsmarknadsministern:
            Hur kommer det sig att regeringen inte har lyckats uppfylla sitt
            löfte? Vad gör man för att det skall kunna uppfyllas?
          </note>
          <note n="0bcb9527">
            Anf. 115 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="95e34d1a">
            Herr talman! För socialdemokratin är det en väldigt viktig uppgift
            att se till att ungdomar inte går långtidsarbetslösa.
          </note>
          <note n="2c857356">
            Regeringen har därför för riksdagen lagt fram förslag som har
            inneburit att vi har skaffat oss verktyg och instrument för att
            klara ambitionen att ingen skall gå arbetslös längre än i 100
            dagar. Arbetsförmedlingarna har fått verktygen. Kommunerna har
            fått verktygen.
          </note>
          <note n="60366296">
            Jag är besviken över och kritisk till att det har tagit så lång
            tid för arbetsförmedlingen och för kommunerna att komma i gång
            med verksamheten, men jag tycker nu att det ser ut som om man
            är på gång i de allra flesta kommuner. Jag följer detta kommun
            för kommun och arbetsförmedling för arbetsförmedling för att se
            hur man lyckas. Den senaste uppgiften jag har är att det finns
            avtal för ungdomar under 20 år i alla kommuner utom Lidingö, som
            tydligen inte avser att träffa något avtal om ungdomarna.
          </note>
          <note n="580b93ec">
            Jag hoppas att Kent Olsson, som har en del relationer åt det
            hållet, också hjälper till och ser till att alla kommuner och
            arbetsförmedlingar tar ett ansvar för att inga ungdomar går arbetslösa
            längre än hundra dagar.
          </note>
          <note n="2bb1d1b8">
            Anf. 116 KENT OLSSON (m)
          </note>
          <note n="ded48b0b">
            Den intressanta frågan är faktiskt att det går så många ungdomar
            arbetslösa. Kan arbetsmarknadsministern säga när regeringen kommer
            att ha infriat sitt löfte om att inga ungdomar skall gå öppet
            arbetslösa mer än hundra dagar? Det är ett löfte som gavs av regeringen,
            inte av kommunerna. Ett problem har varit att kommunerna säger
            sig inte ha fått pengar.
          </note>
          <note n="ca072fdf">
            Det är ändå arbetsmarknadsministern och inte kommunerna som har
            givit detta löfte.
          </note>
          <note n="d886080b">
            Anf. 117 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="787b6237">
            Herr talman! Det är märkligt att alla kommuner utom Lidingö anser
            att de har fått pengarna. Riktigt så enkelt kan det inte vara.
          </note>
          <note n="c6662a53">
            Vi har gjort det jag tycker är viktigt i riksdagen.
          </note>
          <note n="0ddfed3a">
            Vi har sett till att kommuner och arbetsförmedlingar fått de
            verktyg som behövs för att klara hundradagarsregeln. Trots detta
            har man inte klarat det i ett antal kommuner.
          </note>
          <note n="fad18879">
            Ansvaret vilar väldigt tungt på oss i regeringen, men också på
            dem som jobbar ute på det lokala fältet.
          </note>
          <note n="2e3431ab">
            Alla måste engagera sig för att bekämpa arbetslösheten. Det går
            inte om bara en arbetsmarknadsminister, en regering eller Kent
            Olsson sysslar med detta. Alla måste engagera sig.
          </note>
          <note n="b7c7fcca">
            Det Kent Olsson och jag skall se till är att det finns verktyg
            som gör det möjligt att klara det lokalt.
          </note>
          <note n="2af3f067">
            Men är den lokala inställningen att man inte ens är beredd att
            ta emot statliga medel för att hjälpa dem som går långtidsarbetslösa
            bland ungdomarna, som på
          </note>
          <note n="d60e69a2">
            Lidingö, blir det väldigt svårt. Glädjande nog är den inställningen
            på utdöende. Det tycker jag borgar för att vi ändå skall klara
            det.
          </note>
          <note n="4208af6c">
            Anf. 118 KENT OLSSON (m)
          </note>
          <note n="556e755a">
            Herr talman! Kan ni, om nu alla kommuner har lovat att uppfylla
            kraven, konstatera att löftet kommer att vara infriat inom en
            månad, så att inga ungdomar -
          </note>
          <note n="7ab0ad5f">
            utom eventuellt på Lidingö - kommer att gå arbetslösa mer än
            100 dagar?
          </note>
          <note n="40cee53a">
            Anf. 119 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="c6e8c3f1">
            Herr talman! Jag vill återigen säga att vi har levererat verktygen.
            Nu gäller det att se till att man använder verktygslådan för att
            klara hundradagarsregeln för ungdomar. Jag hoppas att Kent Olsson
            tillsammans med andra i riksdagen ägnar tid och kraft åt att tala
            om att det är viktigt att nyttja dessa verktyg när de möter folk
            från arbetsförmedlingar och kommuner.
          </note>
          <note n="29693bc2">
            Jag ägnar mycket tid åt detta. Jag tycker att det är viktigt.
            Jag är övertygad om att vi kommer att klara just denna arbetsuppgift.
          </note>
          <note n="5e05f90e">
            Jag kan däremot inte försäkra att vi klarar det inom tre dagar,
            sex dagar eller en månad, men jag kommer att ägna mycket tid åt
            att övertyga dem som nu har fått verktygen om att de inte skall
            låta dem ligga och rosta i lådan utan använda dem.
          </note>
          <note n="6869779a">
            Avvisning av barn
          </note>
          <note n="72181fff">
            Anf. 120 ULLA HOFFMANN (v)
          </note>
          <note n="6a317423">
            Herr talman! Jag har en fråga till statsrådet Blomberg.
          </note>
          <note n="11edfb7e">
            I väntan på den kommitté som skall utreda hur
          </note>
          <note n="daf11f0b">
            Sverige tillämpar barnkonventionen kommer regeringen inte att
            fatta några beslut om avvisning då barn som har vistats här länge
            finns med i bilden. Regeringen har också uppmanat myndigheterna
            att iaktta viss varsamhet i dessa ärenden, och det tycker jag
            är mycket bra.
          </note>
          <note n="6280dfc8">
            Enligt uppgift finns det ungefär 1 500 gömda barn här i Sverige
            - barn som har ett avvisningsbeslut hängande över sig. För att
            dessa barn skall kunna få denna form av amnesti, som man skulle
            kunna kalla det, krävs att det har kommit in en ny ansökan till
            myndigheterna. Många av de gömda barnfamiljerna nås kanske inte
            av den informationen.
          </note>
          <note n="88a4d308">
            Min fråga till statsrådet är om regeringen på något sätt kommer
            att medverka till att informationen når de gömda barnfamiljerna.
          </note>
          <note n="661f6a81">
            Anf. 121 Statsrådet LEIF BLOMBERG (s)
          </note>
          <note n="cfce7573">
            Herr talman! Jag är ganska övertygad om att alla som har gömt
            sig är medvetna om vad jag sade här i riksdagen tidigare och om
            vad våra myndigheter har för åsikt i dessa frågor, Ulla Hoffmann.
            Det brukar finnas väldigt effektivt fungerande informationskanaler
            i dessa sammanhang, så jag är helt övertygad om att man känner
            till det.
          </note>
          <note n="891ec53b">
            Vi avser inte att i detta läge vidta några andra åtgärder än
            dem vi redan har givit uttryck för.
          </note>
          <note n="7addc06d">
            Anf. 122 ULLA HOFFMANN (v)
          </note>
          <note n="58b5e14d">
            Herr talman! Jag tror också att många av de gömda familjerna
            nås av det som statsrådet sade i debatten förra fredagen, men
            det är inte alla som har ombud som är medvetna om hur man skall
            förfara rent formellt. Därför vore det bra om Invandrarverket
            och frivilligorganisationerna på något sätt uppmuntrades till
            att se till att familjerna nås av detta besked.
          </note>
          <note n="ef3ff8d2">
            Anf. 123 Statsrådet LEIF BLOMBERG (s)
          </note>
          <note n="71a4b847">
            Herr talman! Vi har som jag sade tidigare inga funderingar på
            att göra några extrainsatser eller åtgärder i detta fall. Jag
            har deklarerat regeringens uppfattning i denna fråga, och jag
            har förutsatt att det skall vara en allmän hållning. Våra myndigheter
            bör hantera fall där barn som har vistats en längre tid i
          </note>
          <note n="7b310ca0">
            Sverige och kanske inte mår så bra med varsamhet.
          </note>
          <note n="a9f099f0">
            Jag utgår från att myndigheterna gör det.
          </note>
          <note n="ec22509d">
            Hemserviceföretag
          </note>
          <note n="98c18d2f">
            Anf. 124 MICHAEL
          </note>
          <note n="d8b5d951">
            STJERNSTRÖM (kds)
          </note>
          <note n="5298f86a">
            Herr talman! Jag vill rikta en fråga till arbetsmarknadsministern,
            som tidigare i dag sade sig vara villig att pröva olika förslag
            för att minska arbetslösheten. Mitt tips gäller den danska modellen
            för hemserviceföretag, som kommer att permanentas i Folketinget
            i vår.
          </note>
          <note n="2c7cdb47">
            Det fungerar så att staten ger ett bidrag för hushållstjänster,
            t.ex. städning och trädgårdsskötsel. Hushållet bidrar också med
            en del. Staten tjänar netto 24
          </note>
          <note n="b14adb9a">
            kr per timme på detta förslag.
          </note>
          <note n="ebf7ee37">
            I Danmark finns en politisk enighet från yttersta vänstern till
            högern om detta systems förträfflighet.
          </note>
          <note n="7b656ca6">
            Det har givit flera tusen jobb.
          </note>
          <note n="41d68cf3">
            Kommer arbetsmarknadsministern att pröva detta förslag?
          </note>
          <note n="ae63d543">
            Anf. 125 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="ed34340c">
            Herr talman! Jag har tittat på det förslaget. Det är en ganska
            stor insats som staten gör i Danmark i form av en rätt omfattande
            skattesubvention för att hjälpa till med hemtjänster. Man gör
            det ändå på ett sätt så att det blir rimliga anställningsvillkor
            för dem som går in och jobbar.
          </note>
          <note n="6dfbbae9">
            Den fråga som man måste ställa sig är vad vi skall prioritera
            om vi skall göra en så stor insats. Vår avsikt är att nu prioritera
            en utbyggnad av utbildningsväsendet. De pengar man lägger på städtjänster
            i Danmark lägger vi på högskolor och gymnasium.
          </note>
          <note n="31b8bf68">
            Anf. 126 MICHAEL
          </note>
          <note n="d8b5d951">
            STJERNSTRÖM (kds)
          </note>
          <note n="8efdf5e4">
            Herr talman! Det behövs både-och. Alla människor vill inte ägna
            många år åt högre utbildning. I dag utförs sysslorna oftast som
            svartjobb. Varför skulle inte det som fungerat bra i Danmark fungera
            bra i
          </note>
          <note n="8d922c23">
            Sverige? Är vi så olika i Sverige och Danmark?
          </note>
          <note n="fb018fbd">
            Jag tycker att det är beklagligt. Jag vill uppmana ministern
            en gång till att överväga detta system. Varför vill ministern
            inte ge arbetslösa - inte minst ungdomar - en chans till ett jobb?
          </note>
          <note n="6b1f4732">
            Anf. 127 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="fdbadd94">
            Herr talman! Det är en fråga om prioriteringar. Vi kan inte göra
            både-och. Vi kan inte göra allting. Då skulle vi ingen arbetslöshet
            ha. Vårt problem är att statsbudgeten ändå sätter vissa ramar.
            De ramarna lever vi efter, och vi måste försöka klara oss inom
            dem.
          </note>
          <note n="cd921a27">
            Frågan är om det är klokt att investera i utbildning för ungdomarna
            eller om det är klokt att investera i ett bidrag för att de städar.
            Jag tror att det långsiktigt ändå är en fördel att investera i
            utbildning. Jag vet inte om Michael Stjernström har någon annan
            spännande nationalekonomisk kalkyl.
          </note>
          <note n="7065ba80">
            Sysselsättningen i Sverige
          </note>
          <note n="879c2937">
            Anf. 128 OLA STRÖM (fp)
          </note>
          <note n="900946e4">
            Herr talman! Arbetsmarknadsministern är populär
          </note>
          <note n="18c765c6">
            - i alla fall i detta sammanhang. Även jag har en fråga till
            Anders Sundström. Den handlar om de väldigt långtgående löften
            om att få ned arbetslösheten som socialdemokrater gav före valet
            1994. Det lät ofta som om det skulle lösa sig bara de elaka borgarna
            försvann. Det var väldigt konkreta löften ibland. Den öppna arbetslösheten
            skulle vara under 5 % 1995.
          </note>
          <note n="8137e6c2">
            Nu har regeringen tyvärr misslyckats på detta område. Det ligger
            ingen skadeglädje i det konstaterandet.
          </note>
          <note n="1d464c9a">
            Vi i Folkpartiet har rätt klart för oss vilket problemet är och
            vad ni har gjort för fel, men det skulle vara mycket intressant
            att höra vad arbetsmarknadsministern anser är huvudanledningen
            till att det har misslyckats.
          </note>
          <note n="fd5a3d60">
            Anf. 129 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="ab307309">
            Herr talman. Det stämmer att Socialdemokraterna i en motion till
            riksdagen våren 1994 föreslog en rad åtgärder som den dåvarande
            riksdagen sade nej till.
          </note>
          <note n="caf6cfed">
            När vi tillträdde i oktober 1994 hade vi att hantera situationen
            sådan den såg ut då.
          </note>
          <note n="c3847832">
            Ola Ström använder ordet misslyckad om det vi har åstadkommit.
            Vi har under 1995 ökat sysselsättningen i Sverige med i storleksordningen
            50 % mer än genomsnittet för Europa. Min motfråga även till Ola
          </note>
          <note n="f219dec7">
            Ström måste därför bli: Vilken beteckning skall man sätta på
            perioden 1991-1994, när sysselsättningen minskade med en halv
            miljon, om en sysselsättningsökning som är 50 % större än genomsnittet
            för Europa kallas misslyckande?
          </note>
          <note n="854f1f93">
            Anf. 130 OLA STRÖM (fp)
          </note>
          <note n="7dc1c7e4">
            Herr talman! Före detta statsrådet Mona Sahlin säger numera att
            de som talar om arbetslösheten som ett problem som borgarna ställt
            till med gör det alldeles för enkelt för sig. Jag tycker att hon
            har rätt i det.
          </note>
          <note n="a5befa29">
            Det var självklart inget bra resultat perioden
          </note>
          <note n="a07c9227">
            1991-1994 heller, men det tröstar ju inte dem som är arbetslösa
            i dag. Skillnaden är att Socialdemokraterna har gått ut med väldigt
            tydliga löften om att arbetslösheten skulle gå ned. Nu ger man
            ytterligare löften om detta.
          </note>
          <note n="08a91a7e">
            Man måste vara försiktig med sådana löften. Man ger ju hopp till
            människor om att de skall få jobb, och när de sedan ser att detta
            inte infrias blir de naturligtvis oerhört besvikna.
          </note>
          <note n="055d562f">
            Min fråga kvarstår. Vad är den huvudsakliga anledningen till
            att det har tagit så lång tid innan man börjat se någon form av
            resultat eller minskning av arbetslösheten?
          </note>
          <note n="9ca16097">
            Anf. 131 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="c222e153">
            Herr talman! Jag delar Mona Sahlins uppfattning att borgarna
            inte är ansvariga för allt, men en halv miljon jobb är ändå ganska
            mycket.
          </note>
          <note n="38be2c15">
            Sedan hade vi återigen den här anknytningen till våren 1994.
            Vi ville föra en annan politik då, men vi hade inte stöd i parlamentet
            för det. Nu har vi gett oss på den svåra uppgiften att klara av
            både att sanera statsfinanserna och att pressa ned arbetslösheten.
          </note>
          <note n="f9b9ed39">
            Det går snabbare, både när det gäller statsfinanserna och när
            det gäller sysselsättningsökningen, än för de andra europeiska
            länderna. Men det går inte tillräckligt snabbt. Därför har vi
            nu satt upp ett mål för oss, nämligen att till år 2000 halvera
            arbetslösheten. Det är ett tufft och svårt mål, men socialdemokratin
            är fullt övertygad om och engagerad i att vi skall nå det målet,
            på samma sätt som vi når målet om en budget i balans 1998. Det
            är också ett tufft och svårt mål.
          </note>
          <note n="af143688">
            Låt oss utvärdera det här när vi ser hur vi har klarat det år
            2000. Jag är övertygad om att vi kommer att göra allt vi kan,
            och jag tror också att vi skall klara det.
          </note>
          <note n="65dcda6c">
            Anf. 132 DAN ERICSSON (kds)
          </note>
          <note n="0e751911">
            Herr talman! Vi hade ju nyss en arbetsmarknadspolitisk debatt,
            och nu tycker jag att arbetsmarknadsministern glider undan ansvaret.
            I dag har vi
          </note>
          <note n="411a08d7">
            31 400 fler öppet arbetslösa än vid valdagen för ett och ett
            halvt år sedan. Tror arbetsmarknadsministern att de som röstade
            på Socialdemokraterna röstade för en ökad arbetslöshet? Det trodde
            inte de; de trodde på era löften. Så försök inte glida ifrån detta!
          </note>
          <note n="0022acaf">
            Jag har också på arbetsmarknadsministerns tidigare inlägg att
            han inte tar till sig de andra förslag som kommer på hur vi skall
            få fler i arbete. Han avvisar dem i stället. Varför inte på allvar
            pröva de förslag som läggs fram?
          </note>
          <note n="f3f9ae46">
            Anf. 133 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="20331456">
            Herr talman! Först har jag en sakupplysning. Dan
          </note>
          <note n="d8e0730b">
            Ericsson har använt den där siffran om arbetslösheten förut i
            dag. Jag har kollat den, och den är inte korrekt.
          </note>
          <note n="3ac89d40">
            Den öppna arbetslösheten är i dag lägre än den var på valdagen
            1994.
          </note>
          <note n="7ff8997a">
            Sedan vill jag ha svar på en sak. Om nu Dan
          </note>
          <note n="23bc2709">
            Ericsson hade så oerhört många goda idéer om hur man skulle kunna
            pressa ned arbetslösheten och öka sysselsättningen, hur kan det
            då komma sig att det försvann en halv miljon jobb under den tid
            då Dan
          </note>
          <note n="aa4dff21">
            Ericsson hade stöd i parlamentet?
          </note>
          <note n="7f08f516">
            Anf. 134 DAN ERICSSON (kds)
          </note>
          <note n="62f3a777">
            Herr talman! Min sifferuppgift är hämtad från
          </note>
          <note n="46795542">
            AMS statistik via Riksdagens utredningstjänst, så den kan Anders
            Sundström inte på något sätt vifta bort.
          </note>
          <note n="d063a388">
            Det är bara att konstatera att den öppna arbetslösheten är högre
            i dag än för ett och ett halvt år sedan. Frågan kvarstår: Tror
            arbetsmarknadsministern att det var det som de som röstade på
            Socialdemokraterna förväntade sig?
          </note>
          <note n="1f72dfd7">
            Vad beträffar de här 500 000 jobben vet vi vilken situation det
            handlade om. Vi förlorade många jobb på grund av brister i politiken
            under 20 år dessförinnan. Vi har försökt vända detta, och vi var
            också på väg att vända det. Vad det nu handlar om är att arbetslösheten
            ökar. Varslen ökar, och det är dystert på arbetsmarknaden. Det
            är den situationen vi har i dag.
          </note>
          <note n="7d333d7a">
            Anf. 135 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="6d4823e3">
            Herr talman! Sanningen är att Sverige under åren
          </note>
          <note n="fc79e3b0">
            1990-1991 hade Europas högsta sysselsättning. Vi hade det största
            privata näringslivet i Europa, tillsammans med Storbritannien.
            Vi hade den största offentliga sektorn, vilket gjorde det möjligt
            att ha en stor privat sektor.
          </note>
          <note n="2d4c0277">
            Sedan gick det snett. Men jag har litet svårt att förstå att
            skulle vara just detta, att vi hade ett så stort näringsliv år
            1990, som var orsaken till att det blev så bekymmersamt åren 1991-1994.
          </note>
          <note n="ac622163">
            Sedan vill jag återigen slå fast att arbetslösheten på valdagen
            1994 var drygt 360 000 öppet arbetslösa.
          </note>
          <note n="de0141bf">
            Det är något lägre i dag.
          </note>
          <note n="0d9d7e81">
            Äldre långtidsarbetslösa
          </note>
          <note n="012c9fbc">
            Anf. 136 EWA LARSSON (mp)
          </note>
          <note n="fe18381e">
            Herr talman! Jag vill ställa en fråga till arbetsmarknadsministern
            angående äldre människor och orättvisor.
          </note>
          <note n="6497c90a">
            Ser man till medierna i dag kan man tro att det inte finns människor
            som är över 50 år i det här landet. Av en rapport som Arbetsmarknadsdepartementet
            lämnade i våras framgår att arbetslösheten bland de äldre i Sverige
            ökar mer än i de övriga OECD-
          </note>
          <note n="38be8cd4">
            länderna. Med äldre menas i det här avseendet människor mellan
            50 och 55 år.
          </note>
          <note n="5c739588">
            På vilket sätt stöder arbetsmarknadsministern människor som ställs
            utan arbete efter det att de fyllt
          </note>
          <note n="ec236b9a">
            50 år? Vilken kompetensutveckling erbjuds? Vad finns, så att
            säga, i sykorgen?
          </note>
          <note n="faf112f8">
            Anf. 137 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="d041c653">
            Herr talman! Om man tittar på hur arbetsmarknaden just nu utvecklas
            ser man att arbetslösheten bland ungdomarna minskar kraftigt.
            Däremot gör den inte det för de äldre. Därför är den fråga som
            Ewa Larsson tar upp mycket viktig. Hur skall vi, med den tillväxt
            vi har i dag och med den bedömning vi gör av arbetsmarknaden de
            närmaste åren, förhindra att många äldre fastnar i långtidsarbetslöshet?
          </note>
          <note n="df832aee">
            Detta är ett viktigt uppdrag som den arbetsmarknadspolitiska
            kommittén har att fundera över. Jag väntar med stor spänning på
            de förslag kommittén kommer med, och jag hoppas att vi i riksdagen
            under hösten skall kunna komma med nya, djärva idéer om hur vi
            klarar situationen för de äldre långtidsarbetslösa.
          </note>
          <note n="4ade4683">
            Anf. 138 EWA LARSSON (mp)
          </note>
          <note n="97ba3a69">
            Herr talman! Det låter lovande med nya, djärva idéer.
          </note>
          <note n="9bde2044">
            Under 1994-1995 var endast 3 % av dem som påbörjat arbetsmarknadsutbildning
            över 55 år. Studiemedel bör man inte söka om man är över 45 år.
            För särskilt vuxenstudiestöd är gränsen 50-55 år.
          </note>
          <note n="cbb1ff69">
            Det kanske behövs ett samlat grepp, en helhetssyn på människan.
            Kanske arbetsmarknadsministern och utbildningsministern skall
            samarbeta så att också människor som har fyllt 50 år kan finna
            en meningsfull framtid och gå vidare när de står vid det tredje
            frigörelsesteget i livet.
          </note>
          <note n="8a7d199e">
            Anf. 139 Arbetsmarknadsminister ANDERS
          </note>
          <note n="aa3c0122">
            SUNDSTRÖM (s)
          </note>
          <note n="93f843bd">
            Herr talman! Det vore säkert bra om utbildningsministern och
            jag jobbade ihop. Men jag tycker också att det behövs någonting
            annat. En sak är ju rätt märklig. Vi är nu på väg in i kunskapssamhället.
          </note>
          <note n="29527dff">
            Mycket av sin kompetens får man ju med åren, men ju mer vi satsar
            på kunnande och kompetens, desto snabbare slås man ut från arbetsmarknaden.
            Det är något fel i det resonemanget.
          </note>
          <note n="292c86fd">
            Jag menar att detta är ett ansvar för många i det svenska samhället.
            Om vi bygger ett kunskapssamhälle som egentligen innebär att man
            går väldigt länge i skolan och sedan bara är gångbar på arbetsmarknaden
            något enstaka år blir inte något bra, generöst och solidariskt
            samhälle.
          </note>
          <note n="1d8af6a5">
            Den viktigaste insatsen tycker jag är det ständiga lärandet,
            att se till att människor hela tiden är gångbara på arbetsmarknaden.
            Jag hoppas att de samtal vi skall ha med parterna senare i vår
            skall leda fram till idéer om hur framför allt parterna skall
            kunna ta ett större ansvar för att människor är gångbara på arbetsmarknaden
            fram till pensionsåldern.
          </note>
          <note n="4efb2141">
            Naboavtalet med Norge
          </note>
          <note n="8724a5b2">
            Anf. 140 ALF ERIKSSON (s)
          </note>
          <note n="68436a96">
            Jag har ingen fråga till arbetsmarknadsministern, men jag har
            en fråga till jordbruksministern.
          </note>
          <note n="2bc9df3c">
            Våra relationer med Norge har inte varit de allra bästa under
            de senaste veckorna, i synnerhet inte när det gäller fiskefrågorna
            och tillgången till fisket i
          </note>
          <note n="3352bac6">
            Nordsjön. Det är frågor i anslutning till det s.k. naboavtalet.
            Min fråga gäller de förhandlingar som har skett och sker: Har
            de gett några positiva resultat?
          </note>
          <note n="100effa9">
            Anf. 141 Jordbruksminister MARGARETA
          </note>
          <note n="85c1bae1">
            WINBERG (s)
          </note>
          <note n="1f225ab9">
            Herr talman! Det är två frågor som har med Norge att göra som
            vi för närvarande diskuterar inom EU.
          </note>
          <note n="127a26b9">
            Den ena frågan är den som Alf Eriksson tar upp, som rör naboavtalet.
            Det är ett särskilt avtal mellan Sverige och Norge sedan många
            år tillbaka, där Norge har velat skära ned vår kvot ganska ordentligt.
            Vi menar då från svensk sida att de skäl som norrmännen uppger
            för att skära ned så kraftigt inte finns.
          </note>
          <note n="8b8276bf">
            Den andra frågan som komplicerar det hela är att
          </note>
          <note n="5e0c5fdf">
            Norge i oktober eller november kraftigt höjde tullarna på vissa
            livsmedelsprodukter, beredda produkter. Man gjorde det dels med
            hänvisning till att Sverige nu är
          </note>
          <note n="c1a56afd">
            EU-medlem, dels med hänvisning till det nya GATT-
          </note>
          <note n="50b42657">
            avtalet, dvs. att Uruguayrundan fick sin lösning under fjolåret.
          </note>
          <note n="4fca19b1">
            Båda dessa saker är problematiska för Sverige. Vi har haft diskussioner
            om dem i Bryssel. Det är inte
          </note>
          <note n="9b32d27a">
            Sverige som förhandlar med Norge, utan det är EU.
          </note>
          <note n="c86e572e">
            Men EU har förhandlat på uppgifter från Sverige och har också
            velat se till att svenska intressen skall tillgodoses. Nu håller
            man på att diskutera detta i Bryssel, och jag har goda förhoppningar
            om att en lösning skall kunna uppnås inom en relativt kort period.
          </note>
          <note n="1b324783">
            Utbildningssatsningar
          </note>
          <note n="f3e4d38c">
            Anf. 142 KARIN PILSÄTER (fp)
          </note>
          <note n="53211fa6">
            Herr talman! I går kunde jag se i TT-
          </note>
          <note n="3f6d7559">
            meddelandena att utbildningsministern tycker att man skall stoppa
            Dennispaketet och satsa på utbildning i stället. Jag skulle då
            vilja fråga utbildningsministern om han anser att tillgången på
            högre utbildning, arbetsplatser och annan service på Södertörn
            är så god att dubbelspårsutbyggnaden och 15-
          </note>
          <note n="4eae7fc0">
            minuterspendeltrafiken är felaktiga och onödiga, att tunnelbane-
            och busstrafiken är så god att någon upprustning där inte alls
            behövs. Eller menar utbildningsministern att Stockholmsbilisterna
            inte genom bilavgifter skall betala ringleder utan att Stockholmsstudenterna
            genom skolavgifter skall betala nya utbildningsplatser?
          </note>
          <note n="13b174f7">
            Anf. 143 Utbildningsminister CARL
          </note>
          <note n="27e76e37">
            THAM (s)
          </note>
          <note n="a64dff28">
            Herr talman! Vi hade i går en mycket intressant diskussion om
            återkommande utbildning. Alla är nu för återkommande utbildning,
            och det är väldigt glädjande. Men det betyder inte bara att vi
            skall bygga ut skolor, gymnasier, vuxenutbildning och högskolor,
            utan det betyder också att samhället i övrigt skall satsa på kultur
            och utbildning och nyttiggöra sig av denna utbildning. Det är
            mängder av institutioner, bibliotek och allt möjligt som skall
            vara den infrastruktur som bär upp också framtidens Sverige och
            framtidens näringsliv. Vi skymtar ett i verkligt god mening lärande
            och kunskapsbaserat samhälle.
          </note>
          <note n="45022af0">
            Då menade jag, vilket jag uttryckte något tillspetsat, att vi
            hellre skall satsa på utbildning och människor än satsa på bilar.
            Det var grundtanken i mitt uttalande, och det står jag fast vid.
          </note>
          <note n="66ed27db">
            Anf. 144 KARIN PILSÄTER (fp)
          </note>
          <note n="a6f95965">
            Herr talman! När utbildningsministern eller andra representanter
            för regeringen pratar om Dennispaketet skall man då inte utgå
            från att det verkligen är Dennispaketet de menar, utan det kan
            vara något helt annat. Det kanske inte alls är regeringens mening
            att försöka stoppa de kollektivtrafiksatsningar och andra satsningar
            som ingår i Dennispaketet, utan det kan alltså vara något annat
            de talar om, i mera överförd, bildlig bemärkelse.
          </note>
          <note n="c96f43a7">
            Anf. 145 Utbildningsminister CARL
          </note>
          <note n="27e76e37">
            THAM (s)
          </note>
          <note n="bd50ba52">
            Herr talman! Dennispaketet, som består av flera stora delar,
            är ingalunda, såvitt jag förstår, någon bildlig anrättning, utan
            ett synnerligen konkret ting.
          </note>
          <note n="12298ba4">
            Enligt min mycket bestämda uppfattning finns det goda skäl att
            pröva olika delar i det förslaget. Det är inte regeringen som
            prövar detta.
          </note>
          <note n="7074cfb5">
            Däremot är det helt riktigt att det också har en symbolisk kraft
            vad samhället i stort, dvs. kommuner, landsting, regering och
            riksdag, satsar på och vad man tycker är viktigt för framtiden.
            Är det stora investeringar i den gamla klassiska, traditionella
            infrastrukturen, som vägar, järnvägar och sådant? Ja, det kanske
            är viktigt. Men är det viktigare än investeringar i informationsteknik,
            i utbildning, i allt det som bär upp det här och som kan skapa
            just det kunskapssamhälle som vi så ofta talar om? Det är det
            som är den grundläggande frågan. Där är mitt svar klart: Jag tror
            att det är den senare typen av investeringar som vi skall satsa
            på.
          </note>
          <note n="b3b7dd4e">
            Anf. 146 KARIN PILSÄTER (fp)
          </note>
          <note n="0a79731c">
            Herr talman! Jag kan i mångt och mycket dela den uppfattningen,
            men trots allt återstår det faktum att det inte ens med våra nya,
            moderna datasystem är så lätt att ta modemet från Botkyrka till
            riksdagen.
          </note>
          <note n="29489953">
            Anf. 147 EWA LARSSON (mp)
          </note>
          <note n="cf59da0d">
            Herr talman! I mitt framtida samhälle behöver vi inte resa så
            ofta, och när vi gör det utnyttjar vi moderna kommunikationsmedel
            och inte föråldrade förbränningsmotorer. Dennispaketets bildliga
            kraft för mig är en urtidsödla.
          </note>
          <note n="77ceb003">
            Avser utbildningsministern att samarbeta med kommunikationsministern
            i den här frågan?
          </note>
          <note n="fc974253">
            Anf. 148 Utbildningsminister CARL
          </note>
          <note n="27e76e37">
            THAM (s)
          </note>
          <note n="47999450">
            Herr talman! Alla statsråd samarbetar alltid med alla statsråd.
          </note>
          <note n="31a4989a">
            Sysselsättningen för invandrare
          </note>
          <note n="fd3739c6">
            Anf. 149 INGER LUNDBERG (s)
          </note>
          <note n="fd3639c5">
            Jag skulle vilja ställa en fråga till invandrarministern.
          </note>
          <note n="5ae48bb3">
            Den höga arbetslösheten bland många invandrargrupper tillhör
            de allvarligaste frågorna i det svenska samhället i dag. Det var
            därför väldigt positivt att regeringen anslog 125 miljoner till
            okonventionella satsningar i miljonprogramsområdena. Den hade
            bara en allvarlig brist, och det var att den enbart avsåg storstadsområdena
            och kommuner i storstadsområdenas närhet. Problemet är mycket
            allvarligt i stora delar av landet.
          </note>
          <note n="5667598b">
            Jag vill därför fråga invandrarministern om han är beredd att
            återkomma till riksdagen senare med förslag som möjliggör en bred,
            okonventionell satsning på sysselsättning för invandrare i miljonprogramsområdena
            i hela landet.
          </note>
          <note n="c31806db">
            Anf. 150 Statsrådet LEIF BLOMBERG (s)
          </note>
          <note n="94c77d5f">
            Herr talman! De 125 miljonerna skulle användas för att ta fram
            nya tankegångar och nya verktyg, och vi ville göra en begränsad
            satsning för att lära av de erfarenheterna.
          </note>
          <note n="5f9b9968">
            Invandrarpolitiska kommittén sitter för närvarande och funderar
            över vilka metoder och vilka verktyg vi kan använda för att bli
            bättre på att ge människor med annan bakgrund förutsättningar
            att bli jämlika med människorna i vårt land. De förslagen kommer
            vi att se i början på april, och därefter kommer också riksdagen
            med önskvärd tydlighet att få ta del av dessa förslag.
          </note>
          <note n="51404cd6">
            Anf. 151 INGER LUNDBERG (s)
          </note>
          <note n="7c961c4c">
            Herr talman! Det är bra, och jag ser positivt på att invandrarministern
            kommer med ett brett program för att söka olika vägar att stärka
            invandrarnas ställning på arbetsmarknaden. Men jag vill varna
            för att utvecklingsarbetet bara sker i storstadsområdena. Jag
            tror att det ligger en fara i att inte låta den kreativitet som
            finns i kommuner som Norrköping, Karlskoga och Västerås också
            få stöd. Man kan då tappa väldigt mycket av de fina idéer som
            finns i hela landet. Visst kan man få kreativitet utan extra pengar,
            men jag tror att den typen av stödinsatser som de 125 miljonerna
            spelar en viktig roll för att sätta fart på absolut nödvändiga
            processer.
          </note>
          <note n="1b8309fe">
            Anf. 152 Statsrådet LEIF BLOMBERG (s)
          </note>
          <note n="28cd83da">
            Herr talman! Det finns också tankegångar i den riktningen, i
            hela det politiska utbudet. Arbetsförmedlingarna har bl.a. fått
            extra resurser just för att öka personaltätheten i vissa områden,
            så att man bättre skall kunna förmedla och skapa kontakter mellan
            arbetsgivare och personer med invandrarbakgrund.
          </note>
          <note n="1ec54a4d">
            Det är en viktig del i det här.
          </note>
          <note n="7335a9c1">
            Sedan har vi funderingar och gör överväganden på olika områden,
            och alla syftar till samma sak, nämligen att göra personer med
            invandrarbakgrund jämlika med svenskarna i vårt samhälle. Det
            inkluderar också de fall där vi kan se mycket påtagliga belägg
            för att det sker en uppenbar diskriminering av människor med invandrarbakgrund.
          </note>
          <note n="65c17169">
            Anf. 153 TREDJE VICE TALMANNEN
          </note>
          <note n="e6684dc4">
            Därmed har jag inte uppfattat någon ytterligare begäran om fråga.
            Det har varit en lång frågestund, med inte mindre än 127 inlägg.
          </note>
          <note n="e33e132e">
            Jag tackar statsråden för deras medverkan.
          </note>
          <note n="1b4da783">
            Ajournering
          </note>
          <note n="8cf6753e">
            Kammaren beslöt på förslag av tredje vice talmannen att ajournera
            förhandlingarna till kl. 15.55 då interpellationsdebatten skulle
            fortsätta.
          </note>
          <note n="bc3e7155">
            Återupptagna förhandlingar
          </note>
          <note n="fb44205b">
            Förhandlingarna återupptogs kl. 15.55.
          </note>
          <note n="f6346971">
            4 § Svar på interpellation 1995/96:40 om global livsmedelssäkerhet
          </note>
          <note n="7306659c">
            Anf. 154 Jordbruksminister MARGARETA
          </note>
          <note n="85c1bae1">
            WINBERG (s)
          </note>
          <note n="880291fb">
            Herr talman! Mot bakgrund av det kommande toppmötet om global
            livsmedelssäkerhet, som FN:s livsmedels- och jordbruksorganisation,
            FAO, anordnar i Rom i november i år, har Lena Klevenås frågat
            mig vilka åtgärder regeringen är beredd att vidta för att Sverige
            aktivt skall bidra till att förverkliga begreppet global livsmedelssäkerhet.
          </note>
          <note n="21547fdb">
            Global livsmedelssäkerhet är ett stort och komplicerat ämne.
            Det handlar om mycket mera än att öka produktionen av livsmedel
            och att öka biståndet. Lena
          </note>
          <note n="fc497d3a">
            Klevenås fråga är omfattande. Den visar hur komplicerad frågan
            om global livsmedelssäkerhet är. Jag har valt att inte svara på
            varje delfråga för sig, utan jag lämnar mitt svar i ett sammanhang.
          </note>
          <note n="1cc91cc1">
            Det är ingen lätt uppgift att nå målet om global livsmedelssäkerhet,
            som innebär "tillräckligt med näringsriktig mat till alla människor
            i alla tider". Som
          </note>
          <note n="d997f0ce">
            Lena Klevenås påpekar, lider ca 800 miljoner människor av undernäring
            och ca 40 000 barn beräknas dö varje dag på grund av brist på
            mat och rent vatten.
          </note>
          <note n="dc5a73b4">
            Detta kan inte få fortsätta. Det är nu vi måste vidta åtgärder
            för att snabbt förbättra situationen för dessa människor och undvika
            att i framtiden hamna i förödande katastrofsituationer med omfattande
            svält, överexploaterade naturresurser och förstörd miljö.
          </note>
          <note n="0c3affb9">
            Därmed skulle också antalet konflikter och krig i världen minska.
          </note>
          <note n="5589d983">
            Situationen är oroande, och vad jag sagt låter minst sagt dystert.
            I grunden är jag ändå optimistisk.
          </note>
          <note n="55a0de6e">
            Internationella forskningsrön tyder nämligen på att det fortfarande
            är möjligt att råda bot på situationen.
          </note>
          <note n="9d8bd0a0">
            Situationen är mycket allvarlig och hoten mot världens naturresurser
            och den biologiska mångfalden måste tas på största allvar. Det
            finns, enligt min mening, anledning att inta en försiktig attityd
            samtidigt som vi har anledning att vara optimistiska om att det
            fortfarande går att styra utvecklingen åt rätt håll.
          </note>
          <note n="777d25ab">
            Kampen mot misshushållningen med jordens naturresurser och kampen
            mot orättvisorna har fått en mera framträdande plats på de nationella
            och internationella dagordningarna. Vid mina samtal med svenska
            bönder och konsumenter får jag ständigt bevis för att även de
            anser att frågor om global livsmedelssäkerhet är viktiga. Detta
            intresse måste vi ta vara på.
          </note>
          <note n="28dea5bd">
            Det har gjorts en del framsteg i strävan att åstadkomma livsmedelssäkerhet
            under efterkrigstiden och sedan FAO grundades, men de har inte
            räckt eftersom problemen har angripits med ett alldeles för snävt
            synsätt. Jag tänker t.ex. på den gröna revolution som kraftigt
            ökade världens jordbruksproduktion men också ledde till utarmning
            av jorden och inte alltid gynnade den fattiga befolkningen. Vi
            måste nu ta lärdom av misstagen och intensifiera våra gemensamma
            insatser med nya synsätt i botten.
          </note>
          <note n="f11cc4c2">
            Därför välkomnar jag det toppmöte om global livsmedelssäkerhet
            som kommer att hållas i Rom i november i år. Sverige skall vid
            detta möte verka för enighet om att livsmedelsproduktionen i framtiden
            sker med metoder som främjar en hållbar utveckling av jordens
            naturresurser.
          </note>
          <note n="2c3c28fc">
            Det går inte att komma till rätta med global livsmedelssäkerhet
            endast genom ökad produktion, teknisk jordbruksforskning och livsmedelsbistånd.
          </note>
          <note n="7cbad8a3">
            Självklart skall det fortsatt produceras och forskas.
          </note>
          <note n="731929d0">
            När det gäller t.ex. att ta fram viktiga nya sorter av ris och
            majs är jordbruksforskningen av stor betydelse.
          </note>
          <note n="38974dce">
            Men den skall inte enbart ägna sig åt tekniska lösningar för
            att höja produktionen.
          </note>
          <note n="95e8ccfc">
            Svält och undernäring beror i grunden på fattigdom och dess orsaker.
            Det handlar främst om bristande köpkraft hos de fattiga och är
            således en fråga om ekonomisk och social utveckling och om en
            rättvis fördelning. Arbetslöshet, låg produktivitet, brist på
            utbildning och sjukvård samt ojämlikhet mellan könen är exempel
            på de verkliga orsakerna till att människor svälter.
          </note>
          <note n="9310612e">
            Vi politiker måste ta vårt ansvar, både på internationell, nationell
            och lokal nivå. Vi måste övertyga opinionen om att global livsmedelssäkerhet
            är en fråga som berör alla människor.
          </note>
          <note n="38e0320f">
            De största och djupaste problemen finns i dag i u-länderna. I-länderna
            måste bistå med råd och praktiska ekonomiska insatser för att
            u-länderna skall kunna ta sig ur den svåra situationen. Det gör
            vi bl.a.
          </note>
          <note n="057476c9">
            inom ramen för det internationella och svenska biståndet. Men
            det räcker inte. De rika länderna i västvärlden måste samtidigt
            vidta åtgärder på hemmaplan.
          </note>
          <note n="cb7be727">
            Det handlar om fördelning, och det krävs att vi tänker i nya
            banor. Vår egen syn på tillväxt och välfärd bör diskuteras. Måste
            vi ha ökad jordbruksproduktion för att kunna dela med oss av maten?
            Kan vi i västvärlden t.ex. fortsätta att äta kött i samma utsträckning
            som tidigare? Detta är exempel på frågeställningar som jag med
            hjälp av olika experter är i färd med att undersöka och ta ställning
            till.
          </note>
          <note n="dedaaa9f">
            Både vid FAO:s 50-årsjubileum i Québec och under FAO:s konferens
            i höstas i Rom framhöll jag att ett kostsamt toppmöte, som samlar
            världens stats- och regeringschefer, måste leda till konkreta
            resultat.
          </note>
          <note n="d0deebef">
            Även Sveriges uppfattning om fattigdomsbekämpningens betydelse
            för livsmedelssäkerheten och kvinnornas viktiga roll lyftes fram.
          </note>
          <note n="2b33e937">
            Kvinnor arbetar mycket. Ändå får kvinnor och flickor mindre mat
            än män och pojkar. Kvinnorna står för 80 % av livsmedelsproduktionen
            i de mest utsatta länderna i Afrika. Kvinnorna måste därför få
            delta aktivt i utvecklingsprocessen inom sitt eget område.
          </note>
          <note n="0a1dc501">
            Hur skall man kunna vända flykten från landsbygden, så att männen
            inte tvingas i väg till de överbefolkade och hårt exploaterade
            urbana områdena för att söka sin utkomst? Hur skall man kunna
            skapa alternativa sysselsättningar på landsbygden? Hur skall kvinnorna
            i u-länderna kunna avlastas i sina alltför tunga arbetsbördor?
          </note>
          <note n="0dcdeca9">
            Fortfarande utarbetas utvecklingsstrategier för uländerna utan
            att de människor som är direkt berörda konsulteras. Detta är fel.
            Bönderna i u-länderna är ofta mycket medvetna och kunniga om uråldriga
            beprövade metoder, som fungerar bäst i den egna jordbruksmiljön.
            Sådant skall man ta vara på och även ta lärdom av.
          </note>
          <note n="a427773b">
            Detta är exempel på områden som Sverige skall vidareutveckla
            och driva, närmast inför och under toppmötet om global livsmedelssäkerhet,
            men även i ett längre perspektiv. Vi måste också kämpa mot den
            föråldrade uppfattning som innebär att ökad produktion och livsmedelsbistånd
            är lösningen på global livsmedelssäkerhet.
          </note>
          <note n="bab5f149">
            Från svensk sida skall vi också kraftfullt verka för att utvecklingen
            sker med målet att även bevara jordens naturresurser. Agenda 21
            från FN:s miljökonferens i Rio är en omfattande och konkret handlingsplan
            för hur de olika delmålen skall nås. En stor del av dessa faller
            inom FAO:s verksamhetsområde, men även andra FN-organ och biståndsgivare
            berörs i hög grad. Sverige skall arbeta för att FAO:s toppmöte
            om global livsmedelssäkerhet skall resultera i en liknande form
            av resultatinriktad handlingsplan. Ett slutdokument som bara innehåller
            en mängd vackra ord går inte att försvara.
          </note>
          <note n="da57dc7e">
            Anf. 155 LENA KLEVENÅS (s)
          </note>
          <note n="a7dc79ed">
            Herr talman! Jag tackar jordbruksministern för svaret. Jordbruksministern
            har valt att inte svara på mina fem specificerade frågor var för
            sig, utan har svarat i ett sammanhang. Jag accepterar den ordningen,
            även om frågan om vad Sverige kan göra i EU har blivit helt obesvarad.
            Men det kanske inte spelar så stor roll. Jag tror att vi måste
            finna lösningar och sätt att arbeta på alla plan, och det kanske
            inte spelar så stor roll om vi inte just i dag specificerar på
            vilket plan vi skall börja med de här lösningarna.
          </note>
          <note n="422452f2">
            Vi är eniga i mycket, tror jag, t.ex. hur vi ser på problemet
            med global livsmedelssäkerhet. Det är ett nytt begrepp som lanseras.
            Frågan är så stor att det nästan är förmätet att ta upp och diskutera
            den. Samtidigt måste de viktiga frågorna någon gång diskuteras.
            Därmed inte sagt att jag har någon lösning eller att vi kommer
            fram till en lösning här i dag.
          </note>
          <note n="648ec900">
            Men det är ändå så oerhört viktigt att inte bara beskriva hur
            det står till, som både jag och jordbruksministern har gjort i
            många sammanhang, och som man kortfattat kan sammanfatta i att
            800 miljoner människor i u-länderna inte har mat för dagen, att
          </note>
          <note n="85f470b6">
            40 000 barn dör av svält varje dag. Det är någonting fruktansvärt
            ohyggligt som vi har vant oss vid och vant oss vid att förtränga
            så att det aldrig är någon nyhet och aldrig diskuteras. På något
            sätt måste vi ändra på detta och därom är vi eniga. Det som återstår
            efter all beskrivning är det som Sten Ebbersten brukar kalla HKVD-frågan,
            hur-kommer-vi-dit-frågan. Hur kommer vi till en lösning på det
            här problemet?
          </note>
          <note n="619f85b1">
            Jag tycker att det mesta i ministerns svar är bra, men det är
            en sak som jag inte gillar. Det är när hon säger att man skall
            inta en försiktig attityd. Det tycker inte jag. Jag tycker om
            att hon säger att vi skall ha nya synsätt, skapa opinion, ta vara
            på det intresse som finns hos bönderna och att vi skall fundera
            över vad tillväxt är. Men om man vill förändra opinioner och förändra
            attityder kan man inte inta en försiktig attityd, då måste man
            i alla fall själv vara säker på att man vill det man håller på
            med.
          </note>
          <note n="fa1ad249">
            De nya synsätten är oerhört viktiga. Jag tycker t.o.m. att det
            är utifrån den världsbild som en människa har, och som en politiker
            har, som hon agerar.
          </note>
          <note n="6dc90b35">
            Man kan nästan säga att verklighetsuppfattningen är så viktig
            att den är den värld man lever i.
          </note>
          <note n="1635f753">
            Det är mycket som brister i vår verklighetsuppfattning. Jag kan
            ta ett exempel från en som jag tror ny förening som heter Den
            goda jorden - dialogen.
          </note>
          <note n="09d53e9b">
            Det gäller en verklighet som vi ofta förtränger eller som vi
            inte bryr oss om. Vi pratar ofta om BNP, tillväxt och sådant,
            men här pratar man om någonting som kallas för NPP, nettoprimärproduktion.
            Det är någonting fullkomligt grundläggande. Det betyder den totala
            fotosyntesproduktionen på hela jorden, minus den energi som växterna
            behöver för sitt eget uppehälle. Det kallas alltså nettoprimärproduktion.
            Det är vad vi alla som inte är växter, som inte klarar av fotosyntesen,
            har att leva av.
          </note>
          <note n="745cec5f">
            På ett eller annat sätt lägger vi redan nu genom vår aktivitet
            beslag på 40 % av den potentiella landbaserade nettoprimärproduktionen.
            Om bara 50 år är vi dubbelt så många. Med bibehållen standard,
            ekonomisk aktivitet och liknande - alltså inte någon ökad standard,
            utan bara bibehållen, med alla klyftor och allting - skulle vi
            ha lagt beslag på 80 % av den här nettoprimärproduktionen. Det
            är fullkomligt omöjligt.
          </note>
          <note n="58888dfc">
            Människor kan inte ensamma ta i anspråk åtta tiondelar av all
            den verksamhet som alla planetens arter har att leva av. Det är
            sådana grundfakta som vi så lätt bara tränger undan. Om vi hade
            det litet mer tillgängligt tror jag att vi skulle angripa den
            här frågan på ett bättre sätt och inte behandla naturen som om
            den var en förhandlingspart.
          </note>
          <note n="d26652d7">
            Jordens vänner tycker jag är en grupp människor som jordbruksministern
            verkligen skulle ta i anspråk för att försöka sprida de nya synsätten
            och påverka opinionen. De har gjort beräkningar på miljöutrymme.
          </note>
          <note n="190c9a51">
            Jag tar upp det i min interpellation. Det miljöutrymme som varje
            människa har överskrider vi svenskar långt.
          </note>
          <note n="8eeaa27e">
            Om alla människor är lika mycket värda, om alla människor skall
            ha samma utrymme för sin konsumtion innebär det för t.ex. köttkonsumtionen,
            som kan passa bra att diskutera i det här sammanhanget, 50
          </note>
          <note n="1b0d6b9c">
            gram kött om dagen och inte 180 som vi nu har.
          </note>
          <note n="0e8cd1be">
            En annan viktig fråga som jag vill ta upp, om vi bortser från
            världsbilden, gäller ekologiskt jordbruk.
          </note>
          <note n="ddf8f899">
            Vi har Agenda 21, och ministern tar upp i sitt svar att vi måste
            ha en bärkraftig och uthållig jordbrukspolitik över hela världen.
            Jag skulle vilja återge det Sten
          </note>
          <note n="77bb35cb">
            Ebbersten har sagt: Det vi i Sverige kanske bäst skulle kunna
            verka för i det globala perspektivet är att visa att det i en
            modern industristat, ett samhälle som vårt, går att komma i harmoni
            med biologi och ekonomi, att det går att ordna livsmedelsförsörjningen
            och jordbruket så att de inte kommer i konflikt med biologiska
            och ekologiska lagar, utan t.o.m. kan utgöra en förstärkande del
            i det stora ekosystemet i biosfären.
          </note>
          <note n="bf495139">
            Ytterligare frågor som är av oerhörd vikt och som jag får återkomma
            till är vattenfrågan, vår konsumtion och vår tillväxt. Jag återkommer
            till detta.
          </note>
          <note n="e7e4b6f0">
            Anf. 156 Jordbruksminister MARGARETA
          </note>
          <note n="85c1bae1">
            WINBERG (s)
          </note>
          <note n="532776b9">
            Herr talman! Först några ord om verklighetsuppfattningen. Det
            är klart att den är grundläggande. Det vi vet är vad den statistik
            och de siffror som gäller nu säger. Tittar vi på t.ex. befolkningsstatistiken
            vet vi att vi 1990 var 5,3 miljarder människor på jorden. Det
            vet vi. Vad vi kan anta är att vi år 2010 - detta enligt
          </note>
          <note n="052a50bd">
            FAO:s antaganden - är 7,6 miljarder människor och år 2030 är
            vi 8,5 miljarder.
          </note>
          <note n="8347fb69">
            Tittar man på utvecklingen ser man att befolkningstillväxten
            under 70-talet var 2 % per år. Nu är den litet mindre, nu är den
            1,7 %.
          </note>
          <note n="3823d6e0">
            Tittar man på tillgången till mat ser man att spannmålsproduktionen
            under 80-talet ökade med
          </note>
          <note n="c4babe79">
            40 % i u-länderna och med 54 % i Kina exempelvis.
          </note>
          <note n="77bb0adb">
            Om man tittar på alla tillgängliga prognoser som görs för framtiden
            visar de att spannmåls- eller matproduktionen inte ökar i samma
            takt som folkmängden.
          </note>
          <note n="bfd5bcf1">
            Vi får alltså mindre att dela på per person.
          </note>
          <note n="b7701511">
            Det stora frågetecknet här är Kina. Då kan man inte använda sig
            av en verklighetsuppfattning, för vi vet inte hur verkligheten
            blir. Här finns det många frågetecken. Kommer de att minska sin
            spannmålsproduktion och köpa mer spannmål utifrån? Det påverkar
            i så fall de andra blocken, jag tänker på EU
          </note>
          <note n="9e417e94">
            och USA, vi som i dag är exportörer av spannmål. Det påverkar
            spannmålsbalansen och därmed världsmarknadspriset på spannmål.
            Det kommer att gå upp.
          </note>
          <note n="185356a1">
            Hur kommer kineserna att äta? De blir ju så många fler, och deras
            materiella standard väntas växa.
          </note>
          <note n="7d02f83d">
            Kommer de att fortsätta att äta vegetabilier, eller kommer de
            i ökad utsträckning att gå över till animalier? Också detta får
            en väldig påverkan på EU:s,
          </note>
          <note n="c315cbae">
            USA:s och Kanadas, men för den delen också Australiens och Nya
            Zeelands, jordbruksproduktion.
          </note>
          <note n="b774c138">
            Så till frågan om vad man kan göra i EU. Jag vill gärna ge en
            kommentar där. Jag brukar säga att allt hänger ihop, beroende
            på vilken syn man har i de här frågorna. Men jag måste säga att
            jag inte är riktigt klar över vilken syn som är realistisk när
            det gäller
          </note>
          <note n="c365055f">
            Kina och Afrika söder om Sahara. Beroende på vilken syn man kommer
            fram till drivs en viss linje i EU.
          </note>
          <note n="082a9578">
            Hittills har det i EU funnits ett överskott, vilket har dumpats
            i tredje världen. Det har dumpats, med exportstöd från EU till
            de här länderna, till väldigt låga priser. Detta har lett till
            en avfolkning av landsbygden och till en proletarisering i städerna.
            Det har nämligen varit mera lönsamt att köpa mat på marknaderna
            i huvudstäderna än att bli bönder och odla på landsbygden; detta
            alltså just på grund av den politik som EU
          </note>
          <note n="0a565a65">
            och USA har fört.
          </note>
          <note n="87e00e8a">
            Plötsligt har nu världsmarknadspriset blivit litet högre, så
            det är kanske inte för dagen det som är det mest aktuella. Men
            med detta vill jag visa hur det globala perspektivet, den globala
            synen, påverkar också besluten i EU:s ministerråd respektive,
            får vi hoppas, i USA.
          </note>
          <note n="48478fcc">
            Anf. 157 LENA KLEVENÅS (s)
          </note>
          <note n="ad00e619">
            Herr talman! Befolkningsökningen är naturligtvis ett stort problem
            när det gäller att se till att alla människor får mat för dagen.
            Men det är egentligen inte det som jag ville diskutera här i dag,
            eftersom det kanske är att se grandet i broderns öga men inte
            bjälken i sitt eget. Vår konsumtion ökar ju i samma takt.
          </note>
          <note n="39824ac6">
            Fattigdomsbekämpningen är en oerhört viktig fråga när man skall
            försöka se till att människor har möjlighet att skaffa sig mat.
            Det är jag den första att stryka under. Men när vi ser fattigdomen
            i u-länderna tycker jag att vi nästan alltid gör en felanalys.
            Vi säger ju att vi skall höja de fattiga folkens standard till
            samma nivå som vår. Det måste vi göra, men vi säger inte att det
            faktiskt är omöjligt att höja alla människors standard till samma
            nivå som vår. Vår nivå är nämligen för hög. Jorden klarar inte
            ens nu att vi som är ungefär 1 miljard människor lever på den
            standard som vi lever på. Skulle alla jordens fem sex miljarder
            människor leva på samma nivå som vi när det gäller standarden,
            skulle jorden drabbas av en ekologisk kollaps. För att klara att
            lyfta de fattiga folkens nivå till vår behövs det fyra fem jordklot
            till, och det går ju aldrig.
          </note>
          <note n="e702e920">
            Samtidigt som vi naturligtvis ser till att tillväxten kommer
            i gång i de fattiga länderna måste vi verkligen diskutera detta.
            Jag önskar jordbruksministern all lycka när hon skall försöka
            göra det i regeringen och i det socialdemokratiska partiet. Vi
            måste alltså diskutera vår materiella standard och vårt tal om
            alla människors lika värde. Samtidigt måste vi fundera över med
            vilken rätt vi tillåter oss själva en standard, t.ex.
          </note>
          <note n="2171806c">
            på matområdet, som inte är ekologiskt uthållig.
          </note>
          <note n="863653f4">
            Jag är också den första att stryka under på detta med att varje
            land borde ha rätt att försörja sin egen befolkning med mat. Jag
            är inte särskilt förtjust i livsmedelstransporter över jordens
            yta. Självklart skall varken EU eller Sverige - och inte heller
            några andra länder - dumpa billiga livsmedel och billig säd och
            därmed förstöra möjligheterna för fattiga bönder i u-länderna
            att producera sin mat. Något sådant vill de svenska bönderna -
            och för den delen inga bönder -
          </note>
          <note n="3e0c7b09">
            inte bli utsatta för. Självklart skall varje land ha rätt att
            försörja sin egen befolkning. Det ligger ett oerhört stort värde
            i att man känner självtillit.
          </note>
          <note n="22e82bf1">
            En sak i detta sammanhang vill jag emellertid att vi först noga
            kontrollerar, och det är vattentillgången.
          </note>
          <note n="8c163a66">
            Vi som lever i de industrialiserade och rika länderna är också
            väldigt rika på vatten. Malin Falkenberg, som är expert på detta
            område, säger att vi har blivit vattenblinda. Jag tror att vi
            är det. Vi är ju som människor faktiskt själva en del av vattnets
            kretslopp.
          </note>
          <note n="c96500e9">
            Allting drivs ju med vatten, inte minst växtligheten.
          </note>
          <note n="378cfbe2">
            Det finns länder där vattentillgången är för liten.
          </note>
          <note n="f1ae637f">
            Redan nu har vi dessutom problem med bevattningsjordbruken där
            man misshushållar med vatten och där vattnet inte räcker till.
            Jorden räcker inte till utan blir försaltad eller försumpad. Detta
            är ett stort problem. Jag är osäker på om man verkligen kan gå
            fram med den enkla lösningen att bara säga att varje folk skall
            försörja sig självt. Vi måste nog också på ett annat sätt analysera
            om det verkligen är möjligt i alla länder. Om detta är möjligt
            vill jag verkligen att vi gör det.
          </note>
          <note n="1c779b20">
            För att återkomma till det här med tillväxten kan jag säga att
            det nog är så att när tillväxten i ett land ökar, äter människor
            mera kött. Så är det i Kina. Vi ser med förskräckelse bilden framför
            oss att alla kineser börjar äta en biff eller ett ägg eller börjar
            köra bil.
          </note>
          <note n="a51b401e">
            Vi inser alla att då kommer det inte att hålla.
          </note>
          <note n="81cfeced">
            Just detta faktum tycker jag gör att vi själva borde fundera
            på vår egen livsstil. Vi har kanske kommit dithän att det finns
            andra, viktigare, värden att kämpa för än ökad materiell tillväxt.
          </note>
          <note n="7b9e8813">
            Anf. 158 Jordbruksminister MARGARETA
          </note>
          <note n="85c1bae1">
            WINBERG (s)
          </note>
          <note n="88362eac">
            Herr talman! Lena Klevenås pekar här på en mycket kontroversiell
            punkt: Kan man höja de fattiga folkens standard till vår nivå,
            eller måste vi tänka oss att sänka vår standard?
          </note>
          <note n="ed866028">
            Jag, liksom Lena Klevenås, hör till dem som ifrågasätter talet
            om att standarden för hela jordens befolkning skall kunna höjas
            till europeisk/västeuropeisk nivå. Jag tror inte att detta är
            möjligt. Det skulle ju förgöra mycket av våra resurser. Då får
            man ställa sig frågan: På vilket sätt kan vi förändra våra levnadsvanor
            och vårt konsumtionsmönster, och hur skall den opinionsbildningen
            gå till utan att det sker på ett sådant sätt att det framkallar
            skräck och domedagspredikningar, så att människor blir väldigt
            rädda? Rädda människor är inte benägna att ändra på sig.
          </note>
          <note n="0945446c">
            Inför toppmötet har regeringen beslutat att tillsätta en nationalkommitté
            bestående av parlamentariker och personer från olika organisationer.
            Kommitténs uppgift är att vara ett opinionsbildande organ. Under
            det här året fram till höstens toppmöte skall man försöka beskriva
            precis det som Lena Klevenås och jag här talar om. Jag för min
            del tänker vara ute mycket på skolor. Det viktigaste i det sammanhanget
            tror jag är att börja med barnen. Barnen förstår mycket bra sådana
            här saker och är de som är mest solidariska av alla. Ungdomar
            ute i olika europeiska länder t.ex. blir i allt större utsträckning
            vegetarianer eller veganer.
          </note>
          <note n="74f1c81c">
            De protesterar mot djurens förhållanden. De protesterar också
            därför att de ser det här i ett globalt perspektiv och ifrågasätter
            om vi i den rika världen kan äta kött i samma utsträckning som
            tidigare.
          </note>
          <note n="f127e064">
            När vi äter kött - åtminstone gäller det fläsk och kyckling -
            äter vi ju djur, som i sin tur äter samma saker som många människor,
            nämligen spannmål och vegetabilier. Det här är en mycket kontroversiell
            fråga med tanke på att vi i andra sammanhang pläderar för stöd
            till producenter av just fläsk och kyckling och uppmuntrar till
            export, t.ex. från Sverige, av den här typen av råvaror.
          </note>
          <note n="dc2da137">
            Det handlar alltså inte bara om att producera mera mat och om
            att producera maten i de här delarna av världen, utan det handlar
            också - kanske då mera grundläggande - om fördelningen av andra
            saker:
          </note>
          <note n="19c9bd97">
            fördelningen av arbetstillfällen och av rikedomar i övrigt, såsom
            naturresurser. Det handlar också om fördelningen av makt och hälsa
            eller sjukvård. Här kommer återigen kvinnornas viktiga roll in.
            På senare tid har det ju visat sig att i de u-länder där man satsar
            på kvinnorna och ser till att de får utbildning och en bättre
            hälsa är motståndskraften större mot en eventuellt kommande svältkatastrof.
            Därför är det också ett viktigt inslag i vår biståndsverksamhet.
          </note>
          <note n="9188b0d1">
            Just nu sitter en utredning som har i uppgift att se hur kvinnans
            roll i biståndsarbetet kan stärkas.
          </note>
          <note n="3b0cd757">
            Anf. 159 LENA KLEVENÅS (s)
          </note>
          <note n="5f813347">
            Herr talman! Jag är oerhört glad att FAO skall anordna ett toppmöte
            om livsmedelssäkerhet, att man har lanserat det nya begreppet,
            att man än en gång försöker ta itu med den enormt svåra frågan.
            Det är oerhört viktigt. Jag delar jordbruksministerns uppfattning
            om att kvinnornas roll när det gäller att se till att människor
            får mat är oöverskattad.
          </note>
          <note n="bdf61c6d">
            Jag gläder mig också åt att vi förmodligen snart kommer att få
            en proposition om ett sjätte biståndsmål där man tar upp jämställdheten
            och kvinnors roll som en viktig del i biståndet. Om inte kvinnor
            i de fattiga länderna har tillgång till t.ex. krediter kan de
            aldrig komma i gång med någon form av verksamhet som kan ge mat.
            Det är oerhört viktigt att de småkrediter som finns verkligen
            kommer många kvinnor till del.
          </note>
          <note n="9b471e5b">
            Jag har själv sett exempel på hur en kvinna genom att få tillgång
            till pengar motsvarande några hundra kronor kunnat köpa sig en
            gris, föda upp den och helt plötsligt komma på fötter och sedan
            driva detta vidare.
          </note>
          <note n="5552a919">
            En annan sak som är väsentlig är naturligtvis kvinnors arvsrätt.
            I många länder har kvinnor inte rätt att ärva vare sig pengar
            eller mark. Det är sådana saker som vi naturligtvis måste stödja
            på olika sätt.
          </note>
          <note n="36c7ac48">
            Jag gläder mig mycket åt att jordbruksministern vågar hålla med
            mig i så stor utsträckning som hon gör. Det här är en svår och
            kontroversiell fråga. Vi har inte tänkt tillräckligt i de här
            banorna. Det är oerhört viktigt att vi vågar göra det. Vi kommer
            inte vidare om vi inte vågar ha en verklighetsbild som är så nära
            verkligheten som möjligt. Då går det inte att förtränga sanningarna.
          </note>
          <note n="b0ca23fc">
            Jag kan inte låta bli att i det här sammanhanget nämna den heliga
            kon. När jag gick i skolan skrattade vi gott åt den heliga kon
            och tyckte att indierna var fåniga som hade heliga kor. Ju mer
            jag tänkte på det, desto klokare tyckte jag att de var. De begrep
            att de inte skulle äta upp köttet utan i stället ha kon. Kon var
            mamman till dragdjuren. Kon gav gödsel, kon gav mjölk, och i t.ex.
            Indien är det väldigt viktigt att kunna få mjölkprodukter. De
            åt inte upp själva fabriken.
          </note>
          <note n="6eb96de2">
            Det är vad vi gör hela tiden. Det går åt så oerhört mycket energi
            och vatten att få fram det kött som vi äter. Om vi kunde lära
            oss hur helig en ko är, hur en ko faktiskt är den som ser till
            att vi av markens gröda, med väldigt litet energi, får en mängd
            andra nyttiga livsmedel och kunde se vilka heliga kor som vi har,
            så borde vi kanske skratta åt oss själva. Det skulle vara mycket
            värdefullt. Kanske är det vårt traditionella jordbruk som gör
            slut på mer energi än vad vi får ut av det i maten.
          </note>
          <note n="a0313c5f">
            Anf. 160 Jordbruksminister MARGARETA
          </note>
          <note n="85c1bae1">
            WINBERG (s)
          </note>
          <note n="83c37af5">
            Herr talman! För att återknyta till det sista tycker jag att
            det kanske vore viktigare att ha heliga grisar och kycklingar
            därför att de äter samma saker som människor, medan kon äter sådant
            som vi inte kan stoppa i våra magar. Men visst är det viktigt
            att föra den här diskussionen.
          </note>
          <note n="2360a75f">
            Jag kommer själv att vara ledare och ordförande i den nationalkommitté
            som jag talade om. Det gör jag därför att jag under det här året
            vill visa att jag som jordbruksminister i Sverige anser att detta
            är en oerhört viktig uppgift. Jag hoppas mycket på det. Vi har
            på Jordbruksdepartementet bildat en referensgrupp som har till
            uppgift att bl.a. i samarbete med ett antal framstående jordbruksforskare
            närmare utreda frågor av den karaktär som vi nu diskuterar och
            som är aktuella i samband med toppmötet.
          </note>
          <note n="dae0529c">
            I SIDA:s regi pågår en viktig utredning om global livsmedelssäkerhet.
            Den belyser livsmedelssäkerheten i östra och södra Afrika. I en
            annan utredning som planeras inom SIDA skall man ha en inriktning
            som är direkt relaterad till toppmötet om global livsmedelssäkerhet.
            Under våren kommer vi i Nationalkommitténs regi att ha ett seminarium
            som en förberedelse till toppmötet i höst. Meningen är att de
            som är intresserade av dessa frågor men som av olika skäl inte
            har kunnat beredas plats i Nationalkommittén skall få tillfälle
            att komma och lyssna på några intressanta och framstående föredragshållare
            men också vara med och påverka den svenska syn som vi skall driva
            i Rom.
          </note>
          <note n="1b8d9238">
            I det sammanhanget kan jag säga att det vid det senaste ministermötet
            i Bryssel uttalades från tysk sida en önskan om att samordna mera
            av uppfattningarna inför toppmötet i Rom. Det var egentligen bara
            jag som ifrågasatte detta. Jag sade att det inte var något fel
            i att diskutera och samordna, men att en samordning inom EU inte
            får innebära att ett enskilt land - jag tänkte naturligtvis på
            Sverige som inte alltid har samma uppfattning som de andra EU-
          </note>
          <note n="49cfe2c7">
            länderna i denna fråga - blir tyst och måste tala med enbart
            EU:s röst. Vad vi nu gör är att försöka samordna och få in de
            svenska åsikterna så långt det låter sig göras inom EU. Men finns
            det frågor därutöver som man inte går med på att föra fram som
            det italienska ordförandeskapets förslag, kommer Sverige som enskild
            nation att föra fram dem.
          </note>
          <note n="ae020bb7">
            Överläggningen var härmed avslutad.
          </note>
          <note n="dea1fe5e">
            5 § Svar på interpellation 1995/96:39 om uppehållstillstånd på
            humanitär grund
          </note>
          <note n="f8221f6f">
            Anf. 161 Statsrådet LEIF BLOMBERG (s)
          </note>
          <note n="fc0960f1">
            Herr talman! Ingrid Näslund har i en interpellation ställt frågor
            till mig angående de eritreaner som vistas i Sverige med lagakraftvunna
            avlägsnandebeslut.
          </note>
          <note n="41830cb2">
            Innan jag besvarar själva frågorna vill jag kort säga något om
            det aktuella läget vad avser verkställighet av beslut om avlägsnande
            till Eritrea.
          </note>
          <note n="1bb6d2b6">
            Sedan en tid tillbaka har vi ett gott samarbete med de eritreanska
            myndigheterna, och frågan har förhoppningsvis kommit till en lösning.
            Den eritreanska staten har nämligen svängt och försäkrat att den
            kommer att ta emot de medborgare som meddelats ett avvisnings-
            eller utvisningsbeslut. Den eritreanska ambassaden har utfärdat
            resehandlingar för sammanlagt ca 80 personer, och fler handlingar
            är under utfärdande.
          </note>
          <note n="e626a3d4">
            Vi räknar med att dessa beslut skall kunna verkställas inom den
            närmaste framtiden. Förutom de åtta personer som återsändes i
            somras verkställdes ytterligare fyra beslut under december i fjol.
          </note>
          <note n="b01e86c6">
            Jag kan även berätta att representanter för den eritreanska ambassaden
            här i Stockholm har bett att ambassadpersonal, före avresan, skall
            få tillfälle att träffa de personer som skall avlägsnas. Man har
            tänkt sig att vid ett sådant möte få möjlighet att för de berörda
            förklara ambassadens agerande. Detta inititativ har naturligtvis
            välkomnats från vår sida, och polismyndigheterna har informerats
            om ambassadens önskemål. Dessa möten kommer naturligtvis att äga
            rum enbart om den berörde själv samtycker.
          </note>
          <note n="20a91330">
            Hur många eritreaner som totalt är berörda är mycket svårt att
            säga. Jag är medveten om att jag, vilket Näslund också påpekar
            i sin interpellation, i maj i fjol uppgav att det rörde sig om
            ca 400. Detta antal är förmodligen för högt, och något exakt tal
            är svårt att ange. Svårigheten beror bl.a. på att vi inte har
            någon utresekontroll i Sverige och alltså inte, om inte personerna
            själva meddelar att de tänker lämna Sverige, med säkerhet kan
            säga hur många som på egen hand reser ut ur landet.
          </note>
          <note n="40597da8">
            Vad beträffar Näslunds direkta frågor gäller den första vad jag
            avser att göra för att den syn på humanitära skäl som jag gett
            uttryck för i riksdagen skall tillämpas i praktiken. Näslund syftar
            då bl.a. på det svar jag gav här i kammaren den 29 maj i fjol
            med anledning av en interpellation från henne som rörde eritreanernas
            situation. Jag svarade då på frågan, om en vistelsetid på tre
            till fem år i sig kan utgöra grund att få stanna av humanitära
            skäl, att så normalt inte är fallet. Jag uppgav däremot att en
            lång vistelsetid tillsammans med andra omständigheter, i vissa
            fall, kan utgöra så starka skäl av humanitär art att en ny ansökan
            skall bifallas. Något nytt svar kan jag inte ge på denna fråga,
            utan samma förhållande gäller fortfarande.
          </note>
          <note n="1317bb39">
            Det är som alla vet Utlänningsnämnden som handlägger nya ansökningar,
            och regeringen kan inte göra något åt enskilda ärenden så länge
            de inte överlämnats till regeringens avgörande. Jag har inte för
            avsikt att vidta några särskilda åtgärder i den mening som Näslund
            avser utan litar på att nämnden gör korrekta bedömningar av de
            humanitära skäl som åberopas i dessa ärenden. Jag vill dock påpeka
            att Utlänningsnämnden, av humanitära skäl, har bifallit nya ansökningar
            från eritreaner som befinner sig i den situation Näslund avser.
          </note>
          <note n="3d697c5e">
            Härmed anser jag även att jag till stor del har besvarat Näslunds
            andra fråga, nämligen vad jag avser att föreslå för förändringar
            i lagstiftningen. Jag utgår från att Näslund här syftar på ändringar
            när det gäller vilka som av humanitära skäl skall kunna få bosätta
            sig i Sverige. Den praxis som utvecklats på detta område, dvs.
            vilka som av renodlat humanitära skäl skall kunna medges uppehållstillstånd,
            anser jag vara väl avvägd. Jag ser därför för närvarande inte
            några skäl att föreslå ändringar i lagstiftningen.
          </note>
          <note n="b1286103">
            Näslund har slutligen frågat om jag avser att verka för att avvisningsbeslut
            preskriberas efter fyra år om de inte kunnat verkställas och om
            uppehållstillstånd därefter kommer att beviljas automatiskt. Även
            här rör frågan vad Utlänningsnämnden kommer att meddela för beslut
            i enskilda ärenden. Jag kan naturligtvis inte uttala mig om detta,
            men jag kan redogöra för utlänningslagens preskriptionsregler
            och för den praxis som har utbildats på området.
          </note>
          <note n="a7d4218a">
            Inledningsvis kan jag berätta att ett avvisningsbeslut alltid
            preskriberas om det inte har verkställts inom fyra år från det
            att beslutet vann laga kraft, och enligt huvudregeln skall ett
            nytt avvisningsbeslut inte kunna fattas efter det att preskriptionen
            trätt in. Syftet med preskriptionsregeln är att förskona utlänningen
            från att under mycket lång tid behöva leva under hot om avlägsnande
            på grund av ett beslut som av någon anledning inte har kunnat
            verkställas. Det kan dock finnas situationer där ett nytt avvisningsbeslut
            kan fattas trots att det gamla har preskriberats, t.ex. om utlänningen
            hållit sig gömd. Andra omständigheter som i praxis vägts in till
            utlänningens nackdel är vandelsanmärkningar.
          </note>
          <note n="7a097d67">
            Härmed anser jag mig ha besvarat frågorna i
          </note>
          <note n="01fbad82">
            Näslunds interpellation.
          </note>
          <note n="dd7e4151">
            Anf. 162 INGRID NÄSLUND (kds)
          </note>
          <note n="08f70f3e">
            Herr talman! Jag ber att få tacka statsrådet Blomberg för svaret
            på min interpellation.
          </note>
          <note n="604217da">
            Leif Blomberg talar om att det sedan tidigare råder ett gott
            samarbete med eritreanska myndigheter och att frågan förhoppningsvis
            har kommit till en lösning.
          </note>
          <note n="76872b89">
            Jag kan kanske inte känna samma tillfredsställelse som jag tycker
            mig skönja i orden från Leif Blomberg om att denna lösning har
            kommit till stånd. Det här gäller ju enskilda människor. Var kommer
            de in i sammanhanget? Det här gäller dessa människors hela framtid.
            Har det skett något samarbete med dem?
          </note>
          <note n="f84ce8c6">
            Jag vet att det inte brukar förekomma något samarbete. Man får
            lämna in sin ansökan som sedan bedöms. Det finns även möjligheter
            att ha advokater med i sammanhanget. Är det någon som har frågat
            efter deras synpunkter? Eller har det goda samarbetet skett helt
            över deras huvuden? Var kommer deras svenska rättigheter in i
            sammanhanget?
          </note>
          <note n="58b62a4c">
            Som jag påpekade i min interpellation rör det sig i detta fall
            om ungdomar som drevs i väg av kriget och som av samma krig förhindrades
            att återvända fram till 1992. De har inte heller kunnat återvända
            senare fram till nu, därför att de inte har tagits emot av sitt
            land Eritrea.
          </note>
          <note n="a09cdeac">
            Efter i många fall fem sex års vistelse i Sverige från 1989 och
            1991 i ständig väntan på ett positivt besked om uppehållstillstånd,
            en väntan som i många fall har medfört psykisk ohälsa och som
            har förött deras ungdom utan studier och arbete, får de nu veta
            att den svenska staten genom sitt goda samarbete med den eritreanska
            staten har löst deras problem.
          </note>
          <note n="f714c733">
            För ca 80 av dessa ungdomar ligger nu resehandlingarna klara
            på den eritreanska ambassaden och fler handlingar är under utfärdande,
            konstaterar invandrarministern.
          </note>
          <note n="0fed5f9e">
            Jag vill att vi skall försöka att tänka oss in i några av de
            enskilda fallen och vad detta kan innebära för en ung människa
            som kom hit som barn eller i de tidiga tonåren. De har nu tillbringat
            fem sex år i ett land som de har flytt till, år som kanske är
            de allra viktigaste för deras utveckling. Utan att de själva vill
            det, utan att de på något sätt kan påverka det skall de nu plötsligt
            avlägsnas från det land som de bott i under fem sex år till ett
            land som de i dag kanske känner sig mycket främmande för. Avlägsnas
            tycks vara den nya termen. Den tyder inte på någon större inlevelse
            i att det rör sig om människor som kan tänkas ha en egen tanke
            om sin framtid efter alla dessa år.
          </note>
          <note n="b8d99415">
            Den här lösningen har man kommit fram till.
          </note>
          <note n="aa544aa2">
            Detta avlägsnande sker enligt min mening utan att de mänskliga
            hänsyn tas som man kan förvänta av ett land som har hållit solidaritetens
            fana högt för alla att beskåda.
          </note>
          <note n="90edfbc4">
            Denna lösning kommer sannolikt att genomdrivas trots att trovärdiga
            läkare, kuratorer, advokater, personal från Röda korset med erfarenhet
            från ett par tusen fall, människor med engagemang i flyktingorganisationer,
            i kyrkor och i andra ideella sammanhang, som ger en stor del av
            sin fritid till helhjärtade insatser för människor på flykt, säger
            att hänsynen till humanitära skäl har urholkats till oigenkännlighet.
          </note>
          <note n="d9b027d2">
            Herr talman! Jag ser i interpellationssvaret att Leif
          </note>
          <note n="66048be7">
            Blomberg tar upp det svar som jag fick den 29 maj.
          </note>
          <note n="0b93e09d">
            Han nämner att han då uppgav att en lång vistelsetid tillsammans
            med andra omständigheter i vissa fall kan utgöra så starka skäl
            av humanitär art att en ny ansökan skall bifallas. Leif Blomberg
            säger att han inte kan komma med något nytt svar i dag. Jag vill
            bara framhålla att det här svaret preciserades i svaret på interpellationen
            den 29 maj. Leif Blomberg nämnde då att det är mot den bakgrunden
            som det i praktiken finns möjligheter för Utlänningsnämnden att
            ta hänsyn till om människor har vistats lång tid i Sverige och
            om de mår dåligt, om de med intyg från läkare, kuratorer eller
            på annat trovärdigt sätt kan styrka att de faktiskt har farit
            ganska illa av situationen. Sammanvägt med annat kan det få sådan
            tyngd att man kan få uppehållstillstånd av den anledningen att
            det föreligger humanitära skäl.
          </note>
          <note n="0039fec0">
            Det är just detta som så många som på olika sätt är inblandade
            anser verkligen ligga för handen i många fall. Nu menar Leif Blomberg
            att det är några som har fått uppehållstillstånd av humanitära
            skäl. Jag skulle vilja fråga om Leif Blomberg vet något om hur
            många det kan röra sig om.
          </note>
          <note n="fe19ae19">
            Jag har varit i kontakt med en representant från
          </note>
          <note n="761dbca3">
            Röda korset i Göteborg. Hon uppskattar att det finns
          </note>
          <note n="e7106fa6">
            25-30 eritreaner kvar. Hon känner till två fall där man har fått
            uppehållstillstånd. Från juli 1994 till augusti
          </note>
          <note n="b21c4c35">
            1995 var det 348 asylsökningar från eritreaner som behandlades.
            301 ansökningar avgjordes. 290 avslogs och 11 bifölls. Har det
            ändrat sig? Är det numera fler som har fått bifall? Jag får återkomma
            senare och ytterligare utreda den frågan.
          </note>
          <note n="571de0b1">
            Anf. 163 STEN ANDERSSON (m)
          </note>
          <note n="efbe6280">
            Herr talman! Den senaste tidens debatt har till stor del fokuserats
            kring Sveriges asyl- och flyktingpolitik, och den debatten kommer
            att fortsätta. I dag talar vi om människor från Eritrea. I morgon
            eller nästa vecka kan det handla om kurder eller folk från det
            förutvarande Jugoslavien.
          </note>
          <note n="3572499f">
            Herr talman! Jag vill bara påpeka att jag anser att den debatt
            som har förts i medierna ensidigt har gynnat dem - och det är
            de som främst har fått komma till tals - som anser att vår asyl-
            och flyktingpolitik är för ogenerös. Den del av svenska folket
            - dess bättre en minoritet, även om det rör sig om ganska många
            -
          </note>
          <note n="5555cc25">
            som anser att vår flyktingpolitik är för generös har inte fått
            samma chans att framträda.
          </note>
          <note n="8d224025">
            Herr talman! Som jag ser det finns det bara två vägar att gå
            för att lösa dessa problem. Antingen stänger vi Sverige helt för
            asylsökande eller också låter vi vem som helst få lov att komma
            hit. Jag tycker att båda dessa vägar är lika dåliga. Om vi stängde
          </note>
          <note n="34e242ae">
            Sverige för asylsökande skulle vårt internationella anseende
            försämras oerhört. Vi hade då fått svårt att skapa en internationell
            trovärdighet.
          </note>
          <note n="4fdc85b8">
            Den andra vägen, att ge fritt fram för alla som vill komma hit,
            skulle också skapa stora problem. Det förutsätter ju att de som
            kommer hit skall ha samma ekonomiska och sociala skydd som de
            som redan bor i
          </note>
          <note n="a7a60496">
            Sverige har. Så måste det väl bli. För det kan väl inte vara
            så att de som vill ha fritt fram säger att vem som helst får komma
            hit och sedan klara sig bäst man kan.
          </note>
          <note n="d9a13c3a">
            Man får då kanske övernatta genom att ligga i trappor och källare
            eller i parker i Guds fria natur.
          </note>
          <note n="4dead20c">
            Jag skulle vilja fråga Ingrid Näslund hur kds ser på detta. Kan
            jag få ett klart besked om ifall ni vill att det skall vara fritt
            fram för alla?
          </note>
          <note n="781ba62b">
            Herr talman! Jag tror nog att vi får behålla de problem som vi
            har, med enskilda prövningar och kanske litet mer smidighet men
            med en anpassning till de regler som gäller i länderna i vår närmaste
            omvärld.
          </note>
          <note n="d0e3125a">
            Ingrid Näslund återkommer ofta i sin interpellation till att
            de människor som hon åberopar mår dåligt. I dag talade hon i sitt
            inlägg till statsrådet om humanitära skäl. Jag vet att allting
            är relativt. Men jag tror inte att jag överdriver om jag säger
            att det i dag finns hundratals miljoner människor i världen som
            tyvärr mår dåligt. Vi behöver bara åka 30 mil österut från Stockholm
            för att se människor som faktiskt mår mycket dåligt. Jag har också
            noterat hur kds företrädare i denna talarstol har framhävt och
            ofta med stort engagemang har talat om att även många svenskar
            i dag mår mycket dåligt.
          </note>
          <note n="c196c386">
            Herr talman! Jag vet inte riktigt hur mycket pengar kds disponerar.
            Men det är min uppfattning, som jag faktiskt tror delas av ganska
            många utanför detta hus, att vi tyvärr inte har vare sig pengar
            eller resurser till att hjälpa ens en bråkdel av alla dem utanför
            Sverige som beklagligtvis mår dåligt.
          </note>
          <note n="b48f9af6">
            Herr talman! Jag tycker också att det engagemang som Ingrid Näslund
            visar varken är kristligt eller humant, eftersom man struntar
            i det stora flertalet.
          </note>
          <note n="2668b7e3">
            För ett antal år sedan avsatte vi 75-80 % av våra pengar till
            flyktingar utanför Sverige. I dag har nivån minskat, trots att
            antalet flyktingar i världen tyvärr inte har minskat. Jag tycker
            att man, när man engagerar sig för enskilda eller för små grupper
            av människor, är djupt orättvis.
          </note>
          <note n="7b49de10">
            Jag tror att det var i förra veckan som man kunde se hur man
            i medierna beskyllde Sverige för att i dag bedriva en närmast
            diktatorisk asylpolitik.
          </note>
          <note n="bcf41e15">
            Låt mig då säga, herr talman, att om man tycker att Sverige i
            det avseendet bedriver en diktatorisk asyl- och flyktingpolitik
            så är det faktiskt många länder i Europa som bedriver samma eller
            t.o.m. värre asyl- och flyktingpolitik.
          </note>
          <note n="dd3cfda2">
            Jag vill avsluta med att ställa samma fråga som jag ställde i
            mitten av mitt anförande. Hur vill kds ha det? Vill ni att vem
            som helst skall få lov att komma hit till Sverige? Skall de i
            så fall få leva under samma sociala skydd som de i dag boende
            i Sverige har?
          </note>
          <note n="f6fb642d">
            Anf. 164 RAGNHILD POHANKA (mp)
          </note>
          <note n="61efad10">
            Herr talman! Jag tackar också för svaret.
          </note>
          <note n="842d3479">
            Jag kommer mest att behandla frågan om humanitära skäl och kommer
            inte att gå in så mycket på frågan om eritreanerna. Det finns
            ju förslag om att ta bort humanitära skäl för att erhålla asyl
            liksom att ta bort paragrafen om krigsvägrare. Samtidigt är Sverige
            oerhört restriktivt när det gäller Genèvekonventionen.
          </note>
          <note n="d33f1466">
            Utlänningslagen är i stort sett likadan som under förra perioden
            då jag satt i riksdagen, 1989-1991.
          </note>
          <note n="8357cc0b">
            Men praxis har förändrats, och det är ju alltid den som blir
            utslagsgivande. En lag är ju inte fullständig förrän den har prövats
            i verkligheten.
          </note>
          <note n="d84ce41b">
            Jag vill ge några exempel på humanitära skäl. Vi har ju barnkonventionen
            att rätta oss efter. Man tar till humanitära skäl i barnkonventionen,
            eftersom det inte finns något speciellt i lagen som säger att
            man skall ta den typen av hänsyn till barn. Jag kommer då in på
            ett annat humanitärt skäl. Det gäller dem som har synliga skador
            av tortyr. De skador som inte är synliga är ju svårare att konstatera,
            men då får vi tro på flyktingarnas egen utsago. Vi vet att 25
            % av de asylsökande har synliga tortyrskador. Efter den första
            sållningen ökar procentandelen betydligt. Men även tortyr av allvarlig
            omfattning är inte i sig en tung orsak till asyl.
          </note>
          <note n="b889f88b">
            Här kommer humanitära skäl in igen. Även om man har vistats länge
            i landet, etablerat sig, har familj och jobb, måste man ta till
            humanitära skäl för att få stanna. För den som är gift med en
            svensk och kanske dessutom har gemensamma barn har vi, efter ett
            utskottsinitiativ i socialförsäkringsutskottet under förra perioden,
            gett större möjligheter att söka asyl utan krav på återvändande
            till hemlandet. Men det har inte haft så väldigt stor effekt.
            Det är alltså humanitära skäl som gäller också här.
          </note>
          <note n="e1fc1fb6">
            När det gäller flyktingar från t.ex. Turkiet, där mer än 2 000
            byar och småstäder är raserade, familjemedlemmar dödade, försvunna
            eller i fängelse, är det återigen humanitära skäl som avgör om
            dessa människor skall få stanna. Men där börjar man egentligen
            komma in på flyktingskäl, därför att särskilt kurder och andra
            oppositionella ofta löper stor risk att utsättas för förföljelse.
            Här kommer man in på Genèvekonventionen och vår utlänningslag.
          </note>
          <note n="e30b6188">
            Vill invandrarministern medverka till att ta bort humanitära
            skäl för asyl i flyktingpolitiken?
          </note>
          <note n="6f5439db">
            Anf. 165 Statsrådet LEIF BLOMBERG (s)
          </note>
          <note n="631ec36d">
            Herr talman! När det gäller Ingrid Näslunds resonemang vill jag
            understryka att vi i Sverige genom åren har varit, är och kommer
            att fortsätta att vara väldigt generösa när det gäller att värna
            asylrätten, så att de människor som har skyddsbehov får skydd
            i vårt land. Om man ser på historien fram till i dag, finner man
            att inget annat land i Västeuropa har tagit emot så många flyktingar
            per capita som vi i Sverige har gjort. Man kan räkna ihop ett
            stort antal länder i
          </note>
          <note n="d9b46260">
            Europa, med undantag av Tyskland, och kommer då fram till att
            sex sju länder inte ens sammantaget har tagit emot så många som
            vi har gjort. Det innebär ändå att vi har visat en väldigt stor
            generositet från svensk sida. Trots att vi under 90-talet haft
            en väldigt svår ekonomisk situation, har vi ändå tagit emot flest
            flyktingar per capita också under den perioden.
          </note>
          <note n="46e9c51b">
            När det sedan gäller de eritreanska myndigheterna och den lösning
            som jag talade om är det naturligtvis glädjande för mig, men möjligen
            inte för Ingrid Näslund, att eritreanska myndigheter äntligen
            har accepterat de folkrättsliga grundprinciperna, dvs. att man
            som nation skall ta emot sina egna medborgare och att jag som
            människa alltid skall ha rätt att åka hem till mitt eget land.
            Det tycker jag är positivt. Det innebär naturligtvis att man också
            har rätt att återsända eritreaner till deras hemland.
          </note>
          <note n="559623c1">
            Ingrid Näslund talade om psykisk ohälsa. Om det är så att man
            lider av psykisk ohälsa, finns det alla möjligheter att få ett
            läkarintyg som styrker detta. I
          </note>
          <note n="734828db">
            och med det kan man också lämna in en ny ansökan till Utlänningsnämnden.
            Om man har vistats här under lång tid och har ett läkarintyg som
            visar att man lider av psykisk ohälsa har man goda förutsättningar
            att få stanna i Sverige, vilket vi ju har talat om så många gånger
            tidigare. Därefter görs en individuell bedömning. Det gäller att
            inte betrakta eritreanerna som grupp utan som individer.
          </note>
          <note n="e28a46dd">
            Självfallet är det många av de människor här i
          </note>
          <note n="b6fc0610">
            Sverige som vi har avvisat under 90-talet mot deras egen vilja.
            Jag vill då ställa frågan: Menar Ingrid
          </note>
          <note n="3b7a54c9">
            Näslund att det är den asylsökande själv som skall avgöra om
            det finns tillräckliga skäl att få stanna i
          </note>
          <note n="2ea68116">
            Sverige eller inte? Eller kan det möjligen vara så att vi skall
            följa de av regeringen och riksdagen fattade besluten och våra
            myndigheters tillämpningar, nämligen att det är samhället, staten,
            som skall bestämma om ifall man skall få uppehållstillstånd i
            Sverige? I så fall är det väl rimligt att man emellanåt hamnar
            i situationer där människor inte frivilligt ger sig av härifrån.
            Så är det kanske i de allra flesta avvisningsfallen. Det vore
            konstigt annars.
          </note>
          <note n="22417b6b">
            Ingrid Näslund avslutade sitt inlägg med att vi inte tar mänskliga
            hänsyn. Jag tycker att vi tar på oss mycket som vi rimligen inte
            borde behöva. Om en annan stat har behandlat sina egna medborgare
            på ett konstigt sätt finns det väl snarare anledning att rikta
            kritik mot den eritreanska regimen, som inte tog emot det egna
            landets medborgare. Det är väl snarare den som har förorsakat
            de eritreanska medborgarnas problem här i Sverige. Det är inte
            den svenska regeringen, dess myndigheter eller vår lagstiftning
            som är problemet. Det har snarare orsakats av en annan stat.
          </note>
          <note n="51bfbc1d">
            Till Sten Andersson vill jag gärna, även om ingen fråga har ställts
            till mig, att jag tycker att det är väldigt viktigt att vi alltid,
            även i en svår situation, skall högprioritera värnandet av asylrätten.
            För mig är detta oerhört viktigt och centralt. Då får det bli
            en högprioritering. Sedan menar jag att vi i andra avseenden får
            nedprioritera personer som inte har starka skäl att stanna i Sverige,
            exempelvis anhöriga.
          </note>
          <note n="edd80998">
            Till Ragnhild Pohanka vill jag säga något om det här pratet om
            att praxis har förändrats och att det har blivit hårdare och tuffare
            på alla möjliga sätt. Jag vet inte vad Ragnhild Pohanka menar.
            Det vore intressant om hon konkretiserade och utvecklade detta
            litet grand och för en gång skull kom med konkreta exempel på
            att det har blivit hårdare i stället för att bara använda sig
            av svepande formuleringar. Ett påstående blir ju inte sannare
            bara för att upprepas många gånger. Ragnhild Pohanka borde försöka
            belägga det hon påstår.
          </note>
          <note n="39089a61">
            När det gäller skyddsskälen i framtiden, vill vi följa UNHCR:s
            rekommendationsbok om hur Genè-
          </note>
          <note n="93b7b4e9">
            vekonventionen skall tillämpas och tolkas. Det innebär att vi
            utvecklar och utvidgar skyddsskälen i enlighet med Genèvekonventionen
            med exempelvis kön, homosexualitet och förföljelse från tredje
            part, och att vi tydliggör detta i lagstiftningen. Med förföljelse
            från tredje part menas fall där staten inte kan skydda den egna
            medborgaren, men där denne känner sig förföljd i sitt eget land.
            Ett exempel är ryska judar. I dessa fall är det inte staten som
            står för förföljelsen, utan det kan vara myndigheterna eller skolan.
            Det handlar om människor som är i en sådan levnadssituation att
            de inte kan stanna kvar. Då skall det vara konventionsskäl.
          </note>
          <note n="448f1a0b">
            Det är väldigt viktigt. Där följer vi UNHCR. Jag hoppas att detta
            kan vara tillfredsställande och att det kan vara en slags garanti
            för att det inte är något tokigt med det här också.
          </note>
          <note n="f6cb94a1">
            Krigsvägrare och de facto-flyktingar kommer att inrymmas i det
            nya begreppet skyddsskäl. Även om det inte är fråga om konventionsskäl,
            så ligger krigsvägrare, de facto-skäl och politisk-humanitära
            skäl i hela detta begrepp. I en kommande lagstiftning kommer det
            att finnas ett samlat begrepp när det gäller starka skyddsbehov.
            Låt oss diskutera detta när det väl ligger på riksdagens bord.
          </note>
          <note n="557d73dd">
            Anf. 166 RAGNHILD POHANKA (mp)
          </note>
          <note n="7302fee5">
            Herr talman! Det är bl.a. genom att kräva visum från så många
            länder som vi har skärpt flyktingpolitiken. Flyktingarna kommer
            aldrig hit, och det innebär ju en mycket stark skärpning. När
            vi t.ex. införde visumtvång för bosnier, blev det ju slut på flyktingar
            därifrån. Man kan alltså skärpa politiken utan att det syns på
            de fall som kommer upp här hemma. Den skärpningen av flyktingpolitiken
            är kanske den kraftigaste.
          </note>
          <note n="76bed2de">
            Jag tycker nog att Lucia-beslutet 1989, eller om det var 1988,
            var den första skärpningen av flyktingpolitiken. Då tog man till
            sådana skäl som att det nästan skulle kunna bli en katastrof för
            Sverige. Detsamma gällde tidigare när det kom assyrier och syrianer.
            Då skärpte man politiken av ungefär samma skäl.
          </note>
          <note n="03b1abf7">
            Då använde man sig av det som står i flyktinglagen.
          </note>
          <note n="d67666fa">
            Men jag kan inte se att det var någon katastrof för
          </note>
          <note n="809660da">
            Sverige.
          </note>
          <note n="22931255">
            Jag håller med invandrarministern om att vi har haft en generös
            flyktingpolitik. Det skedde ibland naturligtvis felbedömningar,
            det gör det alltid, och det fanns enskilda fall som behövde tas
            upp till diskussion och som man behövde vädja för. Kom det då
            fram nya skäl fick de ofta stanna. Men nu är det faktiskt inte
            på det sättet. Man har skickat ut familjer till Kossovo eller
            till Jugoslavien bara därför att ett barn har snattat ganska små
            saker. Ibland har de fått stanna efter aktiviteter, men man har
            också utvisat i sådana fall.
          </note>
          <note n="332e139c">
            Det tycker jag är att skärpa flyktingpolitiken. Dessa barn har
            fått 30 dagsböter för att de snattat för litet över 100 kr. Sådant
            får inget svenskt barn 30 dagsböter för, och det har föranlett
            att hela familjer har åkt ut. Om de inte hade haft skyddsskäl
            hade det varit en annan sak. Jag tycker att detta är en skärpning.
          </note>
          <note n="9b74a98e">
            Vi tar i dag mycket liten hänsyn till humanitära skäl, mycket
            mindre än vad vi gjorde tidigare. Jag skulle också vilja betona
            att vi naturligtvis inte kan lösa hela världens flyktingpolitik.
            Jag tycker att det är bra att man också försöker lösa problem
            på plats i de länder där de finns och att man försöker förhindra
            flyktmotiv osv. Men man skall inte säga till kurder att de har
            ett inre flyktingalternativ. De har man de facto inte i Turkiet.
          </note>
          <note n="70a25298">
            Sedan tycker jag vi har ett speciellt ansvar för dem som är på
            vår farstubro. Vi vet att vi inte kan hjälpa alla. Men tänk om
            man t.ex. försöker rädda några ur vattnet och säger att jag kan
            inte ta upp er alla 200, så ni får drunkna allihop. Jag tycker
            inte heller att vi agerar riktigt på det sättet men detta, herr
            talman, var en kommentar till Sten Andersson och inte till invandrarministern.
            Vi har ett särskilt ansvar.
          </note>
          <note n="ab808904">
            Jag skulle kunna räkna upp fler exempel men jag ser att min taletid
            håller på att rinna ut i det här fallet.
          </note>
          <note n="7c2061b8">
            Detta var i alla fall några exempel på att vi har skärpt flyktingpolitiken.
          </note>
          <note n="b923d977">
            Anf. 167 INGRID NÄSLUND (kds)
          </note>
          <note n="ed46b19b">
            Herr talman! Först skulle jag vilja fullfölja den tankegång jag
            hade när jag talade om att jag visste väldigt få som har fått
            uppehållstillstånd. Jag vill fortfarande fråga Leif Blomberg hur
            många han vet om av eritreanerna som sedan den 29 maj har fått
            uppehållstillstånd. Jag har hört detta från Göteborg. I
          </note>
          <note n="3bb72e81">
            norra delen av Sverige har jag hört talas om ett fall där en
            person fått uppehållstillstånd. Jag blir glad om jag får höra
            talas om flera.
          </note>
          <note n="c93a8e68">
            Jag vill också säga att jag kan räkna upp många fall där de skäl
            som Leif Blomberg har angivit som humanitära skäl verkar vara
            uppfyllda, men där människor ändå har fått avslag igen efter den
            29 maj. Det är det jag vänder mig emot. När det gäller asylpolitiken
            i stort och flyktingkonventionen har jag inte så mycket att invända.
            Där tror jag att vi är ganska överens. Vad jag talar om är just
            den skärpta tillämpningen av humanitära skäl.
          </note>
          <note n="e82b588a">
            Leif Blomberg säger att han har stort förtroende för Utlänningsnämnden
            och för att denna sköter frågorna på ett korrekt sätt. Jag är
            ledsen, men jag kan inte dela det förtroendet efter vad jag har
            hört rapporteras från människor som har mycket nära kontakt med
            flyktingarna. Alla från olika organisationer talar om en kraftig
            skärpning och om att människor nu har mycket svårt att få stanna
            av humanitära skäl.
          </note>
          <note n="fd6378b8">
            Leif Blomberg tog också upp den nya lagen som skulle tillämpas
            från den 1 juli. Den handlade om att man även från Sverige skulle
            kunna ansöka om att få stanna på grund av anknytning, t.ex. om
            man hade ett långvarigt förhållande eller om man hade gift sig
            med en svensk person eller med någon som hade fått uppehållstillstånd.
          </note>
          <note n="9fe82967">
            Även där har jag dock hört att man kräver att människor, t.ex.
            den andra kontrahenten, skall påvisas må mycket dåligt av en separation.
            Annars skall man ändå inte kunna få stanna. Man sätter inte heller
            någon tilltro till att det är fråga om djupgående förhållanden
            som kommer att vara, även om det har varat i ett och ett halvt
            år.
          </note>
          <note n="b1ab43e9">
            Det verkar alltså som om man gör alla möjliga sorters svårigheter
            för att de humanitära reglerna skall kunna tillämpas. Det är det
            jag vänder mig mot. Där skulle jag vilja se Leif Blomberg agera.
            Undersök dessa fall med eritreaner! Jag håller med om att det
            är
          </note>
          <note n="dea20a28">
            Eritreas fel att det har tagit så lång tid, men nu har det blivit
            så, och det gör att det från rent humanitär synpunkt blir oerhört
            svårt för dessa unga människor att återvända. Andra, som kanske
            bara har varit här i ett par år, befinner sig i en helt annan
            situation. Därför kan man inte jämföra med de andra grupperna.
          </note>
          <note n="6e11c93d">
            Anf. 168 STEN ANDERSSON (m)
          </note>
          <note n="4858769e">
            Herr talman! Först vill jag, för att det inte skall råda något
            missförstånd, säga till statsrådet att jag är för att bibehålla
            dagens system med enskilda prövningar.
          </note>
          <note n="44870207">
            Jag är också för att vi skall behålla rätten till asyl för dem
            som behöver det, även om jag tycker att systemet kanske kan göras
            litet smidigare så att vi slipper de långa handläggningstiderna
            och den effekt som dessa har fått i medierna.
          </note>
          <note n="ded0e807">
            Sedan, hoppas jag faktiskt att jag hörde fel när
          </note>
          <note n="e6e907e6">
            Ragnhild Pohanka sade att ett flyktingbarn skulle få mindre straff
            för ett snatteri än vad ett svenskt barn skulle få. Om hon med
            sitt påstående menar att den vidare konsekvensen blev att flyktingbarnet
            baserat på detta snatteri skulle få lämna Sverige, så är det tragiskt.
            Men det är säkert samma antal dagsböter, eller vad det nu är som
            döms ut, oavsett om du är svensk eller om du är av svensk härkomst.
          </note>
          <note n="d500430d">
            Skulle så inte vara fallet - vilket skulle vara djupt beklagligt
            vad gäller Sverige som rättsstat - är jag beredd att skriva under
            en motion tillsammans med fru Pohanka i detta ärende.
          </note>
          <note n="e042769e">
            Herr talman! Jag förstår vidare mycket väl att man utanför det
            här huset ibland har svårt att inse konsekvensen och logiken i
            vår flykting- och asylpolitik. Det är inte många år sedan som
            vi beviljade generella uppehållstillstånd för 60 000 personer
            från dåvarande
          </note>
          <note n="57f883ca">
            Jugoslavien. Vi motiverade det med att förhållandena där nere
            var så besvärliga att man inte kunde räkna med att de skulle kunna
            åka tillbaka inom rimlig tid.
          </note>
          <note n="1294a7a5">
            Knappt hade bläcket på det beslutet torkat förrän vi införde
            visumtvång. Jag måste säga att det inte är höjden av logik och
            konsekvens.
          </note>
          <note n="598406ac">
            Till sist, herr talman, ägnade jag faktiskt en stor del av mitt
            anförande åt Ingrid Näslunds anförande, medan hon inte ägnade
            sig mycket åt mitt. Även om hon till vissa delar verkade hålla
            med om att vi måste ha kvar prövningsrätten och att vi inte skall
            lämna fritt fram för vem som helst att komma hit, skulle jag ändå
            vilja att Ingrid Näslund, om hon har tid till det i sitt nästa
            anförande, ville säga om hon är för det nuvarande systemet, med
            vissa av henne önskade justeringar, eller om hon vill att det
            skall bli fritt för alla som begär det att få komma till Sverige.
          </note>
          <note n="56ae04b9">
            Anf. 169 Statsrådet LEIF BLOMBERG (s)
          </note>
          <note n="cdfc97a4">
            Herr talman! Det är bra att Ragnhild Pohanka konkretiserade sig
            och tog upp visumfrågorna. Det är viktigt med tanke på att Sverige
            har börjat föra en mer aktiv visumpolitik. Detta har två syften.
            Ett bygger på olika utrikespolitiska bedömningar av vissa länder.
          </note>
          <note n="80cd54e8">
            Det andra gäller att invandrarpolitiska motiv kan ligga bakom
            att man inför visum, såsom den socialdemokratiska regeringen har
            gjort exempelvis när det gäller
          </note>
          <note n="01e06863">
            Kuba. Det är ett tydligt exempel på detta.
          </note>
          <note n="ef584638">
            Pohanka har alltså rätt i den meningen att vi har gjort en begränsning
            av möjligheterna att komma från
          </note>
          <note n="1ab62e98">
            Kuba till Sverige. Vi har infört ett visumtvång, så att man måste
            ha tillstånd för att få komma hit.
          </note>
          <note n="0bff5a65">
            Den borgerliga regeringen införde visumtvång vad gällde Bosnien.
            Vi såg ett omedelbart resultat i form av att antalet personer
            som kom därifrån drastiskt gick ned. Det var ganska få asylsökande
            från just det området. Vi har infört visumtvång också beträffande
          </note>
          <note n="1e3ac81d">
            Kroatien, i invandringspolitiskt syfte.
          </note>
          <note n="702a0fed">
            Vi har alltså infört detta. Icke desto mindre är av de ca 700
            asylsökande som kommit till Sverige under andra halvåret 1995
            den stora majoriteten från länder för vilka visumtvång gäller.
            Nästan ingen av dessa personer har haft visum för att komma till
            Sverige.
          </note>
          <note n="b000183e">
            Man kan också fundera över hur det här går till.
          </note>
          <note n="f535a0e1">
            Låt mig som en upplysning säga att 60 % av dem som har kommit
            från dessa länder har gjort sin ansökan inne i landet, inte vid
            våra gränser, trots att de har saknat visumhandlingar. Det visar
            att det inte är helt omöjligt för sådana personer att komma hit.
            Trots att de inte har visum kan de ta sig till Sverige och göra
            ansökan vid gränsen eller inifrån landet.
          </note>
          <note n="acd62dc3">
            När det gäller kosovoalbanerna tycker jag att man skall skilja
            mellan å ena sidan flyktingpolitik och flyktingfrågor, andra sidan
            invandringspolitik. När det gäller visum har vi ett slags både-och-situation.
            I det fall som Pohanka åberopar hade man fått stanna med hänvisning
            till tidsförordningen, dvs. utan att i botten ha några skyddsbehov.
            För detta har vi särskilda regler. Uppehållstillståndet gäller
            bara under förutsättning att man sköter sig i Sverige. Gör man
            inte det, riskerar man att det permanenta uppehållstillstånd som
            man fått på grund av tidsförordningen hävs och att bli avvisad.
          </note>
          <note n="30b136a8">
            Vi har haft ett antal sådana fall. Men det handlar då inte om
            flyktingpolitik utan om personer som inte blivit bedömda av skyddsskäl
            eller på andra mycket starka humanitära grunder utan som har fått
            stanna därför att de har varit länge i Sverige - inte av något
            annat skäl. Om någon eller några i familjen inte skött sig utan
            begått någon form av brott, har vederbörandes tillstånd att vara
            här hävts. Man har då blivit avvisad, om detta varit möjligt att
            genomföra.
          </note>
          <note n="f8e64541">
            Detta har dock visat sig inte vara möjligt när det gällt Serbien.
            Det har där på samma sätt som när det gällt Eritrea varit så att
            landet inte har tagit emot sina egna medborgare. Det är ett problem
            att rätt många i
          </note>
          <note n="cb9409b8">
            Sverige i dag sitter och väntar på verkställighet av lagakraftvunna
            avvisningsbeslut.
          </note>
          <note n="2eed8e96">
            Också en annan sammanblandning i debatten är olycklig. Flyktingar
            är sådana som har fått status som flyktingar efter det att vi
            enligt FN:s Genèvekonvention har fattat beslut om att de har skyddsbehov.
            Dessförinnan är de asylsökande. Jag tycker att det är viktigt
            att vi gör denna åtskillnad. I annat fall blandar vi ihop begreppen
            och kanske i den allmänna röran börjar ge uppehållstillstånd till
            människor som inte har dessa starkare skäl. En vacker dag kommer
            vi kanske till en punkt där vi inte ens orkar ge de mest skyddskrävande
            uppehållstillstånd, vilket vi alltid måste kunna göra. Vi måste
            därför vara mycket noga med dessa begrepp.
          </note>
          <note n="c9dd665e">
            Jag vet vidare inte riktigt hur många de som Ingrid
          </note>
          <note n="2008d0d9">
            Näslund frågade efter är. Vi har självklart inför den här debatten
            försökt ta reda på det. Det skulle vara intressant att veta detta
            exakt, men det går inte att få fram några precisare siffror. Ett
            av skälen till det är att registrering har skett på grundval av
            folkgrupp, varvid det uppenbarligen har skett en viss sammanblandning
            av etiopier och eritreaner. Jag kan alltså inte svara exakt på
            hur det ligger till, men det kan såvitt jag förstår vara något
            mellan 10 och 15 personer som har fått uppehållstillstånd under
            andra halvåret - det var det som Ingrid Näslund frågade efter.
          </note>
          <note n="88b614e0">
            På vilka grunder de har fått det har jag inte lyckats ta reda
            på, eftersom det inte är vi själva som hanterar detta. Vi är beroende
            av uppgifter från Utlänningsnämnden, och man har därifrån inte
            kunnat presentera en tillräckligt noggrann statistik över detta.
            Man har alltså inte fört en sådan utan måste gå igenom alla fall
            och försöka skapa en bild av hur det ser ut rent historiskt.
          </note>
          <note n="8b18f1fd">
            Jag kan till Ingrid Näslund när det gäller den lagändring som
            vi genomförde förra året avseende anknytning också säga att det
            måhända kan finnas skäl för oss att se på hur denna lagändring
            har tillämpats av våra myndigheter. Vi kan då få en bättre bild
            av om det blev som vi hade tänkt oss eller om det fortfarande
            finns ett antal människor som, trots att de möjligen uppfyller
            de här kraven, har mycket stora svårigheter att få sitt anknytningsfall
            prövat utan att de skall behöva åka hem.
          </note>
          <note n="be12d4c5">
            Vi skall alltså oavsett om våra intentioner har uppfyllts eller
            inte göra en genomlysning av detta. Jag hoppas att vi kan komma
            tillbaks vid en senare tidpunkt och redovisa vad vi har funnit.
          </note>
          <note n="b2acc3ef">
            Anf. 170 INGRID NÄSLUND (kds)
          </note>
          <note n="d7fdc3f0">
            Herr talman! Jag vill först säga till Sten Andersson att det
            inte alls är så att jag inte vill svara på hans frågor. Jag är
            i viss tidsnöd, men jag vill säga att jag inte har vare sig den
            ena eller den andra av de extrema uppfattningar som han här presenterade.
            Jag menar att vi skall ha en reglerad invandring och skall iaktta
            flyktingskäl på det sätt som man i allmänhet har gjort. Vi skall
            också fortsätta att vara så generösa som vi har varit här i Sverige,
            vilket jag håller med Leif
          </note>
          <note n="0bae8a5c">
            Blomberg om.
          </note>
          <note n="a2457f74">
            När det gäller de humanitära skälen menar jag dock att det har
            inträtt en förändring. Vi kan inte ställa oss bakom den, om Sverige
            skall framstå som ett solidariskt och humant land. Frågan om vad
            som är kristet och humant kan vi tala om senare. Jag tycker inte
            att det är värt att ta upp tiden i talarstolen med det.
          </note>
          <note n="24e3ba22">
            Jag ville också ta upp frågan om den fyraåriga preskriptionstiden.
            Jag fick ett klart svar om att gränsen går vid fyra år. Jag vill
            ha ett litet förtydligande.
          </note>
          <note n="62376afa">
            Gäller detta från det att beskedet givits från Invandrarverket?
            Utgår man, i fall där vederbörande sökt vidare till Utlänningsnämnden
            för att få ett avvisningsbeslut ändrat, från den tidpunkt som
            då blir aktuell?
          </note>
          <note n="6c784669">
            Jag har en lång lista över eritreaner uppe i norr för vilka fyra
            år har gått från det att de fick sitt avvisningsbeslut från Invandrarverket.
            Deras avvisningsbeslut borde alltså vara preskriberade och de
            borde bara av det skälet få stanna, om jag har uppfattat Leif
          </note>
          <note n="f3712099">
            Blomberg rätt. Är det så?
          </note>
          <note n="8a3ebe3f">
            Jag tycker att ni borde undersöka också det innan ni skickar
            i väg de här människorna, så att de inte särbehandlas i det här
            avseendet.
          </note>
          <note n="dcb8cefc">
            Jag skulle kunna känna mig frestad att gå ut väldigt hårt i detta
            sammanhang. Jag har faktiskt funderat över att tillgripa det uttryck
            som användes av en fransk författare i Dreyfusaffären och som
            jag väl tror att min vän advokaten här känner till, nämligen
          </note>
          <note n="8f70be60">
            "J´accuse!", men jag vill inte göra det, utan jag vill i stället
            vädja. Jag vill inte anklaga.
          </note>
          <note n="a96d8a9b">
            Jag vet att det har varit stor turbulens på andra områden inom
            flyktingpolitiken under den tid som jag deltagit i det palestinska
            valet i Gaza. Jag vet att det inte är lätt att stå i spetsen och
            vara den som ytterst är ansvarig.
          </note>
          <note n="95290b80">
            Men jag vill vädja till Leif Blomberg att, innan de kanske 150
            eritreaner som finns kvar i landet åker ut, verkligen kontrollera
            anknytningsskäl och se efter om det i olika enskilda beslut verkligen
            har tagits hänsyn till vad som tidigare menades med humanitära
            skäl här i landet. Jag är rädd för att regeringen annars kommer
            i otakt med den del av svenska folket som har burit upp folkrörelserna,
            de ideella rörelserna och den kyrkliga verksamheten. Det har funnits
            ett enastående engagemang för människor i nöd, inte bara här i
          </note>
          <note n="bf52eec0">
            Sverige utan också i utlandet. Jag har själv deltagit i flyktingverksamhet
            och tagit emot människor som flytt från Rwanda till Zaire på 60-talet.
          </note>
          <note n="91f954dd">
            Anf. 171 Statsrådet LEIF BLOMBERG (s)
          </note>
          <note n="bdca119b">
            Herr talman! Inger Näslund säger att praxis när det gäller humanitära
            skäl har skärpts. Jag påstår det rakt motsatta: Praxis har inte
            skärpts utan är precis sådan som här har beskrivits. Regeringen
            har sedan den tillträdde inte tagit några som helst beslut om
            att skärpa praxis. De här reglerna har gällt under många år och
            det har i princip inte hänt någonting.
          </note>
          <note n="7365f768">
            Vad gäller frågan om lagakraftvunna avvisningsbeslut vill jag
            göra en liten reservation, men så som jag tolkar det räknas tiden
            från det att man fullfölljt sina möjligheter och dessutom fått
            ett slutligt besked om det från Utlänningsnämnden.
          </note>
          <note n="8188ad0d">
            Jag har frågat våra myndigheter om det finns några eritreaner
            vars avvisningsbeslut är preskriberade. I
          </note>
          <note n="f3045aea">
            de fallen skulle det alltså behövas en ny behandling, och man
            skulle antingen få ge dem permanent uppehållstillstånd eller,
            om sådana skäl finns, göra ett undantag och fatta ett nytt avvisningsbeslut.
            Myndigheternas svar är att det inte finns några fall av den här
            typen med preskription, men att det kommer senare under året.
          </note>
          <note n="31978a01">
            Mer kan jag inte säga. Men det kan kanske lugna
          </note>
          <note n="e5c6cf10">
            Ingrid Näslund att det självklart inte kommer att utvisas någon
            person från landet efter det att preskriptionstiden har gått ut
            med mindre än att ett nytt avvisningsbeslut i så fall har fattats.
            Några sådana beslut har inte varit föremål för avgörande i utlänningsnämnden
            så här långt. Det är klart att man kontrollerar tidpunkten för
            när ett beslut vunnit laga kraft och hur lång tid det har gått
            fram till en eventuell utvisning, så att man i alla fall inte
            begår den typen av misstag. Det vore ju förfärligt. Jag utgår
            från att det inte kommer att ske.
          </note>
          <note n="fa85b2e2">
            När det gäller frågan om anknytning har eritreaner, som alla
            andra, rätt att träffa någon och begära anknytningsinvandring.
            Det skall enligt grundprincipen ske från hemlandet. När situationen
            är sådan att en person är här kan det förstås bli bekymmer eftersom
            grundprincipen är att man skall åka hem. Jag vet inte hur det
            ser ut för just eritreanerna. Men säkert är det för dem liksom
            för många andra folkgrupper här i landet så att ett antal har
            träffat någon för vilken tycke har uppstått och så har man fått
            ett samlevnadsförhållande. Då skall man förstås söka på anknytning.
            De ärendena behandlas som alla andra ärenden. Finns skäl att i
            Sverige ge ett uppehållstillstånd för tillfällig invandring på
            anknytning, får man göra det. Men jag kan, som sagt, inte svara
            på hur det tillämpas i dag.
          </note>
          <note n="e00b6bc3">
            När vi diskuterar dessa frågor - inte bara när det gäller eritreanerna
            utan även andra människor - bör vi också utifrån andra utgångspunkter
            titta på tillämpningen av den här lagen. Den är relativt ny och
            har varit i kraft i sju månader. Det kan vara intressant att titta
            på de fall som har avgjorts och ta reda på hur praxis ser ut.
          </note>
          <note n="ae020bb7">
            Överläggningen var härmed avslutad.
          </note>
          <note n="e9a3770c">
            6 § Justering av protokoll
          </note>
          <note n="21a2554c">
            Justerades protokollet för den 26 januari.
          </note>
          <note n="c5fa1cad">
            7 § Avsägelser
          </note>
          <note n="0b09f4a1">
            Förste vice talmannen meddelade att Elisebeht
          </note>
          <note n="e9606f68">
            Markström (s) hade avsagt sig uppdraget att vara suppleant i
            utrikesutskottet.
          </note>
          <note n="d0f785ad">
            Kammaren biföll denna avsägelse.
          </note>
          <note n="0a9ddfce">
            Förste vice talmannen meddelade att Sofia Steiner
          </note>
          <note n="d5f0a2a2">
            (s) hade avsagt sig uppdraget att vara suppleant i socialutskottet.
          </note>
          <note n="d0f785ad">
            Kammaren biföll denna avsägelse.
          </note>
          <note n="9ccb8249">
            8 § Anmälan om kompletteringsval
          </note>
          <note n="2f01531d">
            Förste vice talmannen meddelade att på grund av uppkomna vakanser
            hade Socialdemokratiska riksdagsgruppen anmält Dag Ericson som
            ledamot i näringsutskottet efter Bo Bernhardsson, Elisebeht
          </note>
          <note n="d671cdee">
            Markström som suppleant i socialutskottet efter Sofia
          </note>
          <note n="fc510a21">
            Steiner, Sofia Steiner som suppleant i socialförsäkringsutskottet
            efter Ronny Olander och Catherine
          </note>
          <note n="b4257bab">
            Persson som suppleant i utbildningsutskottet efter Bo
          </note>
          <note n="fb3e6897">
            Bernhardsson.
          </note>
          <note n="8a21dee5">
            Förste vice talmannen förklarade valda till
          </note>
          <note n="b28155c9">
            ledamot i näringsutskottet
          </note>
          <note n="94718017">
            Dag Ericson (s)
          </note>
          <note n="1b759fc7">
            suppleant i socialutskottet
          </note>
          <note n="4fb853e1">
            Elisebeht Markström (s)
          </note>
          <note n="d839ccea">
            suppleant i socialförsäkringsutskottet
          </note>
          <note n="8237ed64">
            Sofia Steiner (s)
          </note>
          <note n="5cd448f1">
            suppleant i utbildningsutskottet
          </note>
          <note n="14137a58">
            Catherine Persson (s)
          </note>
          <note n="d34f579a">
            9 § Meddelande om svar på interpellation
          </note>
          <note n="620668b5">
            Till riksdagen hade inkommit följande skrivelse:
          </note>
          <note n="4bb317ad">
            Interpellation 1995/96:50
          </note>
          <note n="fb1bcb89">
            Till riksdagen
          </note>
          <note n="54bdc468">
            Beträffande svar på interpellation nr 1995/96:50
          </note>
          <note n="70ff334f">
            av Gunnar Hökmark om markbundna sändningar av radio och TV får
            jag meddela att skälet till det fördröjda svaret är att en debattdag
            som passar både interpellanten och mig inte har gått att finna
            under denna tidsperiod.
          </note>
          <note n="bf22b4bb">
            Stockholm den 29 januari 1996
          </note>
          <note n="9e6ca3d7">
            Margot Wallström
          </note>
          <note n="ac7756bc">
            10 § Hänvisning av ärende till utskott
          </note>
          <note n="47892f19">
            Föredrogs och hänvisades
          </note>
          <note n="3301edf6">
            Proposition
          </note>
          <note n="45818199">
            1995/96:138 till socialutskottet
          </note>
          <note n="c3837445">
            11 § Anmälan om interpellationer
          </note>
          <note n="5111bf68">
            Anmäldes att följande interpellationer framställts
          </note>
          <note n="f6f4aa38">
            den 31 januari
          </note>
          <note n="9ff1c23d">
            1995/96:68 av Peter Eriksson (mp) till statsrådet Leif
          </note>
          <note n="34336e57">
            Blomberg
          </note>
          <note n="bfbeca78">
            Asyl för fackliga företrädare
          </note>
          <note n="197b57a5">
            1995/96:69 av Elver Jonsson (fp) till miljöministern
          </note>
          <note n="a5920d38">
            Avgasutsläppens storlek
          </note>
          <note n="4c588ba1">
            den 1 februari
          </note>
          <note n="7d2ff771">
            1995/96:70 av Eva Eriksson (fp) till socialministern
          </note>
          <note n="23f5e798">
            Assistansersättningen till funktionshindrade
          </note>
          <note n="fe3dc23a">
            Interpellationerna redovisas i bilaga som fogas till riksdagens
            snabbprotokoll tisdagen den 6 februari.
          </note>
          <note n="deb2613b">
            12 § Anmälan om frågor
          </note>
          <note n="58487513">
            Anmäldes att följande frågor framställts
          </note>
          <note n="f6f4aa38">
            den 31 januari
          </note>
          <note n="2e4ff156">
            1995/96:252 av Yvonne Ruwaida (mp) till justitieministern
          </note>
          <note n="491846b2">
            Lagen om särskild utlänningskontroll
          </note>
          <note n="df13448e">
            1995/96:253 av Martin Nilsson (s) till försvarsministern
          </note>
          <note n="6138d3aa">
            De svenska lagren av antipersonella minor
          </note>
          <note n="e63593e1">
            1995/96:254 av Yvonne Ruwaida (mp) till justitieministern
          </note>
          <note n="257fa709">
            Olaga diskriminering
          </note>
          <note n="fd37244f">
            1995/96:255 av Åke Carnerö (kds) till kommunikationsministern
          </note>
          <note n="db79ee73">
            Älvsborgsbanan
          </note>
          <note n="4d10baba">
            1995/96:256 av Fanny Rizell (kds) till socialministern
          </note>
          <note n="0c464d7b">
            Försöket med utdelning av fria sprutor till narkomaner
          </note>
          <note n="4c03e310">
            1995/96:257 av Margitta Edgren (fp) till socialministern
          </note>
          <note n="7f7a1e9e">
            De svenska socialarbetarna i Köpenhamn
          </note>
          <note n="ba513161">
            1995/96:258 av Kerstin Heinemann (fp) till socialministern
          </note>
          <note n="665081e1">
            Situationen för personer som vräks från sin bostad
          </note>
          <note n="2dc46c54">
            1995/96:259 av Göthe Knutson (m) till justitieministern
          </note>
          <note n="d860669f">
            Anabola steroider
          </note>
          <note n="4c588ba1">
            den 1 februari
          </note>
          <note n="a07891f7">
            1995/96:260 av Kenneth Johansson (c) till jordbruksministern
          </note>
          <note n="c26e346c">
            Betesrätt på fäbodsvallar
          </note>
          <note n="02ed7af4">
            1995/96:261 av Bengt Hurtig (v) till jordbruksministern
          </note>
          <note n="d267214b">
            Import av renkött
          </note>
          <note n="f688c39b">
            1995/96:262 av Bengt Hurtig (v) till arbetsmarknadsministern
          </note>
          <note n="2baa5b0b">
            Utnyttjande av mål-6 medlen
          </note>
          <note n="717f0a89">
            1995/96:263 av Kenneth Johansson (c) till justitieministern
          </note>
          <note n="56186480">
            Förläggning av hovrättsförhandlingar
          </note>
          <note n="247fef33">
            Frågorna redovisas i bilaga som fogas till riksdagens snabbprotokoll
            tisdagen den 6 februari.
          </note>
          <note n="8cd94083">
            13 § Kammaren åtskildes kl. 17.17.
          </note>
          <note n="4bdca749">
            Förhandlingarna leddes
          </note>
          <note n="266f2a63">
            av förste vice talmannen från sammanträdets början t.o.m. ajourneringen
            kl. 13.58,
          </note>
          <note n="d028b414">
            av tredje vice talmannen därefter t.o.m. 4 § anf. 156
          </note>
          <note n="c0698653">
            (delvis) och
          </note>
          <note n="eacaf9ce">
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
