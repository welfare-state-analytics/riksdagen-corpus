<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--81</head>
          <docDate when="1995">1995</docDate>
        </div>
      </front>
      <body>
        <div>
          <note n="4d9de125">
            Det justerade protokollet beräknas utkomma om 3 veckor
          </note>
          <note n="26adda89">
            Protokoll
          </note>
          <note n="7c2ec1c5">
            1995/96:81
          </note>
          <note n="b824adb6">
            ----------------------------------------------------------
          </note>
          <note n="00adef0f">
            1 § Ny riksdagsledamot
          </note>
          <note n="ab77b570">
            Förste vice talmannen meddelade att enligt protokoll från Riksskatteverket
            hade till ny riksdagsledamot för Stockholms kommuns valkrets fr.o.m.
            den 15
          </note>
          <note n="ac60c742">
            april 1996 utsetts Kristina Nordström (s) efter Mona
          </note>
          <note n="0792558b">
            Sahlin (s).
          </note>
          <note n="815aa676">
            2 § Särskilt anordnad debatt om barnens situation
          </note>
          <note n="7ceecae1" type="speaker">
            Anf. 1 INGER DAVIDSON (kds)
          </note>
          <note n="32f90633">
            Herr talman! Jag vill börja med att säga att jag är glad att
            denna debatt faktiskt kommit till stånd efter en del förvecklingar.
            Vi kristdemokrater blev verkligen förvånade när vi först fick
            avslag på vår begäran om en aktuell debatt om barnens situation.
            Var skall den diskussionen föras om inte här i riksdagen? Visserligen
            fattas inte alla beslut om barn här i kammaren utan på andra politiska
            nivåer, och de allra flesta beslut om barnen fattas av deras mammor
            och pappor, men vi riksdagsledamöter har ändå tillsammans med
            regeringen ett övergripande ansvar för vilka förutsättningar vi
            ger föräldrarna att klara sin viktiga uppgift.
          </note>
          <note n="f609c690">
            Det har den senaste tiden kommit ett antal rapporter om hur våra
            barn mår. Om man skall sammanfatta innehållet i dem kort kan man
            säga att barnens fysiska hälsa på de flesta områden har förbättrats,
            men deras psykiska hälsa tycks ha försämrats ganska drastiskt.
          </note>
          <note n="c580b3ef">
            Riktigt små barn drabbas av övergivenhetsdepressioner. Koncentrations-
            och personlighetsstörningar har blivit vanligare. Fler pojkar
            visar ett aggressivt och ofta våldsamt beteende. Fler flickor
            sluter sig inom sig själva, men många flickor har också börjat
            likna pojkarna och blivit hårdare och tuffare i sitt uppträdande.
            Förmågan till inlevelse i hur andra känner - empati - och därmed
            respekten för andra människor har avtagit hos många barn. Det
            märks redan långt ned i åldrarna. Bland tonårsflickor har självmordstankar,
            självmordsförsök och genomförda självmord ökat. I morse kom en
            ny rapport just om detta.
          </note>
          <note n="a3ff82b1">
            Socialförvaltningar, mödravårdscentraler, lärare och elevvårdande
            personal på skolorna, psykiska barn- och ungdomsmottagningar och
            olika frivilligorganisationer ger en samstämmig bild av att antalet
            barn med psykiska problem ökar. På vissa håll är ökningen drastisk.
            Barnombudsmannens rapport, som presenterades häromdagen, bekräftar
            bilden.
          </note>
          <note n="9bf1c4e3">
            Detta är uppgifter som vi måste våga ta till oss, både som vanliga
            vuxna och som politiker. Det finns självfallet inga helt entydiga
            svar eller generella lösningar för att komma till rätta med problemen.
            Det behövs många pusselbitar, och lösningarna kan se olika ut
            för olika barn.
          </note>
          <note n="650a1cd9">
            Det vore enkelt för mig att skylla barnens situation på regeringens
            nedskärningspolitik. Den har varit våldsam i vissa stycken. Jag
            kunde ge igen med samma mynt som socialdemokraterna betalade med
            när de var i opposition. De skrädde inte orden när fyrklöverregeringen
            beslutade om en så måttlig besparing som att frysa barnbidragen
            som ett led i den budgetsanering som vi inledde.
          </note>
          <note n="9c3210ca">
            Det är självklart att de stora nedskärningar som riktats både
            mot barnfamiljerna direkt och mot verksamhet som de är beroende
            av och den fortsatt höga arbetslösheten drabbar många barn. Föräldrarnas
            ekonomiska problem blir barnens. Men jag tror ändå inte att det
            är hela förklaringen till att så många barn mår dåligt i dag.
          </note>
          <note n="fad9d73e">
            Jag skulle önska att vi kunde vidga debatten och få en konstruktiv
            diskussion och att vi trots våra olika ideologiska utgångspunkter
            kan sätta barnens situation i centrum och utgå från deras perspektiv
            och behov. Det vi borde kunna enas om är att något har gått snett
            när hundratals barn varje år ringer till BRIS
          </note>
          <note n="1baec6b4">
            hjälptelefon och säger: Ingen bryr sig om mig. De vuxna varken
            orkar eller hinner. Inte förrän dessa barn reagerar på ett sätt
            som vuxenvärlden inte kan acceptera blir det en reaktion.
          </note>
          <note n="a7a0229d">
            Diskussionen måste handla om hur vi med de samlade resurser vi
            har skall forma samhället så att vartenda barn får sitt behov
            av kärlek, trygghet och bekräftelse tillfredsställt.
          </note>
          <note n="3b5efedf">
            Det är den viktigaste uppgift vi har, menar jag, som föräldrar,
            politiker, människor som arbetar professionellt med barn och vanliga
            vuxna. Vi måste lösa detta problem tillsammans. Därför måste frågan
            också diskuteras på högsta politiska nivå, och det är orsaken
            till att vi kristdemokrater har begärt denna debatt.
          </note>
          <note n="19ebb0bc">
            Anf. 2 Statsrådet MAJ-INGER
          </note>
          <note n="4e9b5a14">
            KLINGVALL (s)
          </note>
          <note n="6d3597b0">
            Herr talman! Kristdemokraterna har begärt dagens riksdagsdebatt
            om barnens situation, och det är bra att den kommer till stånd.
            Vi har alla ett ansvar för barnen i vårt land, och vi vet att
            barnens villkor förändras i ekonomiskt kärva tider med hög arbetslöshet.
            Vår gemensamma uppgift är att värna barnen och att sätta barnens
            bästa i främsta rummet.
          </note>
          <note n="4173e930">
            Den svenska familjepolitikens mål har varit att ge alla barn
            en god och jämlik start i livet. Familjepolitiken innehåller flera
            olika delar. Barnbidragen, lika till alla barn, är en del. Barnomsorg,
            tillgänglig för alla barn, är en annan. Föräldraförsäkringen,
            som ger ersättning för inkomstbortfall för mamma eller pappa,
            är en tredje.
          </note>
          <note n="127bede2">
            Alla barn har rätt att känna sig efterlängtade och älskade. Vi
            politiker kan hjälpa till genom att utforma en politik till stöd
            för barnen och föräldrarna.
          </note>
          <note n="b1673673">
            Vi har på många sätt lyckats ge våra barn goda uppväxtvillkor.
            Alla barn har fått del i en positiv utveckling. Det finns inget
            annat land där man träder in i vuxenlivet med så jämlika förutsättningar
            som i
          </note>
          <note n="65fea67e">
            Sverige.
          </note>
          <note n="ac2d2b0e">
            Herr talman! I Sverige föds barn i de flesta fall i familjer
            där föräldrarna har hunnit etablera sig på arbetsmarknaden och
            har en hygglig levnadsstandard.
          </note>
          <note n="596614c5">
            Antalet barn som föds in i familjer med låg levnadsstandard är
            mycket mindre i Sverige än i andra länder.
          </note>
          <note n="49d97f8a">
            Barnfamiljer har gynnats av att vi har omfördelat resurser från
            familjer utan barn till familjer med barn.
          </note>
          <note n="7af3360d">
            Verksamheterna för barn, som skola, barn- och skolbarnsomsorg
            och olika fritidsaktiviteter, har inte bara förbättrat barns levnadsvillkor.
            De ger också svenska barn en mer självständig ställning. I den
            svenska skolan och barnomsorgen har också barn inflytande. Det
            finns en demokratisk målsättning i det arbete som utförs. Verksamheterna
            påverkar också båda föräldrarnas möjligheter att kombinera förvärvsarbete
            och barn och därmed jämställdheten mellan föräldrarna.
          </note>
          <note n="fc0653a7">
            Men det finns oroväckande tendenser i dagens
          </note>
          <note n="2e83f55e">
            Sverige. Precis som kds anfört i sin skriftliga begäran om denna
            debatt är orsakssambanden komplexa. Vi kan se att ensamstående
            föräldrar har fått svårare att etablera sig på arbetsmarknaden.
            Det finns flerbarnsfamiljer som har det ekonomiskt kärvt. Barn
            till invandrare kan ha påverkats av tendenser till ökad rasism
            och av deras föräldrars svårigheter att etablera sig på arbetsmarknaden.
            Besparingar som har gjorts i verksamheter riktade till barn i
            många kommuner under 90-talet kan ha påverkat barns levnadsvillkor.
          </note>
          <note n="37b0e8aa">
            Vi kan också se tendenser till en ökad social segregering i boendet.
            I vissa boendemiljöer finns i dag betydande sociala problem. Möjligheterna
            att fritt välja skola, det ökande antalet friskolor och privata
            daghem kan också ha accentuerat utvecklingen i negativ riktning
            för skolorna i dessa områden.
          </note>
          <note n="8ee214ee">
            Herr talman! Från regeringens sida tar vi dessa oroande rapporter
            på största allvar. Samtidigt som det är viktigt att komma ihåg
            att de allra flesta barn har det bra i Sverige är det vår uppgift
            att göra vårt yttersta för att komma till rätta med de problem
            som finns.
          </note>
          <note n="e414a18e">
            En rad satsningar och projekt som rör barnens situation har startats,
            och andra planeras.
          </note>
          <note n="ca62c5b1">
            Storstadskommittén, som tillsattes av regeringen i mars 1995,
            har tagit initiativ till att stödja utveckling av verksamheter
            för barn i åldrarna 1-12 år som av olika skäl står utanför barnomsorgen.
            Avsikten är att i samarbete med socialtjänsten pröva olika typer
            av verksamheter för barn som syftar till att öka integrationsmöjligheterna
            i samhället.
          </note>
          <note n="11f48fad">
            Regeringen beviljade i mars 1996 Botkyrka, Göteborgs, Malmö och
            Stockholms kommuner vardera
          </note>
          <note n="46b39bad">
            18 miljoner kronor för insatser i invandrartäta områden. Huddinge,
            Solna och Södertälje beviljades vardera 9 miljoner kronor. Syftet
            är att utveckla insatser för att stärka kompetensen främst hos
            invandrarkvinnor och flickor i olika åldrar.
          </note>
          <note n="7a44cedf">
            Barnpsykiatriutredningen, som nyss påbörjat sitt uppdrag, har
            till uppgift att definiera barn och ungdomar med psykiska problem.
            Den skall också redogöra för och analysera hur olika samhällsinstanser
            arbetar med barn och ungdom med psykiska problem och hur samarbetet
            mellan dem fungerar. Utifrån detta har kommittén till uppgift
            att överväga och föreslå åtgärder och insatser.
          </note>
          <note n="93ff163a">
            En kommitté som nyligen tillsatts skall klargöra hur svensk lagstiftning
            stämmer överens med FN:s barnkonvention. Uppgiften är att
          </note>
          <note n="02e3e79e">
            ? göra en bred översyn av hur svensk lagstiftning och praxis
            förhåller sig till barnkonventionens bestämmelser,
          </note>
          <note n="79961cb1">
            ? skapa större klarhet och ökat mått av samsyn vad gäller innebörden
            av begreppet "barnets bästa" i barnkonventionen och svensk rätt
            samt att därvid också belysa och analysera eventuella målkonflikter,
          </note>
          <note n="f194a515">
            ? med förtur behandla frågan om barns ställning i ärenden enligt
            utlänningslagen, bl.a. när det gäller avvisning eller utvisning
            där barn berörs.
          </note>
          <note n="eb296a0e">
            Kommittén skall redovisa sitt uppdrag senast den
          </note>
          <note n="accd898d">
            1 januari 1997.
          </note>
          <note n="594df651">
            Slutligen har Socialstyrelsen en rad arbeten som pågår. Bl.a.
            bedrivs försök i tio kommuner med en ny metod i arbetet med utsatta
            barn och föräldrar.
          </note>
          <note n="3b0cb0e9">
            Herr talman! På Socialdepartementet pågår arbetet med en särskild
            barnbilaga. Den kommer att lämnas som bilaga till budgetpropositionen
            i september.
          </note>
          <note n="796ea0a1">
            Motivet för att göra en särskild barnbilaga är att det finns
            behov av att samla material och fakta om barn som tagits fram
            på olika håll. Vi anser att det behövs en samlad överblick och
            en helhetsbild av hur livet gestaltar sig för barn i Sverige i
            dag. Det behövs även fördjupningar i vissa frågor.
          </note>
          <note n="09f6a6fa">
            Vi vill diskutera och analysera utifrån grundfrågorna:
          </note>
          <note n="c30e064b">
            ? Vad är det som skapar gynnsamma betingelser under barns uppväxt?
          </note>
          <note n="796dd4f4">
            ? Vilka negativa omständigheter resulterar i att vissa grupper
            barn får sämre livschanser?
          </note>
          <note n="de314ffb">
            ? Vad kan hejda nedåtgående spiraler?
          </note>
          <note n="816895d0">
            ? Vad är det främst vi vill värna?
          </note>
          <note n="04c8fc9a">
            Vi vill lyfta fram barnperspektivet, ha barnet i blickpunkten,
            se barnet. Det handlar om vuxnas strävan att förstå barnet och
            få insikt om vad som är till barnets bästa. Några av huvudrubrikerna
            kommer att vara barnet och familjen, barnet och omvärlden, barn
            och hälsa samt barn i riskzonen.
          </note>
          <note n="201cd263">
            Exempel på frågor som skall belysas är hur familjemönster ändras,
            vilken betydelse papporna har i barnens liv och fostran samt hur
            barn påverkas av föräldrars arbetslöshet. En mycket viktig fråga
            är var gränsen går mellan föräldraansvar och samhällsansvar. Vi
            vill också veta vad som påverkar barn och hur deras bild av omvärlden
            skapas.
          </note>
          <note n="e91953ad">
            Herr talman! När vi diskuterar hur vi på bästa sätt skall värna
            barnen tar vi ofta, helt naturligt, vår utgångspunkt i de problem
            vi ser. Vi vill inte att barn skall ha det svårt. Vi vill att
            alla barn skall ha de bästa levnadsvillkoren. De allra flesta
            barn i Sverige har det också bra. Gör vi internationella jämförelser
            om barns levnadsvillkor ligger Sverige bland de främsta.
          </note>
          <note n="308facee">
            Häromdagen fick jag ta del av ännu ej publicerade resultat från
            en omfattande riksrepresentativ undersökning av skolbarns hälsovanor.
            Den har genomförts tre gånger i Sverige - 1985/86, 1989/90 och
            1993/94
          </note>
          <note n="727a02e1">
            - och på samma sätt i ett antal andra europeiska länder. Syftet
            med undersökningen är att öka kunskapen om de levnadsvanor och
            betingelser hos barn som anses viktiga för deras hälsa. Projektet
            tar upp både fysiska och psykiska aspekter på hälsa.
          </note>
          <note n="8c47073d">
            Sveriges skolbarn ligger i topp bland 25 länder.
          </note>
          <note n="f7cc4c62">
            Under mätperioden har andelen helt friska barn i
          </note>
          <note n="fcb74711">
            Sverige ökat.
          </note>
          <note n="7869a61c">
            Jag tycker det är viktigt att vi verkligen kan se det som är
            positivt. Vi får inte låta oss förlamas av de problem vi arbetar
            med. Vi måste också se de möjligheter som finns, möjligheter att
            utveckla samhället i en riktning som gynnar barnen.
          </note>
          <note n="60d044c4">
            Herr talman! Vårt land befinner sig i en svår ekonomisk situation.
            Arbetslösheten är hög, och det påverkar barnen. Därför måste vi
            bekämpa arbetslösheten med alla till buds stående medel, och vi
            måste se till att få balans i landets ekonomi. Vi vill ge alla
            barn en ljus framtid. Det är barnen som är vår glädje och vår
            framtid.
          </note>
          <note n="085b9e0a">
            Till slut vill jag citera några ord som Olof Palme sade på 1975
            års socialdemokratiska partikongress:
          </note>
          <note n="8d102981">
            "Det är bara det att den enda praktiska anknytningen till framtiden
            som vi egentligen har är barnen.
          </note>
          <note n="9cc9cd4f">
            Det är i dem man ser framtiden växa fram.
          </note>
          <note n="9b1ec94e">
            Ur detta växer också fram vårt gemensamma ansvar för barnen i
            samhället. - - - Vi sysslar ju vanligtvis med allmänna problem,
            men vad det här handlar om är sådant som vi inte gärna talar om
            eller sätter på pränt såsom ömhet och livskänsla, värme och spontanitet,
            samvaro och gemenskap. Allra längst bort handlar det om någonting
            så fantastiskt som glädje."
          </note>
          <note n="ed246e00" type="speaker">
            Anf. 3 INGER DAVIDSON (kds)
          </note>
          <note n="272d636b">
            Herr talman! Statsrådet räknade upp ett antal åtgärder som regeringen
            har på gång för att hjälpa barn som har det svårt, utsatta barn.
            Dem har jag ingenting emot, långt därifrån. Jag tackar också särskilt
            för det vackra Palmecitatet. Jag kan också hålla regeringen och
            Socialdemokraterna räkning för att ni har gjort mycket för att
            öka föräldrarnas, eller om man så vill kvinnornas, valmöjligheter
            när det gäller att fördela förvärvsarbete och hemarbete.
          </note>
          <note n="482a096f">
            Men i sin iver att snabbt uppnå jämställdhet på alla områden
            har Socialdemokraterna bokstavligen riskerat att hälla ut barnet
            med badvattnet.
          </note>
          <note n="baf236c8">
            Vi har förflyttat oss från ett dike till ett annat på några årtionden.
            Min mamma hade i praktiken inga valmöjligheter på 50-talet. Då
            gick jag och mina kompisar, det minns jag mycket väl, förbi traktens
            enda kindergarten, som det hette, med viss bävan. Vi funderade
            på varför barnen måste leka innanför staketet och fantiserade
            om att deras föräldrar var döda eftersom de inte var hemma hos
            dem. Många vuxna tittade säkert snett på de föräldrar som utnyttjade
            kommunal barnomsorg då.
          </note>
          <note n="8643bffc">
            Sedan började daghemsutbyggnaden på 60-talet.
          </note>
          <note n="1e3329e1">
            När jag själv fick mina barn på 70-talet hade pendeln svängt
            - då var det dagis som gällde. Barn hade blivit förvärvshinder.
            Visserligen var det fortfarande ont om dagisplatser, men ropen
            fortsatte att skalla om dagis åt alla. I praktiken hade inte jag
            heller så stora möjligheter att välja, därför att trycket var
            så stort att välja rätt, dvs. att bara utnyttja de sex månader
            som föräldraförsäkringen då omfattade och sedan återgå till jobbet.
          </note>
          <note n="5111b178">
            Det var dessutom nästan omöjligt då att leva på en lön, och det
            är det fortfarande.
          </note>
          <note n="27dfe926">
            De som det handlade om - barnen - tillfrågades aldrig. I båda
            fallen var det de vuxna och den för tillfället rådande politiska
            trenden som styrde utvecklingen.
          </note>
          <note n="f43b323f">
            Nu på 90-talet borde vi ha kommit till den punkt då vi inser
            att alla inte kan eller vill göra lika. Dessutom har vi alla de
            rapporter som ligger till grund för den här debatten och som pekar
            på att våra barn inte mår bra med dagens system. De får inte den
            tid de behöver, varken av sina föräldrar eller av personalen i
            barnomsorg och skola.
          </note>
          <note n="f18bffbd">
            Vi har kommit in i en ond cirkel som är ohållbar.
          </note>
          <note n="92fd6362">
            Först byggde vi ut och förbättrade den kommunala barnomsorgen
            och utökade antalet stödpersoner kring barnen i takt med att behoven
            växte. Budskapet till föräldrarna var att de förväntades återgå
            till jobbet när barnen var omkring ett år. Kommunen skulle i gengäld
            stå för barnomsorgen.
          </note>
          <note n="dcb775c2">
            När de flesta nu har anpassat sig till den modellen visar det
            sig att statens och kommunens pengar är slut. Plötsligt finns
            varken föräldrar eller stödpersoner att tillgå för barnen i tillräcklig
            omfattning. Föräldrarna är pressade från alla håll. Antingen har
            de jobb upp över öronen, eller också är de arbetslösa och tycker
            sig ha förlorat sin identitet. Den är ju numera kopplad till vilket
            jobb man har.
          </note>
          <note n="fc77b5bc">
            Relationsproblem och skilsmässor är vanliga, och föräldrarna
            har helt enkelt ofta nog av sitt eget. Samtidigt har barngrupperna
            på dagis och i skolorna blivit större. Kuratorn och psykologen
            har sparats bort, och bidragen till psykmottagningarna har dragits
            ned. Då går ekvationen inte ihop längre, och risken med ett statiskt
            och stelt system visar sig. Det borde vara en lämplig tidpunkt
            att tänka om och se över systemen.
          </note>
          <note n="58ba8c47">
            Herr talman! Det finns en stor kunskap om barns behov. Vi vet
            att de skiftar med åldern. För det allra minsta barnet räcker
            det med mat, kärlek, trygghet och den stimulans som det innebär
            att mamma eller pappa jollrar och kelar med det. Om identifikationsprocessen
            skall fungera är det viktigt att det inte är för många vuxna kring
            barnet. Något äldre barn har behov av andra barn, får stimulans
            av att leka i grupp och av att träffa andra vuxna än föräldrarna.
            Barn mognar dessutom olika snabbt och är över huvud taget små
            personligheter, med högst varierande temperament och läggning.
            Det alla har gemensamt är att de behöver bli älskade, sedda och
            bekräftade för att må bra.
          </note>
          <note n="75dc64a3">
            Den här insikten borde leda oss politiker till att försöka utforma
            ett system för barnomsorg som innebär att föräldrarna kan anpassa
            sig efter barnens behov. Vi måste ge föräldrarna möjlighet att
            få det som de allra helst vill ha: mer tid för sina barn. Vi måste
            också erkänna att vi politiker inte klarar oss utan föräldrarnas
            insatser, hur bra kvalitet vi än har på den offentliga barnomsorgen.
            Det får aldrig vara så att föräldrarna ses som komplement till
            barnomsorgen i stället för tvärtom.
          </note>
          <note n="74c34cbf">
            Vi har en barnomsorgslag som ger alla föräldrar som arbetar eller
            studerar rätt till en dagisplats för varje barn som fyllt ett
            år, och de flesta kommuner arbetar för högtryck för att leva upp
            till den lagen.
          </note>
          <note n="ba97fcd7">
            När den infördes av fyrklöverregeringen kombinerades den med
            ett vårdnadsbidrag. Det är en nödvändig komplettering, om föräldrarna
            inte skall tvingas in i ett system som innebär att de inte kan
            ta hänsyn till barnens varierande behov. Om alternativet till
            att få en dagisplats för ettåringen är noll kronor i subvention
            för att ordna barnomsorgen på annat sätt fungerar det naturligtvis
            styrande.
          </note>
          <note n="73223613">
            Fördelen med ett bidragssystem som riktas direkt till föräldrarna
            är att det kan användas på olika sätt av olika familjer och på
            olika sätt av samma familj under olika perioder. De många ensamstående
            arbetslösa mammorna, för att ta ett exempel, som i dag måste begära
            socialbidrag för att överleva, hade förmodligen sluppit det om
            vårdnadsbidraget funnits kvar. I
          </note>
          <note n="cfc919a1">
            tider med god tillgång på jobb ökar vårdnadsbidraget föräldrarnas
            valmöjligheter och därmed möjligheterna att ta hänsyn till barnet.
            I tider med hög arbetslöshet, som nu, kan det hjälpa upp den ekonomiska
            situationen och därmed göra föräldrarna mindre pressade, vilket
            också kommer barnen till godo. Det här är en viktig systemförändring,
            som behöver återinföras. Jag skall återkomma till flera sådana
            i nästa inlägg.
          </note>
          <note n="f996d9f3" type="speaker">
            Anf. 4 LISELOTTE WÅGÖ (m)
          </note>
          <note n="3c347fae">
            Herr talman! Barns behov av stöd har ökat, men antalet vuxna
            som kan hjälpa har minskat. Så skulle man kunna sammanfatta Barnombudsmannens
            rapport, som nyligen har publicerats. Allt fler barn behöver särskilt
            stöd inom barnomsorg och skola, och allt fler drabbas av psykiska
            besvär. Antalet barn som har behov av barnpsykiatrisk hjälp har
            enligt rapporten ökat med hela 30 % på tre år.
          </note>
          <note n="fad339d5">
            Det här är allvarliga varningssignaler, och av det skälet är
            den här debatten mycket viktig. Det här är en debatt som inte
            bara kan handla om nedskärningar som sker inom landsting och kommuner,
            utan debatten måste också handla om de bakomliggande faktorer
            som gör att vi nu ser skillnaden mellan barns villkor och att
            allt fler barn växer upp under hård press.
          </note>
          <note n="d6b575e1">
            Barnens tillstånd och antalet födda barn i ett land brukar användas
            som mätare på nationens tillstånd.
          </note>
          <note n="803c20fd">
            Många och välmående barn indikerar ett gott samhälle. Låga födelsetal
            och larmsignaler om barn som mår dåligt antyder motsatsen. Nu
            är det emellertid så att de allra flesta barn i Sverige - det
            är 2 miljoner - mår bra. Men andelen som inte mår bra ökar, och
            det är inte bra. Tillståndet i landet är inte bra när köerna till
            barn- och ungdomspsykiatriska kliniker runt om i landet växer.
          </note>
          <note n="3944e693">
            Herr talman! Barns välbefinnande är framför allt, vilket ständigt
            förtjänar att påpekas, en uppgift för föräldrarna och inte bara
            samhällets uppgift. Det är självklart så att barn kan fara illa
            när föräldrar är arbetslösa och lever på marginalen, och när kommuner
            och landsting inte anser sig ha tillräckliga resurser, helt enkelt
            inte har råd att gå in med de insatser som behövs för att stötta
            barn och familjer som har ett utsatt läge.
          </note>
          <note n="f0f63b43">
            Orsakssammanhangen är självklara och glasklara, och de står naturligtvis
            att finna i regeringens politik.
          </note>
          <note n="efa1c27f">
            Det gäller en rad områden: den ekonomiska politiken, skattepolitiken
            i synnerhet, arbetsmarknadspolitiken och inte minst familjepolitiken,
            eller, rättare sagt, avsaknaden av en genomtänkt familjepolitik.
          </note>
          <note n="506434f8">
            Skattepolitik och familjepolitik är i väsentliga avseenden sammankopplade.
            Det gäller bl.a. den allmänna skattenivån och möjligheter för
            familjer att ha bestämmanderätt över sin ekonomi. Skattetrycket
            i
          </note>
          <note n="eb8093e3">
            Sverige är i dag drygt 50 % av hela ekonomin, och om man ser
            på andelen av genomsnittshushållens ekonomi är den sannolikt 60
            %. Familjer disponerar alltså förhållandevis liten del av sin
            ekonomi, vilket gör att man blir beroende av bidrag och starkt
            subventionerade offentliga tjänster för att klara sin försörjning.
          </note>
          <note n="97e64fdd">
            Den socialdemokratiska politiken tar ingen som helst hänsyn till
            familjers försörjningsbörda vad avser skattepolitiken. Skatt efter
            bärkraft är uppenbarligen ett okänt begrepp. Det kom till uttryck
            i kammaren i går under remissdebatten, när statsrådet Klingvalls
            kollega i regeringen, finansministern, sade att alla måste vara
            med och betala.
          </note>
          <note n="616b9c89">
            Dagens familjepolitik utgår i stort sett från den jämlikhetsrapport
            som under Alva Myrdals ordförandeskap lades fram 1969 inför den
            socialdemokratiska kongressen. Den ekonomiska självständigheten
            makar emellan som en grundförutsättning för jämlikhet skulle ligga
            till grund för framtida lagstiftning inom skattepolitik och socialförsäkringar.
            Utbyggnaden av förskolan skulle i första rummet inriktas på att
            tillgodose behovet av heldagstillsyn. Målet var ett samhälle där
            både kvinnor och män förvärvsarbetade, medan alla barn fick samma
            vård och fostran i kommunal barnomsorg. Vi ser nu resultatet av
            den förda politiken.
          </note>
          <note n="c45f0153">
            Det är ganska häpnadsväckande att lyssna på statsrådet Klingvall
            och höra att hon vill fokusera en del av de här problemen på den
            valfrihetsreform som genomfördes under den borgerliga regeringsperioden,
            nämligen när man införde en valfrihet för föräldrar att välja
            skola och barnomsorg. Den valfrihetsreform som den borgerliga
            regeringen införde, i form av ett blygsamt vårdnadsbidrag och
            avdragsrätt för styrkta barnomsorgskostnader, blev dess värre
            en kort parentes innan återställaren kom. När vårdnadsbidraget
            togs bort ökade trycket på den kommunala barnomsorgen, och det
            är självklart att det resulterade i att kvaliteten blev sämre,
            vilket också Barnombudsmannen påpekar i sin rapport.
          </note>
          <note n="f19228b4">
            Jag kan bara konstatera att denna socialdemokratiska blockering
            när det gäller vårdnadsbidrag och friskolor knappast har gagnat
            barn och föräldrar och inte heller kommunerna.
          </note>
          <note n="ac646538">
            Min första fråga till statsrådet Klingvall är: Vilka åtgärder
            kommer statsrådet att vidta för att förbättra situationen för
            de mest utsatta barnen och familjerna?
          </note>
          <note n="97bbe250">
            Och när avser statsrådet att lägga fram förslag till en ny, modern
            familjepolitik?
          </note>
          <note n="8fbb7842">
            Anf. 5 Andre vice talman GÖREL
          </note>
          <note n="2bc58998">
            THURDIN (c)
          </note>
          <note n="f4eea9a1">
            Herr talman! Det finns ett afrikanskt ordspråk som säger: "It
            takes a village to raise a child." Det krävs ett helt samhälle
            att fostra och utveckla ett barn. Är det inte fint? Det krävs
            ett helt samhälle att fostra och utveckla ett barn.
          </note>
          <note n="131e40b5">
            Jag hoppas att debatten i dag, som så förtjänstfullt har begärts
            av kds, kommer att handla om just detta.
          </note>
          <note n="a57e0741">
            Det har sagts, och det kan sägas igen, att det stora flertalet
            av våra svenska barn har det bra. Men de barn och ungdomar som
            redan tidigare levde i en jobbig tillvaro får det allt sämre,
            vilket gör att skillnaderna mellan de barn som mår bra och de
            barn som mår dåligt ökar.
          </note>
          <note n="8ca6539f">
            Det står också klart att det är många barn som far illa, och
            det är många invandrarbarn som far illa. Vi måste nog börja bry
            oss om varandra litet mer. Samhället i form av det offentliga
            klarar inte att ge all den trygghet som vi människor kan ge varandra.
            Vi behöver ge varandra och framför allt barnen mer tid.
          </note>
          <note n="9106a38c">
            I en tid med ekonomiska neddragningar får vi akta oss för att
            skylla allt på ekonomin. Även barn måste förstå ekonomiska realiteter.
            Det viktiga är att vi ger ekonomiskt utrymme för att i första
            hand stötta dem som verkligen behöver stöd. Jag tänker också på
            dem som har svåra handikapp, där assistenthjälp handlar om livskvalitet
            och inte bara pengar.
          </note>
          <note n="e50fb0af">
            Vi politiker måste vara mycket observanta på de förändringar
            som sker. Ingen av oss vill ha tillbaka slumområden i Sverige.
            Men det finns signaler som vi måste reagera på. Det finns en tendens
            till en kraftig segregering i boendet. Det finns signaler från
            skolan som vi måste vara lyhörda till. Skolan är ju en viktig
            del av det lokalsamhälle, det grannskap som barn lever i och utgör
            en stor del av deras tillvaro under uppväxttiden.
          </note>
          <note n="160c4f11">
            Vi politiker har ett ansvar att gå före. Vi måste stimulera fram
            en förändring. Översyner och kommittéer är väldigt bra, en barnbilaga
            som belyser situationen är bra, men jag skulle vilja fråga: Vilken
            strategi har regeringen för att använda den här kunskapen till
            att vända utvecklingen, till att gå före och medverka till att
            överbrygga skillnader mellan kommuner och mellan bostadsområden?
          </note>
          <note n="8bf297f3">
            Jag är glad över den mycket mjuka framtoning som statsrådet har
            i sociala frågor, för jag tror att vi måste in med mycket mjukhet
            när vi pratar om våra barn. Vi har alla ett ansvar för att ge
            barnen en hållbar uppväxt. Det är den största garantin för Sveriges
            framtida utveckling. Den sociala dimensionen måste in i debatten
            om landets tillväxt. Så länge vi inte har riktiga konsekvensbeskrivningar,
            förslag och beslut vet vi faktiskt inte vad som inträffar, och
            då blir det inte heller någon beredskap att möta besparingar och
            nedskärningar så att prioriteringarna görs rätt.
          </note>
          <note n="20ce814d">
            Centerns förslag om ett beskattat barnkonto handlar om en omfördelning
            till fördel för just de familjer och barn som i dag har det svårast
            ekonomiskt, t.ex. ensamma mammor, arbetslösa, låginkomsttagare,
            de som inte har tillgång till kommunal barnomsorg. Barnkontot
            är för oss en prioriterad reform, som handlar om rättvisa och
            valfrihet. Vårdnadsbidraget var ett steg på vägen, men tyvärr
            vågade inte regeringen ha det kvar så att det kunde utvärderas.
          </note>
          <note n="ce49b013">
            I vårpropositionen har dessutom Centern försökt att värna om
            barnfamiljernas ekonomi. Barn behöver trygghet, tillit och tid.
            Barn behöver resurser i form av vuxenkontakter.
          </note>
          <note n="6cbb0a61">
            Det finns en intressant kommunstudie som Rädda
          </note>
          <note n="20d82c1a">
            Barnen har genomfört. Den bygger på intervjuer med flera hundra
            barn i fyra kommuner. Genom att man frågar barn får man veta också
            vad de tycker. Här visar det sig att barn, framför allt flickor,
            är rädda för det våld som finns mellan barn. Det finns inga vuxna
            att vända sig till när det behövs.
          </note>
          <note n="e4442579">
            Barnen behöver andra vuxna som komplement till föräldrarna. De
            vuxna som inte orkar med sin föräldraroll behöver stöd av andra
            vuxna. Barns villkor hänger intimt samman med föräldrarnas, varför
            deras situation måste förändras för att barnens situation skall
            kunna påverkas. När en familj får problem drar sig samhället långsamt
            undan i stället för att grannskapet går in och stöttar där det
            finns problem.
          </note>
          <note n="c5bea132">
            Jag anser att det handlar mycket om att det sociala kontaktnätet
            kring barnen fungerar sämre i dag. Vi har inte tid att lära oss
            att lyssna, att förstå, att verkligen sätta barnen i centrum.
            Vi har inte lärt oss att göra det i de politiska besluten. Beslutsfattare
            vet inte hur man gör, och därför hoppas jag att dagens debatt,
            de kommittéer som arbetar och den översyn som pågår skall lära
            oss i Sverige att sätta barnet i centrum för att åstadkomma barnets
            bästa enligt barnkonventionen.
          </note>
          <note n="382daab9" type="speaker">
            Anf. 6 KARIN PILSÄTER (fp)
          </note>
          <note n="470e10d9">
            Herr talman! Alla barn är våra barn.
          </note>
          <note n="5df3b112">
            Så inleder vi i Folkpartiet vårt program för bättre levnads-
            och uppväxtvillkor för barn och ungdomar.
          </note>
          <note n="d74c6a65">
            Alla barn är våra barn. Det betyder att alla vi vuxna har ett
            ansvar för barnen, de som är så helt beroende av vuxenvärlden.
          </note>
          <note n="83d6dcbe">
            Självfallet är grunden för barnens trygghet och utveckling familjelivet,
            deras hemmiljö och deras föräldrar. Vi är alltid som föräldrar
            huvudansvariga, men det räcker inte. Alla föräldrar har inte alltid
            kraften och möjligheten. Även vuxna lever i utsatta situationer
            där de behöver stöd och omsorg. Barn kan ha behov som är större
            än vad föräldrarna klarar av att tillgodose. För oss liberaler
            är kärnfamiljen och den lilla världen aldrig någon gräns för vårt
            gemensamma ansvar för barnen.
          </note>
          <note n="43a783e5">
            FN:s barnkonvention är ett viktigt redskap för att förverkliga
            visionen om en värld där alla barn är våra barn, där alla kan
            växa upp med likvärdiga livschanser. Fjärde artikeln säger att
            vi skall vidta alla lämpliga lagstiftnings-, administrativa och
            andra åtgärder för att genomföra de rättigheter som finns i barnkonventionen.
            Man skall utnyttja det yttersta av sina tillgängliga resurser.
          </note>
          <note n="e76cdd7c">
            Vi vet att det i Sverige finns oerhört mycket gott för våra barn,
            allt från barnhälsovård till parklekar.
          </note>
          <note n="de146c6f">
            Framför allt har vi successivt fått ett samhällsklimat, en växande
            kultur där vi faktiskt lyssnar på barnen, lyssnar till deras synpunkter,
            önskemål och behov och lyssnar till deras åsikter när problem
            uppstår. Vi lyssnar och bryr oss om.
          </note>
          <note n="c6f9d6bb">
            Ändå finns det alltför många barn som inte har någon som lyssnar,
            inte har någon som orkar, som klarar av att bry sig om. Och många
            barn blir utsatta för övergrepp.
          </note>
          <note n="594c8512">
            Vi skall använda det yttersta av våra resurser. Då tror jag inte
            att några familjepolitiska reformer som skulle hjälpa den ganska
            välartade medelklassen att på ett bättre sätt klara sitt vardagsliv
            är det som främst behövs. Självfallet är det angeläget, men det
            är inte det som löser de problem som vi talar om nu.
          </note>
          <note n="e8af1013">
            Barnombudsmannen tillsattes efter förslag från vår
          </note>
          <note n="56ee8dca">
            Folkpartiledare och barnminister Bengt Westerberg.
          </note>
          <note n="6749c962">
            Det var ett led i förverkligandet av vår vision.
          </note>
          <note n="c6a1542d">
            Barnombudsmannens rapport, som väl i mångt och mycket är grunden
            för dagens debatt, visar att det framför allt handlar om att den
            psykosociala hälsan hos barn och ungdomar nu försämras. Fler barn
            lever i utsatta situationer samtidigt som de resurser som finns
            för att stödja, hjälpa och kompensera minskar. Kort sagt: Fler
            barn med särskilda behov skall få stöd av färre.
          </note>
          <note n="381a9d9b">
            Allt fler föräldrar lever under hårda ekonomiska villkor och
            i arbetslöshet. Det påverkar barnen. Arbetslösheten för yngre
            personer är betydligt högre än för mer medelålders, ungefär dubbelt
            så hög för dem som är i barnfamiljsåldern mot dem som är litet
            äldre.
          </note>
          <note n="a4f8ef60">
            Fördelningspolitiska studier visar att just barnfamiljer har
            fått de största ekonomiska försämringarna. Det är självklart svårt
            att vara en bra mamma om man är arbetslös eller oroar sig för
            hur man skall kunna betala hyran. Barn som med tryggare hemförhållanden
            skulle finnas på rätt sida hamnar nu på fel när marginalerna är
            så små.
          </note>
          <note n="5e83b627">
            Låt mig få poängtera att jag inte tycker att "barn måste få kosta".
            Det blir bara barnen som får betala förr eller senare. Men man
            kan spara på olika sätt. Det finns tydliga vägval. Vi ser att
            regeringen inte alltid gör samma prioriteringar som vi gör. Man
            har t.o.m.
          </note>
          <note n="702e6043">
            slutat med de fördelningspolitiska redovisningarna i propositionerna.
            Man visar inte längre hur barnfamiljer får det jämfört med andra
            hushåll, utan man redovisar enbart i inkomstklasser. Samtidigt
            har framför allt ensamstående som försöker förbättra sin egen
            situation och familjens framtid, t.ex. genom studier, fått det
            svårare genom sänkningen av svux och svuxa och borttagandet av
            barntillägget. Barn behöver föräldrar som orkar tänka framåt,
            som tror på framtiden och som kan göra något åt sin situation.
          </note>
          <note n="e68b7256">
            Herr talman! Många barn växer upp i utsatta miljöer. Livet i
            storstädernas förorter är hårt. Arbetslöshet, låga inkomster,
            många ensamföräldrar, missbrukare, psykisk ohälsa, socialbidragsberoende
            och invandrare som inte har kommit in i det svenska samhället.
            I många områden är den här spiralen snabbt på väg nedåt. Besparingar
            som i andra sammanhang kanske inte nämnvärt påverkar verksamheten
            leder till helt oacceptabla konsekvenser.
          </note>
          <note n="57cbfe0c">
            Många kommuner har fått en hårdare ekonomisk situation på senare
            tid. Det är där de stora barngrupperna finns. Vi i Folkpartiet
            var mycket glada åt omläggningen av det kommunala utjämningssystemet,
            som är en viktig del i att ge de här kommunerna bättre förutsättningar.
            Vi vill ha en ytterligare omfördelning till förmån för de kommuner
            som har de tyngsta sociala kostnaderna.
          </note>
          <note n="cfc2bc14">
            Herr talman! Samtidigt måste givetvis orsakerna angripas med
            all kraft. Den höga arbetslösheten skapar sociala problem och
            gör att vi får mindre resurser att ge de mest utsatta det stöd
            de behöver. Men framför allt förtar den människors framtidstro,
            och det är nog det allra värsta. Barn som växer upp utan framtidstro
            är barn som förvägras den allra viktigaste livschansen. Därför
            sätter vi i Folkpartiet nu kampen för jobben allra främst på vår
            politiska dagordning.
          </note>
          <note n="6be4347c">
            Barnombudsmannens årliga rapport bör och skall leda till en riksdagsdebatt,
            en debatt som leder framåt.
          </note>
          <note n="a2c1df18">
            Jag är mycket glad för det. De förslag som finns från
          </note>
          <note n="8a02e07b">
            Barnombudsmannen skall vi ta till oss. Den utredning som riksdagen
            ville ha och som nu har börjat jobba med svensk tillämpning av
            barnkonventionen är mycket bra. Genom det arbetet kan mycket bli
            bättre.
          </note>
          <note n="75b36343">
            Vi behöver få handlingsplaner mot våld och mobbning - ingen skall
            behöva vara rädd för att gå till skolan. Vi måste bekämpa sexuella
            och andra övergrepp mot barn. Jag tänker också på barns rätt vid
            separationer, osv. Det finns mycket vi kan jobba vidare med och
            som inte främst är budgetfrågor.
          </note>
          <note n="baa30aea">
            Visst är det kommuner och landsting som i mycket har huvudansvaret
            för den praktiska verksamheten, men vi i riksdagen är ansvariga
            för lagar, ramar och förmedling av attityder. Den viktigaste attitydförändringen
            handlar om att barnperspektivet måste genomsyra all vår verksamhet.
            Barnombudsmannen skrev i förrgår att det verkar vara stor tidsbrist
            eller brist på intresse i de politiska partierna. Det gjorde mig
            mycket, mycket olycklig. Låt oss nu gemensamt se till att Barnombudsmannen
            aldrig mer har anledning att framföra den kritiken.
          </note>
          <note n="78d80c69">
            I detta anförande instämde Margitta Edlund, Carl-
          </note>
          <note n="d5c6a172">
            Johan Wilson och Siri Dannaeus (alla fp).
          </note>
          <note n="40f142bc">
            Anf. 7 BRITT-MARIE DANESTIG-
          </note>
          <note n="09ff63b7">
            OLOFSSON (v)
          </note>
          <note n="d098a9ca">
            Herr talman! Först vill också jag uttrycka min uppskattning av
            att kds har tagit initiativ till att barnens situation tas upp
            till diskussion och samtal här i kammaren.
          </note>
          <note n="ba542242">
            Sverige är ju en av initiativtagarna till FN:s barnkonvention
            och också ett av de första länder som ratificerade den. Därigenom
            blev konventionen folkrättsligt bindande, vilket innebär att vi
            har gjort ett internationellt åtagande att följa den. När vi fattar
            beslut som rör barn måste vi alltså utgå från principen om barnets
            bästa och låta det komma i första hand, och det gäller politiker
            på alla nivåer i samhället, och även inom alla sektorer som berörs
            av barns och ungdomars villkor. Det är därför bra, tycket jag,
            att Socialdepartementet kommer med sin barnbilaga - det är ett
            steg i rätt riktning. Det skall bli intressant att ta del av en
            analys av de konsekvenser som regeringens nedskärningar i tilläggsbudgeten
            får för bl.a. barn.
          </note>
          <note n="af81ce84">
            När det gäller barnkonventionen är frågan: Uppfyller vi åtagandena
            att följa konventionen, både till innehåll, mening och anda? Jag
            skulle i mitt anförande vilja utgå från en av de mer grundläggande
            artiklarna, som talar om barns lika rätt att få sina behov tillgodosedda
            oavsett kön, socialt eller etniskt ursprung. Frågan är: Får de
            det? Hur mår barn i dagens samhälle?
          </note>
          <note n="dcce5914">
            Låt mig också tydligt markera att de flesta barn mår ganska bra.
            Internationellt sett mår svenska barn bra över lag. Men - och
            det är mycket allvarligt - det finns en ökande grupp barn och
            ungdomar som mår allt sämre i samhället. Samstämmigheten i de
            rapporter som publicerats under senare tid visar att så är fallet.
            Det gäller såväl de undersökningar som Skolverket och Barnombudsmannen
            nyligen har presenterat som den som SKTF har gjort. Det gäller
            också tidigare publicerade rapporter som Barns villkor i förändringstider.
            Samtliga ger en ganska mörk bild av förhållandena för de mest
            utsatta barnen.
          </note>
          <note n="af88d9c8">
            Jag vill påminna Liselotte Wågö om att det här inte är något
            nytt. Redan 1992 slog flera barn- och ungdomspsykiatriska kliniker
            i landet larm om en tydlig ökning av antalet nybesök. Redan året
            därpå var den trenden etablerad i hela landet, och ökningar med
            20, 50 ja, ända upp till 200 % kunde rapporteras.
          </note>
          <note n="08f6e0ad">
            1995 larmades det åter om nya rekordstora ökningar för de olika
            BUP-mottagningarna. Störst är ökningen i tätorterna. Som konkret
            exempel kan jag nämna att i
          </note>
          <note n="97d1f309">
            Mjölby fördubblades antalet nybesök redan under årets första
            fyra månader, och i Norrköping har man infört ett s.k. intagningsstopp.
            Man tar bara fall som är speciellt prioriterade.
          </note>
          <note n="719e53d8">
            Vilka psykiska problem i barn- och ungdomsåren ökar då i det
            här samhällsklimatet? Ja, i princip alla de problem som barn inte
            kan bemästra själva, utan stöd från vuxenvärlden: sömnproblem,
            identitetsproblem, självdestruktivitet, personlighetsstörningar,
            etc. De nya patienter som tillkommer är framför allt yngre, stökiga
            tonårspojkar, men även inåtvända tonårsflickor med anorektiska
            problem hör till gruppen som ökar mest. Ett särskilt problem är
            de som är inåtvända, tysta och deprimerade - de gör inte så stort
            väsen av sig, och därför upptäcks de inte i tid.
          </note>
          <note n="fa41463a">
            Till barn- och ungdompsykiatriska mottagningarna kommer också
            barn som är offer för familjevåld och som har blivit känslomässigt
            övergivna mycket tidigt.
          </note>
          <note n="38a81b01">
            Dessa unga har djupa depressioner, känner livsleda, gör självmordsförsök
            och skadar sig själva. Flyktingbarnen med sina upplevelser från
            krig och svält står ännu bara på tröskeln till vården. Vi vet
            att alkoholmissbruk har ökat enligt polisen och även gått nedåt
            i åldrarna. Vi vet också att segregationen ökar. Det gör även
            det oprovocerade och många gånger mycket grova våldet.
          </note>
          <note n="35757644">
            Hur har det då blivit så här?
          </note>
          <note n="c7490c34">
            Först och främst ställer det moderna samhället stora krav. Föräldrarna
            ansträngs hårt av dubbelarbete, ekonomisk stress och arbetslöshet.
            Barn får tidigt vistas i miljöer som kräver förmåga att vistas
            i grupper och att lita på många personer. Kraven i skolan blir
            snabbt höga. Stora grupper placeras redan under skoltiden i samhällets
            B-lag. Vuxna värderingar och livsstilar tränger långt ned i åldrarna
            och förkortar barndomen och ungdomstiden. Leken ersätts med träning,
            relationer sexualiseras och ungdom är en marknad för droger. I
            spår av drogmissbruket är även våld ett vanligt fenomen. Informationstrycket
            saknar historiskt motstycke, och den tekniska utvecklingen går
            så fort att vuxna inte självklart har kunskaper och erfarenheter
            att hjälpa och stödja.
          </note>
          <note n="d7612aa5">
            Men den främsta orsaken är att många barnfamiljers livssituation
            är hårt pressad till följd av arbetslöshet med därtill hörande
            otrygghet, försämrad ekonomi, sänkta nivåer i a-kassan, sjukförsäkringssystemet,
            minskade barnbidrag, minskat vuxenutbildningsstöd, höjda taxor
            och avgifter osv. Särskilt har situationen för yngre, lågutbildade,
            ensamstående mammor och deras barn försämrats under senare år.
          </note>
          <note n="d2d74aba">
            Till detta kommer de stora kommunala nedskärningarna i barnomsorgen
            och skolan. Statsbidragens andel av kommunernas externa utgifter
            har mellan
          </note>
          <note n="ff8992c6">
            1985 och 1994 minskat med 6 %, vilket motsvarar 16
          </note>
          <note n="cc187178">
            miljarder kronor. Allt fler kostnader har vältrats över från
            stat till kommun. Socialbidragskostnaderna i kommunerna har under
            den här tiden fördubblats.
          </note>
          <note n="12e4000d">
            Samhällets starkaste stöttepelare för barn i riskzonen för psykisk
            ohälsa och social missanpassning - barnomsorgen, skolan och fritidsverksamheten
            - klarar inte längre sin uppgift.
          </note>
          <note n="3f8096ff">
            Det är detta som har lett till ökad utslagning bland barn och
            även till ökad efterfrågan av psykisk barnoch ungdomsvård. Vad
            vi ser är en systematisk urholkning av barnens livsmiljöer. Inget
            enskilt beslut är tillräckligt för att förklara detta, men summa
            blir ett sammanbrott för barnens livsmiljöer, och det drabbar
            ojämlikt - det vill jag återkomma till.
          </note>
          <note n="8668307e">
            I detta anförande instämde Hans Andersson och
          </note>
          <note n="5a06a0a1">
            Maggi Mikaelsson (båda v).
          </note>
          <note n="dae5e222" type="speaker">
            Anf. 8 MARIANNE SAMUELSSON (mp)
          </note>
          <note n="663c4f67">
            Herr talman! Att vara barn i Sverige i dag ter sig väldigt olika.
            Vårt samhälle är så mångfasetterat att det inte finns en livsstil,
            en familjesammansättning eller en nationalitet. Det gör att det
            är svårt att få ett grepp om barn som grupp.
          </note>
          <note n="6eaff8f0">
            Statsrådet sade tidigare här att våra barn mådde förhållandevis
            bra. Statistiskt sett kan man ganska enkelt se att svenska barn
            har det bra. Våra barn har t.ex. inte drabbats av det som Unicef
            i dag rapporterar om, nämligen att 2 miljoner barn har dödats
            under de senaste tio åren i väpnade konflikter. Det har våra barn
            sluppit. Men säkert har våra vapen varit med och dödat många av
            dessa barn.
          </note>
          <note n="1c4f83dd">
            Det innebär inte att man kan blunda för det som håller på att
            hända i samhället i dag, nämligen att vi med den förda politiken
            går med en rasande takt mot tvåtredjedelssamhället.
          </note>
          <note n="3b459799">
            I dag rapporterades det också om att självmordsförsöken bland
            unga flickor ökar. Nästan hälften av de unga flickorna har funderat
            på att ta livet av sig. I
          </note>
          <note n="3b37946d">
            årskurs 8 var siffran 40 % och i gymnasiet 47 %.
          </note>
          <note n="8d5190a0">
            Detta är mycket oroväckande. Med anledning av detta hoppas jag
            att få höra vad regeringen har tänkt att vidta för åtgärder. Det
            här kan man inte blunda för.
          </note>
          <note n="f5a6ffbb">
            Man måste självfallet agera. Det är betydligt allvarligare tycker
            jag än den stora aktivitet på ministernivå som "galna ko-sjukan"
            förorsakade. Den smittan hade funnits länge. Men detta är mycket
            oroväckande.
          </note>
          <note n="362aa57c">
            Vi måste också lära oss att på olika sätt lyssna på barnen och
            de signaler som de ger. Det är ytterst sällan som barn får tala
            och berätta om hur de upplever sin situation. Ett bra undantag
            utgörs av den rapport som Rädda Barnen har tagit fram. Det rör
            sig om ett femkommunsprojekt, där det bl.a. ingår en rapport om
            barnen i Malmö. De har intervjuats om sin vardag, och det är ingen
            upplyftande läsning. Ett påtagligt inslag i barnens berättelser
            är rädslan för våld. 80 %
          </note>
          <note n="9492b1ce">
            av de barn som intervjuats i Rosengård nämner spontant våldet
            i skolan och på fritiden som ett av deras största problem. 61
            % av barnen nämner i samma undersökning att de själva har blivit
            slagna, och då var normala kamratkonflikter inte inräknade.
          </note>
          <note n="e50484bc">
            Över huvud taget går det i intervjuerna med dessa barn en skiljelinje
            mellan dem som å ena sidan uppfattar vuxenvärlden runt omkring
            dem som trygg och närvarande och å andra sidan de barn som känner
            sig svikna av vuxna och som inte har någon att gå till när de
            är ledsna. Att ha någon vuxen som ser en framstår som en räddningsplanka
            i en vardagstillvaro fylld av våld och hot. Politiska beslut som
            har fattats under de senaste åren har lett till att just dessa
            räddningsplankor utanför barnets egen familj har dragits in. Resurserna
            för kuratorn, fritidsledaren, extraläraren, elevassistenten -
            alla de vuxna som fanns i barnens vardag - har reducerats. Naturligtvis
            är detta mycket allvarligt, men i områden av Rosengårds karaktär
            är det katastrofalt.
          </note>
          <note n="27eb3b5e">
            Att konsekvenserna har blivit att barn- och ungdomspsykiatriska
            kliniker har fördubblat sina väntetider är ganska väntat. I regeringens
            vårbudget nämns inte ett ord om hur barnen påverkas av nedskärningarna.
            Det är bra att det i nästa budget skall komma en barnrapport som
            bilaga. Hoppas bara att den inte ger uttryck för samma handlingsförlamning
            som de miljörapporter som vi har sett och där det inte har hänt
            särskilt mycket på åtgärdssidan.
          </note>
          <note n="ed213306">
            Jag vill därför ha en tydligare beskrivning av vad regeringen
            tänker göra för de utsatta barnen än bara dessa hänvisningar till
            pågående utredningar.
          </note>
          <note n="6625d5e3">
            Statistiken är hela tiden oroväckande. 12 % av våra barn är i
            dag beroende av socialbidrag, och detta i en tid då man måste
            kunna förlita sig på samhällets skyddsnät. Vi har varit väldigt
            bra på att sörja för våra barn i Sverige. Vi har kanske t.o.m.
            varit bäst i världen, men det är vi inte längre.
          </note>
          <note n="3e98d12c">
            Antalet anmälda fall av barnmisshandel har ökat med 47 % under
            de senaste två åren. BRIS beräknar att närmare 40 000 barn misshandlas
            i Sverige varje år. Antalet barn som har beviljats en kontaktfamilj
            eller en kontaktperson har fördubblats sedan början av 80-talet.
            Det är en av de få åtgärder som kvarstår för socialtjänsten att
            bevilja, eftersom resurserna har försvagats.
          </note>
          <note n="ae201a53">
            Det som är viktigt och som vi måste ta tag i är att vi måste
            lyssna på barnen. Vi måste ge barnen möjlighet att vara med i
            processen att påverka sitt samhälle. Därför anser jag att vi måste
            ta itu med dessa frågor. Jag tycker att det vore bra om man tog
            ett brett parlamentariskt grepp, om så är möjligt. Men det är
            bråttom. Det går inte att tillsätta utredningar som skall arbeta
            i två år, vilket har föreslagits. Vi måste komma betydligt snabbare
            i takt med hur våra barn mår.
          </note>
          <note n="94a406ed">
            I detta anförande instämde Per Lager, Ragnhild
          </note>
          <note n="55b644f2">
            Pohanka och Eva Goës (alla mp).
          </note>
          <note n="5173849b">
            Anf. 9 Statsrådet MAJ-INGER
          </note>
          <note n="4e9b5a14">
            KLINGVALL (s)
          </note>
          <note n="5924fdbc">
            Herr talman! Jag vill börja med att uttrycka min stora uppskattning
            över den konstruktiva ton som vi har fått höra i den här diskussionen.
            Det känns väldigt bra, därför att det visar också på den respekt
            som vi alla känner inför denna stora och svåra fråga. Vi har också
            fått redovisat det allvar som verkligen ligger bakom många exempel
            från olika håll i vårt samhälle.
          </note>
          <note n="48b84a48">
            Jag tror att detta bidrar till att skapa en förståelse för att
            vi som har det yttersta ansvaret är beredda att sätta barnet i
            centrum.
          </note>
          <note n="c203ad47">
            Jag vill verkligen understryka det som sades i flera av inläggen.
            Görel Thurdin sade att det fordras ett helt samhälle för att fostra
            ett barn. Ja, visst är det så.
          </note>
          <note n="17edac0a">
            Karin Pilsäter sade att vi skall lyssna till barnen och att det
            finns väldigt mycket som vi kan jobba vidare med och föra en debatt
            om, en debatt som leder framåt utan att vi fastnar i att bara
            tala om ekonomi.
          </note>
          <note n="bb42fafb">
            Ja, visst är det så. Det är oerhört viktigt att betona vårt gemensamma
            ansvar när vi vill ta steg framåt och göra det bättre för barnen.
          </note>
          <note n="c7bb80fd">
            Den tonen andades också Inger Davidson, även om jag gärna vill
            tillföra några saker. Inger Davidson sade att våra barn inte mår
            bra med dagens system.
          </note>
          <note n="801684e9">
            Jag kan tänka mig att hon åsyftade på dagens familjepolitik.
            Det är att förenkla, tycker jag. Det som ligger i botten på mycket
            av barnens situation i dag är naturligtvis deras föräldrars situation,
            hur samhället ser ut.
          </note>
          <note n="21a4d41c">
            Den höga arbetslösheten har lett till otrygghet och just bristande
            framtidstro, den framtidstro som vi är så besjälade av att återskapa.
          </note>
          <note n="e302d63e">
            Arbetslösheten är ett oerhört gissel för människorna och för
            samhällsekonomin. Inger Davidson sade att pengarna nu är slut
            just när vi har anpassat oss till det här systemet. Vad beror
            då det på? Jo, det beror naturligtvis på att vi har haft flera
            år av svår ekonomisk kris. Jag tänker inte börja diskutera den
            närmare nu.
          </note>
          <note n="c38eea0b">
            Men det finns ett mycket stort ansvar att utifrån den ekonomiska
            krisen se till att vi kan sanera statens budget, få ned arbetslösheten
            och på det sättet klara en bättre ekonomisk situation, både för
            samhället och för den enskilde.
          </note>
          <note n="dddd0f43">
            Att i det här läget, som Inger Davidson gör, på nytt ta fram
            förslaget om vårdnadsbidrag är väldigt märkligt. I och för sig
            förvånar det mig inte, för det är en fråga som kds har drivit
            under många år. Men vad som är mer intressant att notera i dag
            är att frågan om vårdnadsbidrag, såvitt jag förstår, endast diskuteras
            i
          </note>
          <note n="f2c5e20a">
            Sveriges riksdag. Det finns ju inte något engagemang eller tryck
            i frågan, utan det är här diskussionen förs.
          </note>
          <note n="5525c280">
            Vår inställning till vårdnadsbidrag är ju väl känd.
          </note>
          <note n="b382a09f">
            Vi avskaffade det när vi återfick regeringsmakten. Att man i
            dagens situation över huvud taget funderar på att återinföra det
            förvånar mig mycket. Kostnaden för vårdnadsbidraget var ju nästan
            4 miljarder när det infördes 1994, så bara det borde säga att
            det är en omöjlighet.
          </note>
          <note n="207b5d71">
            Men jag skall återgå till dagens situation. Den familjepolitik
            som vi har, med barnbidrag, föräldraförsäkring och barnomsorg,
            har ju gett barn och föräldrar unika möjligheter att välja, kombinera
            och finna den form av familjeliv som man har känt mest för. Det
            som känns så angeläget i dag är naturligtvis att vi kommer i balans
            och får ned arbetslösheten, så att vi kan värna den välfärd som
            våra barn så oerhört väl kommer att behöva inför en ny framtid.
          </note>
          <note n="e6822fc0">
            Naturligtvis har vi alla en viktig uppgift. Hur skall vi gå vidare
            med den kunskap som vi är på väg att skaffa oss i de utredningar
            som finns och i de kommittéer som arbetar och inte minst i det
            som vi kommer att få fram i barnbilagan? Självfallet skall kunskapen
            vägleda oss i regeringen när vi går vidare. Den skall också över
            huvud taget vägleda beslutsfattare i samhället. Här är naturligtvis
            också det som händer i kommuner och landsting av central vikt.
            Men det skall också vägleda alla oss som föräldrar tycker att
            barnfrågor är bland det viktigaste vi har att arbeta med i vårt
            samhälle. Därför är det oerhört viktigt att ha denna kunskap i
            botten.
          </note>
          <note n="27e8c417">
            Om vi skall kunna ha ett välfärdssamhälle med stöd till barnfamiljerna
            i framtiden, måste vi nu få bukt med problemen i ekonomin.
          </note>
          <note n="180dfc60" type="speaker">
            Anf. 10 INGER DAVIDSON (kds)
          </note>
          <note n="edaff175">
            Herr talman! Vi tycks alla vara ganska överens om lägesbeskrivningen.
            Men däremot tycker jag att det är mer sällsynt med konkreta åtgärder
            för hur vi skall ändra utvecklingen. Det som jag kanske saknar
            mest är det förebyggande arbetet. Att vi måste sätta in åtgärder
            när barnen redan börjat må dåligt är självklart. Vi har kommit
            till ett läge där vi inte längre kan dra ned på verksamhet som
            arbetar med utsatta barn. I
          </note>
          <note n="371941f2">
            det avseendet har det ibland redan gått litet för långt när det
            gäller psykiska ungdomsmottagningar och liknande.
          </note>
          <note n="d02cfcf7">
            Men det är ju det förebyggande arbetet som är viktigast. Vi kan
            inte skylla på den situation som vi har just nu, när vi t.ex.
            läser om självmordsförsöken och de genomförda självmorden bland
            tonårsflickor.
          </note>
          <note n="97368d3d">
            Det måste ju ha sin bakgrund längre tillbaka i tiden.
          </note>
          <note n="a01d1c7f">
            Det är inte heller så att det bara finns problem i socialt utsatta
            familjer. Det är inte alls så att det alltid syns på ytan om barn
            i en familj mår dåligt. Ofta är det tidsbrist det handlar om.
          </note>
          <note n="ba784096">
            Det är just för att ge föräldrarna möjlighet till mer tid för
            sina barn som vi har detta förslag som vi envisas med att upprepa,
            statsrådet, nämligen ett vårdnadsbidrag. Det är inte så att förslaget
            bara diskuterats i riksdagen. Det var 166 000 föräldrar som frivilligt
            valde vårdnadsbidraget framför en kommunal dagisplats för sina
            ettåringar och tvååringar under den korta tid som vårdnadsbidraget
            fick finnas till. Det är inte heller så som Karin Pilsäter påstår.
            Hon har gått på myten om att vårdnadsbidraget är en reform för
            välutbildade medelklassfamiljer med god ekonomi.
          </note>
          <note n="206711c5">
            Detta är en flexibel reform, vilket jag sade i mitt inledningsanförande,
            som kan användas på olika sätt av olika personer och familjer.
          </note>
          <note n="bc16fee2">
            Statsrådet kallade här - liksom Leif Pagrotsky gjorde häromdagen
            - vårdnadsbidraget för en kreditfinansierad kosmetisk reform.
            Jag menar att varken
          </note>
          <note n="3f939bb6">
            Maj-Inger Klingvall eller Leif Pagrotsky vet vad de talar om
            i det här fallet.
          </note>
          <note n="a90f7df3">
            Om bara några procent av de föräldrar som annars skulle begära
            en mångdubbelt dyrare kommunal barnomsorgsplats för sina ettåringar
            och tvååringar, vilket de har rätt till, i stället valde vårdnadsbidrag,
            så vore kalaset betalt. Eftersom långt mer än hälften av de föräldrar
            som var berättigade till vårdnadsbidrag tidigare valde detta vet
            vi att detta är en lönsam reform.
          </note>
          <note n="c168deab">
            De positiva effekterna i form av möjligheter till mer tid för
            barnen, som nästan alla föräldrar efterfrågar i dag, är den viktigaste
            fördelen med bidraget. Jag tror att den kan betecknas som kosmetisk
            bara av någon som har umgåtts mer i finans- och aktieägarkretsar
            än med småbarnsföräldrar, som Leif Pagrotsky har gjort. Jag vill
            också uppmana statsrådet att gå ut och fråga småbarnsföräldrar,
            vars barns ettårsdag närmar sig, hur många som skulle föredra
            att få något mer tid för sina barn eller åtminstone en möjlighet
            att jobba halvtid tills barnen blir litet större.
          </note>
          <note n="6189cb4a">
            Jag tror också att arbetslivet måste förändras, om vi skall kunna
            sätta barnens behov i första rummet.
          </note>
          <note n="ff283a81">
            Det var inte bara vårdnadsbidraget som drogs in av
          </note>
          <note n="b4130b98">
            Socialdemokraterna utan också rätten att vara tjänstledig under
            tre år. Detta har jag ännu svårare att förstå. Är ni så säkra
            på att er modell är den rätta? Varför är ni rädda för att öppna
            möjligheten för småbarnsföräldrar att vara hemma längre utan att
            behöva mista jobbet? Rätten att få komma tillbaka är ju en viktig
            förutsättning för att man skall våga avstå från förvärvsarbete
            under en tid. Att rätten finns tvingar ju ingen till ett beteende
            som ni tycker är felaktigt. Men det är också ett viktigt budskap
            till arbetsmarknadens parter från politikerna att man faktiskt
            har rätt att föda barn och att vara förälder utan att helt avstängas
            från arbetslivet.
          </note>
          <note n="bae7b6f9">
            I dag kommer det rapporter om att unga människor av sina arbetsgivare
            tvingas att skriva på babykontrakt. Detta är fullständigt vansinnigt.
            Jag menar att Socialdemokraterna har bäddat för ett sådant beteende,
            bl.a. genom att de tagit bort rätten till tjänstledighet för småbarnsföräldrar.
            Arbetsgivarna måste ju också ta ansvar för utvecklingen i samhället.
            De är också beroende av att barn och ungdomar inte mår så dåligt
            att de inte klarar att fullfölja sin utbildning.
          </note>
          <note n="0260b9bd">
            Arbetsgivarnas insats borde vara att ordna vikarier under tjänstledigheten
            och erbjuda viss kontinuerlig fortbildning för att göra det smidigt
            att komma tillbaka.
          </note>
          <note n="ae652691">
            Vad jag efterlyser är en parlamentarisk kommitté.
          </note>
          <note n="446cf12a">
            Jag vet att det redan finns kommittéer. Men jag tror att vi behöver
            göra en översyn, utifrån de resurser som vi har, för att försöka
            komma fram till ett mer flexibelt omsorgssystem, som ger föräldrarna
            möjlighet att anpassa sig till barnens behov såsom de uttrycks
            i barnkonventionen. Jag vill fråga statsrådet om hon är beredd
            att överväga tillsättandet av en sådan kommitté för att se över
            hela systemet.
          </note>
          <note n="d5f84441" type="speaker">
            Anf. 11 LISELOTTE WÅGÖ (m)
          </note>
          <note n="532d5fa1">
            Herr talman! Att inom ramen för nuvarande familjepolitik och
            ekonomiska politik påstå att familjer i dag har valmöjligheter
            är magstarkt, statsrådet Klingvall. Talar inte statsrådet med
            vanligt folk? Det kan väl inte vara så att statsrådet är omedveten
            om att många familjer i dag har det bekymmersamt? Det är väl också
            ansvaret för samhällets mest utsatta som är välfärdens innebörd.
          </note>
          <note n="98fb4261">
            Jag tycker också att statsrådet skall tänka på att det inte är
            krispaket som behövs utan framtidspaket och långsiktiga, varaktiga
            lösningar. Det handlar inte bara om att fördela. Det handlar om
            att få fart på tillväxten i Sverige, så att det finns någonting
            att fördela. Det handlar också om att se till att människor har
            sin försörjning, att de kan leva på sin lön, och att man tar hänsyn
            till hur många det är som skall leva på en familjs samlade inkomst.
            Det handlar om skatt efter bärkraft.
          </note>
          <note n="5e1f2c32">
            Familjepolitik handlar också om hur ansvaret skall fördelas mellan
            den enskilde, familjen, staten och marknaderna. Här anser åtminstone
            jag att det är familjens ansvar som måste öka.
          </note>
          <note n="60fd6e0d">
            När föräldrar känner trygghet och vet att tillvaron är säker
            och förutsägbar, ökar också möjligheten för barn att känna trygghet
            i vardagen.
          </note>
          <note n="480c7367">
            De rapporter vi den senaste tiden har fått ta del av
          </note>
          <note n="7b09fc25">
            - rapporten om ensamstående föräldrars situation,
          </note>
          <note n="77335c4e">
            Riksförsäkringsverkets rapporter angående bidragsfusk i miljardklassen
            och nu senast Barnombudsmannens rapport - är tydliga tecken på
            att det föreligger brister i det nuvarande systemet. Systemet
            klarar inte av sina åtaganden, framför allt inte i lågkonjunktur.
          </note>
          <note n="f9237253">
            Välfärdsstaten står vid vägs ände, statsrådet
          </note>
          <note n="e4b7048e">
            Klingvall! Det är bara att inse det. Det ser vi inte minst på
            det familjepolitiska området. Det måste faktiskt vara något allvarligt
            fel när man inom ramen för mer än 70 miljarder kronor, som det
            familjepolitiska stödet för närvarande uppgår till, inte kan ge
            stöd till de barn och familjer som är mest utsatta i samhället.
          </note>
          <note n="7b3d49c8">
            Jag vill ställa en fråga till statsrådet Klingvall.
          </note>
          <note n="310ebc25">
            Vad har statsrådet för belägg för att föräldrar och barn skulle
            ha fått det sämre genom den valfrihetsreform som genomfördes under
            den borgerliga regeringsperioden gällande föräldrars möjlighet
            att välja skola och barnomsorg för barnen?
          </note>
          <note n="1e728eac">
            Anf. 12 Andre vice talman GÖREL
          </note>
          <note n="2bc58998">
            THURDIN (c)
          </note>
          <note n="0143eef3">
            Herr talman! I Rädda Barnens kommunstudier, som jag talade om
            tidigare, framgick också att kommunerna inte använder sina resurser
            på bästa sätt. Det var dålig samordning. Vi har fortfarande en
            massa förvaltningsgränser och sektorsgränser i vårt samhälle som
            omöjliggör att man kan sätta barn och ungdomar i centrum för de
            beslut som handlar om dem.
          </note>
          <note n="1395543c">
            Vi har ju stor kunskap om barn i Sverige. Det är faktiskt känt
            internationellt. Vi måste börja använda den kunskapen, kopplad
            till prioriteringar av resurser, för att vi verkligen skall kunna
            stödja där människor behöver stöd och göra det i tid.
          </note>
          <note n="dcfa715c">
            Vi kan lyfta fram detta med barnhälsovård. Det kommer signaler
            om att man drar in resurser från just barnhälsovården. Det finns
            inte tillgång till barnläkare. Det är nog nödvändigt att se över
            detta, för just inom barnhälsovården säger man att man får de
            tidiga signalerna om vilka barn som kommer att fara illa.
          </note>
          <note n="05312bec">
            Det förundrar mig att vi fortfarande inte har ett sätt att ta
            tag i de signaler som når barnhälsovården för att verkligen följa
            upp och stödja de familjer som behöver stöd för att inte barn
            och ungdomar skall fara illa.
          </note>
          <note n="4dbea807">
            300 000 kvinnor per år blir enligt BRIS slagna och utsatta för
            våld här i Sverige. Då skall vi också veta att i 85 % av de fallen
            står ett eller flera barn och ser på. I de flesta fallen finns
            barnet eller barnen i närheten. Hur påverkar inte detta deras
            syn på framtiden och på sina möjligheter att använda det goda
            inom sig för att åstadkomma en bra framtid för sig själva? Vi
            måste börja titta på varför barn är rädda. I
          </note>
          <note n="109706ca">
            hemmen begås väldigt många våldshandlingar, och våld är ju många
            gånger ett rop på hjälp. Det kan bero på långvarig arbetslöshet,
            drogmissbruk och sjukdom.
          </note>
          <note n="f73119a3">
            Det kan ha många olika orsaker.
          </note>
          <note n="922fd4b6">
            Vad ger vi, om vi tittar på det här med våldet, för signaler?
            Tar vi itu med barnet som kommer hem med djävulstecken på skivomslaget?
            Diskuterar vi rätt och fel och moral och etik med barnen på ett
            sätt som visar att vi faktiskt respekterar dem som individer med
            lika stort värde som vuxna? Gör vi det på ett sådant sätt att
            de förstår att vi vill lyssna på vad de har att säga och diskutera
            med dem?
          </note>
          <note n="09d59c93">
            Varje dag när jag går från Götgatan ner till riksdagen går jag
            förbi en förskräcklig affär. Allt som säljs handlar om krig och
            strid och våld. En stor låda ligger i skyltfönstret. På den står:
            The Blood Bowl. Det handlar om fotboll! När mina pojkar var små
            handlade det om en tidning som hette Buster. Den handlade om en
            fotbollsspelare som var duktig på att spela fotboll, men som dessutom
            var snäll. Vilka förebilder håller vi på att ösa över barn och
            ungdomar i vårt samhälle utan att diskutera saker och ting med
            dem?
          </note>
          <note n="aa90756e">
            Hur många vuxna går in i den butiken och köper till sina barn
            och ungdomar? Hur många pojkar får sina förebilder via den sortens
            affärer?
          </note>
          <note n="4c760eed">
            Denna diskussion är väldigt viktig. Och nu kommer jag till männen.
            Männen styr och ställer fortfarande väldigt mycket i vårt samhälle.
            De hör till de högsta beslutsfattarna i högre grad än vad kvinnorna
            gör - även om vi har ett väldigt jämställt samhälle.
          </note>
          <note n="3696cd0d">
            När det kommer till ekonomiska prioriteringar och kalkyler handlar
            det till övervägande delen om män.
          </note>
          <note n="03180553">
            Men när det är stora bekymmer i familjerna saknas ofta papporna.
            Männens engagemang i fråga om våra barn och ungdomar måste öka.
          </note>
          <note n="9abfb8c7" type="speaker">
            Anf. 13 KARIN PILSÄTER (fp)
          </note>
          <note n="4ef64d89">
            Herr talman! Jag vill gärna ta vid där Görel Thurdin slutade,
            och ta upp diskussionen om familjen. För mig verkar det litet
            grand som om vårdnadsbidraget för kds är som ett slags Columbi
            ägg. Man vet inte exakt vad det är, men det passar alltid väldigt
            bra in.
          </note>
          <note n="6f1e5193">
            Jag tycker att det vore angeläget om man kunde hitta en reform
            där småbarnsfamiljer fick möjlighet till kortare arbetstid och
            till att utnyttja den hur de vill. Men det förslag som vi genomförde
            under den förra mandatperioden innebar inte det för stora grupper,
            framför allt inte för ensamföräldrar. Det medgav inte en förkortad
            arbetstid, utan det var fråga om ett val antingen eller. För många
            var det väldigt bra.
          </note>
          <note n="afc22618">
            Problemet med reformen var att den innebar en utgift som vi inte
            riktigt hade råd med.
          </note>
          <note n="19f4d41b">
            I sitt första inlägg jämför Inger Davidson 50-talet med 70-talet.
            Men nu är det 90-tal. Då, på 50-talet och på 70-talet, handlade
            det om att mamma antingen måste vara hemma eller jobba, men det
            var fortfarande mamman som hade det hundraprocentiga ansvaret
            för barnet oavsett vad hon valde. Nu, herr talman, handlar det
            om delat ansvar och om nya möjligheter.
          </note>
          <note n="fe21d2ce">
            När vi pratar om mer tid för barnen handlar det om att skapa
            möjligheter, både inom jobbet och inom familjeekonomin, så att
            människor skall kunna välja själva.
          </note>
          <note n="8ac4c792">
            Det handlar om att stödja familjerna att ta delat ansvar. Barnen
            behöver både mamma och pappa. När mamma och pappa delar på ansvaret
            får barnen mycket mer tid av de vuxna. Delat ansvar ger mer tid.
          </note>
          <note n="712961ae">
            Vi behöver ett arbetsliv där det de facto går att förena föräldraskap
            med arbete. Man skall kunna vara helt frånvarande, man skall kunna
            jobba deltid och man skall kunna jobba i mycket mer flexibla former.
          </note>
          <note n="782965b6">
            Delat ansvar ger större möjligheter.
          </note>
          <note n="893ce513">
            Vi vet att det är ensamföräldrarna som har den största pressen,
            både när det gäller tid och när det gäller pengar. Det är där
            vi måste sätta in de första stötarna.
          </note>
          <note n="fcface06">
            Barn behöver båda sina föräldrar, särskilt när de är små. Det
            var den viktigaste drivkraften för oss liberaler när vi drev fram
            den s.k. pappamånaden.
          </note>
          <note n="2908f9eb">
            Det var motigt, men vi fick nästan hela riksdagen med oss. Vi
            ville villkora försäkringspengarna just för att visa att barnen
            har rätt till sina pappor och att papporna har rätt till sina
            barn - oavsett vad mamman, chefen, arbetskamraterna eller svärmodern
            säger. Den pappa som en gång har fått komma nära sitt barn och
            som tidigt har fått skapa den viktiga, nära relationen försvinner
            inte sedan. Han låter sig inte köras bort.
          </note>
          <note n="dd3b23d3">
            Vi tycker därför att det är mycket allvarligt att socialdemokraterna
            använder sin välbekanta osthyvel även här. Sänkningen av ersättningsnivån
            på de individuella delarna är mycket mer än en inskränkning av
            pengar. Det är en inskränkning av signalen att barn har rätt till
            sina pappor.
          </note>
          <note n="bf0a368a">
            Herr talman! Många särskilt utsatta barn bor i segregerade områden.
            Det är en grov förenkling, för att inte säga en förvanskning,
            att säga att segregationen skulle öka när man även där får större
            möjligheter att välja och att ha makten över sitt eget liv. Dessutom
            visar alla utvärderingar att det ger helt fel resultat och att
            det är helt fel tänkt.
          </note>
          <note n="e32d8a8a">
            Att ge även de utsatta, dem med dålig ekonomi och sociala problem,
            makt över sin vardag är tvärtom ett sätt för dessa att kunna stärka
            sin roll som föräldrar och att kunna stärka sin situation.
          </note>
          <note n="0ccfa81f">
            Herr talman! Några av de allra mest utsatta barnen är barn med
            handikapp. Återigen: På initiativ av
          </note>
          <note n="b22e3ad3">
            Folkpartiet och Bengt Westerberg fick de rätt till personlig
            assistans. Det är ett avgörande steg när det gäller värdighet
            och livschanser. Vi tycker att regeringens osthyvel är extremt
            okänslig nu när man, trots att många av förslagen dragits tillbaka,
            ändå kommer att inskränka möjligheterna för barn när det gäller
            rätten till personlig assistans. Att de har fått möjligheter att
            något litet mera vara som vanliga barn och klara mera på egen
            hand tycker vi inte är ett utslag för att låta barnperspektivet
            genomsyra här. Det måste gå att göra andra ekonomiska prioriteringar.
          </note>
          <note n="773a25e8">
            Anf. 14 BRITT-MARIE DANESTIG-
          </note>
          <note n="09ff63b7">
            OLOFSSON (v)
          </note>
          <note n="42f0edee">
            Herr talman! Jag vet inte om Maj-Inger Klingvall håller med mig
            om att klyftorna i samhället har ökat och att det märks tydligt
            då det gäller barn och ungdomar som mår dåligt och som saknar
            framtidstro. Jag vet inte om Maj-Inger Klingvall håller med mig
            om att vi har fått en klassbunden utslagning som präglas av ekonomisk
            kris och isolering. Vardagliga svårigheter förstärks till fördjupade
            problem och till slut till ett manifest behov av hjälp från socialvård
            och sjukvård.
          </note>
          <note n="1afca3aa">
            Jag skulle vilja ta upp något som står i slutrapporten Barns
            villkor i förändringstider, som publicerades redan 1994: Vissa
            barnfamiljer har mycket begränsade möjligheter att ekonomiskt
            och på annat sätt kompensera sina barn för bortfall i den offentliga
            servicen.
          </note>
          <note n="e453bf7c">
            Grupper med små eller inga marginaler är familjer med låg inkomst,
            många barn och ensamstående föräldrar. Ensamstående föräldrar
            har ofta mera begränsade möjligheter att vid behov ägna mera tid
            åt sina barn.
          </note>
          <note n="a7e2c7b7">
            Som det nu ser ut har en spricka uppstått i välfärdssamhället.
            Förskräckande nog har det rapporterats från de tre största städerna
            att det redan finns barnprostitution och hemlösa ungdomar som
            är uteliggare. Det finns tendenser till att skjuta tyngdpunkten
            och ansvaret från förebyggande insatser i miljön, såsom satsningar
            på familjen, barnomsorgen och skolan, till ett kontrollsystem
            byggt på ordningsmakten där utslagning blir ett alltmer accepterat
            utfall.
          </note>
          <note n="cf0cc6de">
            Skillnaderna i samhället ökar mellan dem som har arbete och bra
            inkomster och dem som är arbetslösa eller låginkomsttagare. Allt
            detta drabbar inte bara de vuxna i samhället. Även barnen påverkas
            av dessa förhållanden. Den mest dramatiska skillnaden mellan barn
            och vuxna är att barn inte för sin egen talan utan är beroende
            av vuxna. De psykiskt sjuka och psykosocialt utsatta barnen är
            dubbelt drabbade, eftersom även deras föräldrar ofta tillhör de
            tysta i samhället.
          </note>
          <note n="267f5c4f">
            Ingen grupp kan ha större behov av det offentliga samhällets
            uppmärksamhet och hjälp.
          </note>
          <note n="a99733a2">
            Barns liv är alltid mer eller mindre problematiskt.
          </note>
          <note n="3422c4f5">
            Den grundförutsättningen har dagens komplicerade samhälle förstärkt.
            Desto viktigare är det då att de miljöer där barn lever sina liv
            är stabila, stödjande, hjälpande, förklarande, tröstande och läkande.
            Det gäller i första hand familjen, skolan, dagis och fritis.
          </note>
          <note n="b25874b6">
            Det är i de miljöerna som livets normala svårigheter får sin
            lösning innan de blir riktiga problem - dvs. om de miljöerna tillåts
            fungera.
          </note>
          <note n="d2aa80c8">
            Problemet är att de samhällsförändringar som vi i dag befinner
            oss mitt uppe i leder till sammanbrott i barnens miljöer. Barnens
            livsmiljöer urholkas. Barn i riskabla livssituationer förlorar
            mest. De får mera psykosociala problem och riskerar en sämre prognos
            i livet.
          </note>
          <note n="bf694aba">
            Vad tänker regeringen göra åt situationen? Tänker ministern se
            till att de stora barnmiljöerna återupprättas och dimensioneras
            så att de kan ge barnen en värdig och utvecklande miljö med tillgång
            till goda vuxna? Ett samhälle som så mycket tagit de vuxnas liv
            i anspråk måste också ta ett stort ansvar för socialiseringen
            av barnen.
          </note>
          <note n="96f67560">
            Vi var på väg, men nu har utvecklingen vänt bakåt. Det är tragiskt
            att se, tycker jag. Vårt eget samhälle har också kopplats närmare
            den världspolitiska scenen. Stora grupper flyktingar och invandrare
            ger samhället en ny bild av potentiella svårigheter om vi inte
            förmår ge de här människorna ett värdigt mottagande. Redan i dag
            finns det tendenser till att ghettokulturer skapas i storstäderna.
            De ungdomsgrupper som på det sättet ställer sig utanför samhället
            bekräftar ständigt att de löper stor risk när det gäller både
            en asocial och en kriminell identitet.
          </note>
          <note n="356822f9" type="speaker">
            Anf. 15 MARIANNE SAMUELSSON (mp)
          </note>
          <note n="e172e2e4">
            Herr talman! Vänta litet, lilla vän, vi skall utreda hur du mår!
            Är detta det svar som vi tänker ge på de skrik som vi i dag hör
            från barnen i samhället? Är detta det svar som vi vill ge på Barnombudsmannens
            oroande rapport? Är detta det svar som vi vill ge på de forskningsrapporter
            som visar att våra barn mår dåligt? Jag menar inte att alla barn
            mår dåligt, men en stor andel av barnen mår dåligt. Det är de
            som inte kan vänta på att vi återigen utreder om de mår dåligt.
          </note>
          <note n="bbfcbc8b">
            Herr talman! Statsrådet Maj-Inger Klingvall verkar utgå från
            att bara hon får en balanserad budget så får vi automatiskt trygga
            barn. Först kan vi således vänta på att få en balanserad budget.
            Sedan mår våra barn bra. Men så enkelt är det inte!
          </note>
          <note n="22e01ef1">
            Vi har t.o.m. haft budgetöverskott och ändå har det funnits barn
            som mått dåligt. Det här har inget samband. Självklart måste vi
            sanera budgeten, så att vi inte lämnar över till våra barn att
            ta ansvar för det som vi har levt upp. Men vi kan åtgärda barns
            situation utan att det behöver kosta skjortan, utan att det behöver
            innebära dyra reformer och stora kostnader -
          </note>
          <note n="735ce52f">
            det är jag säker på - om bara den politiska viljan finns.
          </note>
          <note n="8a034968">
            Vi har sett t.ex. många lyckade grannskapsprojekt där man har
            satsat på samvaro i grannskapet och där man har tagit sig an barnen
            och därmed fått en betydligt bättre situation för barnen. Jag
            tycker att det är dags att mynta ett nytt begrepp - barnen och
            framtiden kräver - i stället för att tala om att marknaden och
            budgetunderskottet kräver. Det är dags för oss att börja fatta
            beslut utifrån barns behov!
          </note>
          <note n="e6d71193">
            Vår ekonomi är dålig. Detta får vi ständigt höra.
          </note>
          <note n="1173ae41">
            Och visst är det så, men det är också fråga om hur de gemensamma
            pengar används som vi har. I dag flyttar vi pengar från den ena
            påsen till den andra. Vi flyttar människor från att ha ett arbete
            till att inte ha ett arbete. Detta kostar! Där tycker jag att
            barnens situation borde beaktas. Om barnen hade fått behålla de
            vuxna på skolan som tagit sig an dem, skulle barnen säkert ha
            mått bättre.
          </note>
          <note n="d48efd57">
            Jag tror inte att det går att bevisa att det varit en samhällsekonomisk
            förtjänst att vi flyttat så många människor från ett arbete inom
            skolans värld eller inom barnomsorgen ut i arbetslöshet. Även
            arbetslösheten för med sig en mängd kostnader, och det kan de
            barn visa på som kommer från hem med arbetslösa föräldrar. Både
            föräldrarna och barnen mår sämre och kostar samhället pengar inom
            andra instanser.
          </note>
          <note n="0bffabaa">
            Sedan en viktig åtgärd: Sänk arbetstiden! Det är dags för oss
            att dela på jobben. Låt människor få vara i arbete och få känna
            att de behövs; detta i stället för det utanförskap som vi håller
            på att skapa!
          </note>
          <note n="2d775c28">
            Anf. 16 Statsrådet MAJ-INGER
          </note>
          <note n="4e9b5a14">
            KLINGVALL (s)
          </note>
          <note n="052b6b0e">
            Herr talman! Det jag tyckte lyfte diskussionen var frågan om
            det delade ansvaret, den förändring som har skett i familjernas
            syn på sina egna roller och på sina barn. Männen har kommit in
            på ett helt annat sätt. Papporna spelar en helt annan roll för
            sina barn i dag. Detta var både Görel Thurdin och Karin Pilsäter
            inne på. Det visar också hur en framtida familjepolitik i ännu
            högre grad just skall betona det delade ansvaret och hur fel tanken
            på vårdnadsbidrag ligger i framtidssynen.
          </note>
          <note n="c1d6bb54">
            Till Karin Pilsäter: Den besparing som gjorts på mamma- och pappamånaden
            innebär trots allt inte att kvoteringen är borta. Kvoteringen
            är kanske den viktigaste signalen till papporna att vara med och
            ta del av föräldraförsäkringen och möjligheten att vara hemma
            med sina barn. Den finns faktiskt kvar.
          </note>
          <note n="8f4b4ab1">
            Karin Pilsäter var också inne på barns rätt till personlig assistans.
            Den finns också kvar i det förslag som riksdagen så småningom
            skall behandla.
          </note>
          <note n="d3df83d4">
            Det var intressant att höra synpunkterna som växlades mellan
            Karin Pilsäter och Inger Davidson när det gällde just vårdnadsbidraget.
            Jag vill återvända kort till den frågan. Kds ser uppenbarligen
            vårdnadsbidraget som en oerhört viktig del i att förändra villkoren.
            Där kan jag inte på något sätt instämma. Vårdnadsbidraget kommer
            aldrig att klara att ge de ensamstående lågutbildade mammorna
            någon valfrihet.
          </note>
          <note n="73f51505">
            Däremot kan det naturligtvis vara bra för dem som redan i dag
            har råd att vara hemma och kanske använda det till att avlöna
            en barnflicka. Men att vårdnadsbidraget på något sätt skulle ha
            bäring in i framtiden och i den framtida familjerollen, hur föräldrarna
            ser på detta med föräldraskap och förhållandet till sina barn,
            tror jag inte på. Det visar också det sätt på vilket familjerna
            har valt att leva i dag i Sverige.
          </note>
          <note n="b0c8784f">
            Liselotte Wågö skulle jag vilja ställa ett par konkreta frågor
            till efter ha hört hennes inlägg. Hur vill
          </note>
          <note n="d37b919d">
            Liselotte Wågö stödja de utsatta barnen och deras föräldrar?
            Jag har inte fått något grepp om det genom de inlägg som Liselotte
            Wågö har gjort. Hur skall det stödet vara utformat?
          </note>
          <note n="a6eb96af">
            Liselotte Wågö har talat mycket om ökad valfrihet. Jag skulle
            vilja veta: Hur tänker Liselotte Wågö öka valfriheten för den
            arbetslösa ensamstående mamman, som finns beskriven i den nyligen
            publicerade rapporten från Socialdepartementet?
          </note>
          <note n="6d2e353f">
            Klyftorna ökar, sade Britt-Marie Danestig-
          </note>
          <note n="9bac99a6">
            Olofsson, och det sade också jag i mitt inlägg. Det oroar oss
            självklart. Därför är regeringen så oerhört bestämd i sitt mål
            att halvera den öppna arbetslösheten. Vi vet att arbetslösheten
            har ett oerhört starkt samband med den ekonomiska situationen.
            Den har ett oerhört starkt samband med människors framtidstro
            och trygghet. Där förstod jag att Marianne Samuelsson inte instämde.
            Jag vill därför fråga Marianne
          </note>
          <note n="8aad38f1">
            Samuelsson: Finns det inget samband mellan den höga arbetslösheten
            i ekonomin och människors känsla av trygghet och framtidstro?
          </note>
          <note n="3b7b17d5">
            Marianne Samuelsson säger vidare att vi inte behöver utreda mer.
            Jag utgår från att Marianne Samuelsson också kan tala om vilka
            konkreta åtgärder som
          </note>
          <note n="ee58bafe">
            Miljöpartiet föreslår när det gäller de utsatta barnen.
          </note>
          <note n="5c69a9e0" type="speaker">
            Anf. 17 INGER DAVIDSON (kds)
          </note>
          <note n="779ff0be">
            Herr talman! Jag efterlyser fortfarande de förebyggande åtgärderna.
            Hur skall vi ge föräldrarna mer tid till barnen? Jag hör ingenting
            om det.
          </note>
          <note n="b8835ece">
            Att vårdnadsbidraget inte blev så flexibelt som vi kristdemokrater
            hade tänkt oss berodde, Karin Pilsäter, på Folkpartiets insatser.
            Vi ville att det skulle vara flexibelt så att man skulle kunna
            använda det till skära ned sin arbetstid och dryga ut pengarna
            med vårdnadsbidraget. Men tyvärr blev det ett något mer stelt
            system på grund av de förhandlingar som vi hade.
          </note>
          <note n="3a5c9252">
            Jag tror inte alls att vårdnadsbidraget är ett Columbi ägg. Men
            jag tror att flexibilitet är snudd på det. Det är just det som
            behövs för att man skall kunna anpassa sig efter hur situationen
            är just för tillfället.
          </note>
          <note n="ec927baf">
            Föräldrarna har valt att leva som de gör, säger statsrådet. Ja,
            har de i själva verket något val? Barnomsorgsplatserna är subventionerade
            till snudd på
          </note>
          <note n="553e19bc">
            100 %, men om man vill göra på något annat sätt får man ingenting.
          </note>
          <note n="62f5a97d">
            Innebär vårdnadsbidraget valfrihet för ensamstående mammor? Ja,
            fråga dem som i dag är arbetslösa och som får gå till socialbyrån
            och få socialbidrag.
          </note>
          <note n="00ae6c79">
            Om vårdnadsbidraget hade funnits hade de visserligen inte fått
            valfriheten att välja ett jobb, eftersom de är arbetslösa, men
            de hade haft de 2 000 kronorna i månaden att dryga ut sina låga
            övriga inkomster med.
          </note>
          <note n="ba6b9196">
            Jag förstår inte resonemanget. Vårdnadsbidraget är bra för dem
            som utnyttjar det utan att det skadar dem som väljer att inte
            utnyttja det. Paretokriteriet kan man hänvisa till.
          </note>
          <note n="ebf5c0bc">
            Ingvar Carlsson sade i en av sina avskedsintervjuer, när han
            fick frågan om han var besviken på någonting under sin tid som
            statsminister: Jag är besviken på att vi byggde ett välfärdssamhälle
            och fick droger och kriminalitet.
          </note>
          <note n="3dde4173">
            Jag tror att Ingvar Carlsson har börjat inse att sambandet inte
            är så direkt att när alla får en uppbyggd välfärd enligt den modell
            som Socialdemokraterna förordar är allt gott och väl. Vi behöver
            också social gemenskap i små grupper. Jag menar att vi i dag har
            en statsskuld inte bara av ekonomiskt slag utan vi har också en
            mänsklig statsskuld. Vi har tillåtit en kontaktlöshet att breda
            ut sig både mellan oss vuxna - vi ägnar ingen tid åt våra relationer
            - och mellan oss vuxna och barn. Det är det som har gett den här
            utvecklingen när det gäller att barn mår psykiskt dåligt.
          </note>
          <note n="d461cab4">
            Barn som inte blir sedda och bekräftade mår förr eller senare
            dåligt. Ibland dröjer det längre tid innan det visar sig, men
            vi vet att det kommer. Då är den bästa förebyggande insatsen att
            ge i första hand föräldrarna möjlighet att få mer tid, uppmuntra
            dem, tala om att de är de bästa personerna för sina barn. Så är
            det i 99 % av fallen. Tala om att samhället har behov av deras
            insatser, ge dem litet civilkurage. I dag händer det att föräldrarna
            abdikerar och säger: Nu får samhället ta över, jag orkar inte,
            jag klarar inte det här. Det beror ofta på att de har vuxit upp
            under den tid då föräldrarollen har nedvärderats. Man har inte
            insett hur viktig föräldrarollen är.
          </note>
          <note n="dfc5e860">
            Med alla de fel och brister som vi alla har som föräldrar är
            vi ändå det bästa för våra barn. Vi politiker måste ge föräldrarna
            möjligheter till det. Sedan skall vi vidta alla de åtgärder som
            bl.a Görel Thurdin har räknat upp och börja tidigt för att upptäcka
            vilka som behöver extra stödinsatser. Man säger på mödravårdscentralerna
            att man ser det redan under graviditeten. Då får det inte finnas
            några begränsningar av ekonomiskt slag, utan då skall vi sätta
            in alla åtgärder för att stödja i god tid.
          </note>
          <note n="124b9aa9">
            Jag vill tacka alla som har deltagit i denna debatt.
          </note>
          <note n="50fe3133" type="speaker">
            Anf. 18 LISELOTTE WÅGÖ (m)
          </note>
          <note n="6ed42d6b">
            Herr talman! Till skillnad från statsrådet Klingvall har jag
            för vana att svara på de frågor som ställs till mig.
          </note>
          <note n="4108798a">
            Vad skall man göra för de mest utsatta barnen?
          </note>
          <note n="a0851f05">
            Självklart skall man rikta åtgärder i det korta perspektivet
            inom ramen för det stöd som finns i dag.
          </note>
          <note n="1acb9267">
            Man kan ju inte sitta helt passiv.
          </note>
          <note n="cdfa35b9">
            Och i ett längre perspektiv måste man naturligtvis se till att
            man får en familjepolitik och en ekonomisk politik i det här landet
            som gör att människor kan känna sig trygga i sin föräldraroll.
            De måste ha tillgång till de resurser som krävs när man kommer
            i utsatta lägen. Vad har en ensamstående lågavlönad eller arbetslös
            mamma för valmöjligheter? Varför skall en lågavlönad ensamstående
            mamma betala en tredjedel av sin lön i skatt och bli beroende
            av bidrag?
          </note>
          <note n="6bceba33">
            Hon hamnar kanske i ett bidragsberoende som gör att hon inte
            har möjlighet att förbättra sin egen försörjningssituation av
            egen kraft. Framför allt gäller det ju att se till att vi får
            arbetstillfällen här i Sverige. Där är ju statsrådet Klingvall
            delaktig i regeringens arbete.
          </note>
          <note n="60439549">
            För barnens skull behöver vi en ny modern familjepolitik. Vi
            behöver en politik som bygger på lösningar i det civila samhället.
            Det innebär att människor får ett större ansvar för sin situation
            och att de också ges möjligheter att själva organisera tillvaron.
          </note>
          <note n="117f1595">
            Detta skapar äkta trygghet.
          </note>
          <note n="513bfcd3">
            Dagens familjepolitiska stöd ses ju ibland som någon sorts kompensation
            för att barnfamiljerna under de senaste årtiondena drabbats av
            samma skattehöjningar som alla andra. Men skattereformen har faktiskt
            slagit långt hårdare mot barnfamiljerna än mot andra hushåll eftersom
            man inte har tagit hänsyn till skatteförmågan.
          </note>
          <note n="95b58fd0">
            Skatteomläggningen har också framställts som en möjlighet att
            höja familjestödet. Sanningen är den att det är barnfamiljerna
            själva som har fått betala huvuddelen av sitt ökade stöd. Och
            det har definitivt inte blivit bättre av att den politiska styrningen
            av familjerna ökat.
          </note>
          <note n="08a5597d">
            Herr talman! Den offentliga sektorn kan aldrig administrera fram
            mer resurser. Den kan bara fördela om dem som redan finns. Jag
            vill inte påstå att den offentliga sektorn inte spelar någon roll
            för människors upplevelse av trygghet. Men när de offentliga finanserna
            genomlever en ekonomisk kris känner människor sig svikna. Man
            kan faktiskt tala om den dubbla sociala nedrustningen. Först monteras
            de sociala skyddsnäten ned. Sedan framtvingas en nedskärning av
            de offentliga sociala systemen. Resultatet kan bara bli ett -
            individerna hamnar i en mycket utsatt situation. I det här fallet
            är det barn och barnfamiljer som råkar illa ut.
          </note>
          <note n="28bfbe39">
            En sänkning av det totala skattetrycket är en av de viktigaste
            välfärdspolitiska reformerna. Om vi inte tillåter människor att
            i större utsträckning själva prioritera sina egna resurser kan
            man inte heller räkna med att de skall ha en möjlighet att ta
            mer omfattande ansvar, och då gäller det också ansvaret för barnen.
          </note>
          <note n="59ae82f9">
            Vi moderater arbetar för en utveckling där familjen ges en tydligare
            uppgift med ansvar för barnens omvårdnad och uppväxt. Föräldrar
            vill och kan i allmänhet ta ansvar och även fullfölja detta ansvar
            för barn och familj. Det är när föräldrarna ges förutsättningar
            att ta ett sådant ansvar som möjligheterna för barn att känna
            trygghet ökar. De barn som bäst behöver samhällets stöd i dag
            får det inte, och det är oacceptabelt, statsrådet Klingvall.
          </note>
          <note n="76d8eb7e">
            Anf. 19 Andre vice talman GÖREL
          </note>
          <note n="2bc58998">
            THURDIN (c)
          </note>
          <note n="9f108195">
            Herr talman! Trygghet i uppväxten handlar också om miljöfrågor.
            Hur många barn och ungdomar oroar sig inte över att vi förstör
            för djuren och växterna?
          </note>
          <note n="896ab909">
            Hur många barn måste inte leva i en ständig oro därför att de
            är allergiska och får astma och eksem av olika miljöfaktorer,
            t.ex. tungmetaller? Hur många barn får diabetes i dag?
          </note>
          <note n="eb5eec50">
            Miljöfrågorna måste tydligare än tidigare kopplas också till
            vår hälsa så att vi angriper orsaker i stället för symtom. Därmed
            skapar vi större trygghet och mindre utslagning på grund av detta.
            I den föregående regeringen tog Centern initiativ till att åstadkomma
            sådana förändringar.
          </note>
          <note n="9032efe7">
            Harry Martinson skrev en gång: Att verkligen leva, det är att
            våga välja verklighet och välja sina vyer i stället för att tvingas
            välja verklighet.
          </note>
          <note n="fd2847f3">
            Och många barn har påtvingats en verklighet som inte är bra för
            dem. Vi behöver ju barn som faktiskt också får möjlighet och vågar
            välja verklighet. De måste känna att de kan påverka sin framtid
            och inte bara är utsatta för omständigheter.
          </note>
          <note n="58fdcc47">
            Det visionära samhället måste tas fram igen, och vi måste börja
            tänka i nya banor. Vi måste nog börja använda våra hjärnor litet
            annorlunda för att bryta den uppbyggda strukturen som tydligen
            inte är riktigt bra för våra barn i dag, och inte för oss andra
            heller.
          </note>
          <note n="55d6a793">
            Det svåra är att det egentligen inte finns någon social beredskap,
            herr talman, för besparingar i samhället. Det sociala trygghetsnät
            som en gång fanns har ju brutits sönder i ett allt rörligare samhälle.
            Någon ny stabil social struktur har inte vuxit fram. Var och en
            är upptagen med sitt, och vi ställer inte upp för varandra.
          </note>
          <note n="d3d4fe65">
            Detta är naturligtvis ett mycket stort problem. Vi måste bry
            oss, om inte annat så för barnens skull. It takes a village to
            raise a child. Barnet mår bra om föräldrarna mår bra. Föräldrarna
            mår bar om grannskapet fungerar och mår bra. Grannskapet mår bra
            om hela samhället ställer upp och vi skapar de rätta systemen
            som stöttar. Vi skall kanske inte lägga oss i detaljer så mycket
            utan ge möjligheter.
          </note>
          <note n="826b9056">
            Vi har nämligen alla ett slags föräldraansvar och ett föräldraskap
            att utöva. Vare sig vi är mormor eller farfar, granne, lärare,
            socialarbetare, idrottsledare, reporter på tidningar och TV eller
            politiker har vi ett slags föräldraskap att utöva. Vi har egentligen
            ett ansvar för varje barn och ungdom vi möter på deras väg genom
            livet.
          </note>
          <note n="ec027a99">
            Det krävs ett helt samhälle för att barnets bästa skall kunna
            tillgodoses. Den visionen är mycket tydlig i barnkonventionen.
            Det är också tanken i Centerns vision om lokalsamhället där vi
            har en småskalighet som gör att man känner trygghet i grannskapet,
            där man finns och där man har sitt vardagsliv.
          </note>
          <note n="b10f4fef">
            Då krävs det, Maj-Inger Klingvall, att vi jobbar mycket tillsammans.
            Jag tror att den här debatten kanske kan leda till att fler lyssnar
            till dessa frågor även bland männen. Det har ju bara varit kvinnor
            som har deltagit i debatten här. Vi måste få barnkonsekvensbeskrivningar
            och ungdomskonsekvensbeskrivningar på alla nivåer i samhället,
            t.ex. i myndigheter, kommuner, inför propositioner, inför riksdagsbeslut,
            i styrelserum och på tidningsredaktioner. Hela samhället måste
            ställa upp för att ge våra barn en trygg uppväxt.
          </note>
          <note n="92db436f" type="speaker">
            Anf. 20 KARIN PILSÄTER (fp)
          </note>
          <note n="a34da2e0">
            Herr talman! Jag skall börja med att kommentera några saker från
            debatten. Jag vill återigen säga att det vårdnadsbidrag som vi
            var med och införde faktiskt inte ökade möjligheterna till förkortad
            arbetstid. När bidraget hade gått till avgiften fanns inga pengar
            kvar att klara kostnaden för en förkortad arbetstid. Det finns
            ingen anledning att rota i det, men om man finansierar med indragningar
            i barnomsorgen blir det en självklar effekt.
          </note>
          <note n="fb30edb9">
            Till Maj-Inger Klingvall vill jag säga att visst finns personlig
            assistans kvar, men inte i barnens dagliga verksamhet i skolan.
            Det är kanske där det är som allra mest viktigt att man kan vara
            med på någorlunda samma villkor. Att då bryta kontinuiteten och
            ta in helt nya personer för att hjälpa till på olika sätt är inte
            att utforma dessa barns vardag så att de får den bästa möjliga
            livschansen.
          </note>
          <note n="aea3d485">
            Herr talman! Jag tror att det finns väldigt mycket vi kan göra.
            Vi tycker olika om en hel del, och vi kanske t.o.m. ibland har
            olika verklighetsbeskrivning eller olika analys. Men det finns
            oerhört många konstruktiva möjligheter att kunna gå vidare och
            lyfta fram barnen i centrum. Det kan vara allt från att på lokal
            nivå förbättra möjligheterna med samtalsstöd på barnavårdscentraler,
            i barnläkarverksamheten och i barnomsorgen till föräldrastöd i
            skolan osv. Det kan vara handlingsplaner mot mobbning. Inga barn
            skall behöva vara rädda för att gå till skolan.
          </note>
          <note n="3326d91c">
            Men det handlar samtidigt om val och prioriteringar. Både landsting
            och kommuner har ett stort ansvar för hur man fördelar resurser.
          </note>
          <note n="f60584b5">
            Det är t.ex. i Stockholms läns landsting väl känt och visas av
            många gedigna forskningsrapporter att behoven är större i vissa
            delar av länet än i andra. Där barnen med de största behoven finns
            måste också de största resurserna sättas in, inte tvärtom. Så
            är ändå fallet när det gäller barnläkartätheten i nordost, som
            är dubbelt så hög som i sydväst. Köerna till barn- och ungdomspsykiatrin
            växer, och ändå föreslår socialdemokrater, vänsterpartister och
            miljöpartister att resurserna till barn med psykiska och sociala
            problem skall skäras ned. Detta kan inte vara det mest konstruktiva
            sättet att försöka fördela resurser i en tid av problem.
          </note>
          <note n="ff33b791">
            Alla barn är våra barn, och om skall klara att bygga upp en gemenskap
            där vi på alla nivåer kan ta ett samfällt ansvar, måste vi bejaka
            den lokala utvecklingskraft som finns, framför allt i våra mest
            utsatta bostadsområden. Vi måste då våga låta folk ta saken i
            egna händer. För det krävs att vi ger dem möjligheter och raserar
            hinder, inte att vi bygger upp nya hinder och försvårar. Det kräver
            också att vi prioriterar. Där de barn bor som har de sämsta möjligheterna
            att få med sig något i bagaget hemifrån måste skolan bygga upp
            de bästa möjligheterna för barnen.
          </note>
          <note n="55554f8c">
            Vi måste våga att till våra segregerade förorter fördela mer
            av pengar och av resurser, de bästa lärarna och de bästa krafterna,
            för att kunna kompensera barnen och ge dem en ny framtidstro,
            någonting att stoppa i sin ryggsäck för sitt vidare arbete.
          </note>
          <note n="e722a3bb">
            Detta är sådant som jag engagerat arbetar med i
          </note>
          <note n="53904eb3">
            Storstadskommittén. Det måste finnas utvecklingskraft, utvecklingsmöjligheter
            och bra uppväxtvillkor för barn och ungdomar i våra segregerade
            förorter.
          </note>
          <note n="ffd36216">
            Det är hela Sveriges och allas vårt ansvar, inte någonting som
            endast förortspolitiker eller någon storstadskommitté skall ha
            ansvar för. Barnen måste komma i centrum, och det måste genomsyra
            vår debatt här i riksdagen.
          </note>
          <note n="c3d27c69">
            Återigen: Jag hoppas att Barnombudsmannen aldrig mer skall kunna
            kritisera riksdagen och de politiska partierna för att vi inte
            avsätter tid för våra barn.
          </note>
          <note n="650d1526">
            Anf. 21 BRITT-MARIE DANESTIG-
          </note>
          <note n="09ff63b7">
            OLOFSSON (v)
          </note>
          <note n="050c5253">
            Herr talman! När jag följer debatten i svensk press och även
            här i kammaren tycker jag många gånger att det har skett en strukturell
            förändring i vårt samhälle.
          </note>
          <note n="83b721d4">
            Det är som om innebörden av begrepp som rättvis social fördelning
            av resurser, elever med särskilda behov och likvärdighet gradvis
            har förskjutits och mer och mer på allvar ersätts med begrepp
            som rätt att välja skola och konkurrensutsättning. De marknadsekonomiska
            lösningarna har gjort sin entré inom den offentliga och gemensamma
            sektorn, och det verkar som om de kanske är där för att stanna.
          </note>
          <note n="8b7b4b03">
            Det finns alltså i varje fall ett klart samband mellan den ekonomiska
            politikens fördelningspolitiska profil och barns situation. Om
            nedskärningarna i barnomsorgen, i skolan och i landstingens budgetar
            fortsätter, måste man dra den slutsatsen att barnens behov inte
            längre tillgodoses, och gränsen har passerats redan före nästa
            steg i den aviserade nedskärningsprocessen. Enligt Kommunförbundet
            kommer
          </note>
          <note n="6bfbae22">
            40 % av kommunerna att fortsätta att skära ned, och då är det
            - det vet vi - just de här områdena som drabbas väldigt hårt.
          </note>
          <note n="33b308c6">
            Jag är bekymrad över det här. Vi får inte underminera den offentliga
            verksamheten för barn och ungdom under några krisår på ett sådant
            sätt att det tar decennier att reparera det. Jag tycker att det
            är en mänsklig tragedi men dessutom inte samhällsekonomiskt försvarbart.
            Vi har inte råd att bara se på när ungdomsvåldet ökar och allt
            fler barn mår dåligt.
          </note>
          <note n="aa38a1c0">
            Men fortfarande finns det idéer, engagemang och kunskaper hos
            många människor som jobbar med barn och ungdom på det här området.
            Låt inte en generation av barn och ungdomar få se många av sina
            kamrater bli utslagna vrak. Jag menar att den kommunala konsumtionen
            måste få ökat utrymme. Kommunerna måste kompenseras för de riksdagsbeslut
            som påverkar den kommunala ekonomin negativt. Det är oerhört viktigt.
          </note>
          <note n="44ba5b46">
            Maj-Inger Klingvall kan inte mena att kostnaderna för utslagna
            barn, den ökande grupp som vi talar om här, är acceptabla och
            nödvändiga för att Sverige skall uppfylla konvergenskraven och
            pressas in i den europeiska monetära unionen, något som en majoritet
            av svenska folket vill stå utanför.
          </note>
          <note n="71c5fbad">
            Maj-Inger Klingvall tog mycket riktigt upp bekämpningen av arbetslösheten,
            och jag håller helt med om att det är den viktigaste uppgift som
            regeringen och riksdagen har tillsammans. Jag är glad över regeringens
            ambition att halvera den öppna arbetslösheten. Det är utmärkt.
            Men man måste fråga: Är det möjligt att genomföra, och är löftet
            trovärdigt? Jag hoppas det.
          </note>
          <note n="64d68b7e">
            Den mest markanta åtgärden hittills i tilläggspropositionen är
            de de aviserade 130 000 utbildningsplatserna inom vuxenutbildning
            och högskola. Det är bra, säger jag, med fasta platser i stället
            för med det ad hoc-system som vi hittills haft. Det underlättar
            planeringen, och det höjer förmodligen kvaliteten i undervisningen.
            Det är bra att pengar förs från arbetsmarknad till utbildning.
            Det är sådant som Vänsterpartiet har föreslagit tidigare.
          </note>
          <note n="1b61523c">
            Men 130 000 nya utbildningsplatser är en bokföringsteknisk fint,
            en lek med siffror. I själva verket rör det sig om 4 050 nya utbildningsplatser
            höstterminen
          </note>
          <note n="1f73e3c8">
            1996, om man räknar snällt. Åren 1997 och 1998
          </note>
          <note n="6e0718f0">
            tillkommer ytterligare ca 50 000. Men med detta kommer man inte
            till rätta med arbetslösheten.
          </note>
          <note n="5fe6d209" type="speaker">
            Anf. 22 MARIANNE SAMUELSSON (mp)
          </note>
          <note n="5180943d">
            Herr talman! Vi lever nog att döma av den här debatten i litet
            olika världar eller tänker åtminstone litet olika på situationen
            för olika barn. Väldigt mycket har varit den gamla vanliga valdebatten
            om föräldraledighet eller inte. Det var kanske inte just den problembilden
            som vi skulle ta upp just i dag.
          </note>
          <note n="b76ce02c">
            Tyvärr har statsrådet över huvud taget inte ordentligt berört
            frågan om de flickor som enligt dagens rapport funderar på att
            begå självmord. Jag tror inte att vi har givit ett enda svar till
            en tjej i åttonde klass som brottas med sin förtvivlan. Vad gör
            vi åt dessa flickors oro för våldet och åt deras arbetssituation
            i skolan? De svar som de har fått under de senaste åren är neddragningar
            och resultatenheter som skall vara ekonomiskt effektiva och som
            innebär att allt fler vuxna flyttas från deras värld, vilket minskar
            deras möjligheter att i tid föra ett samtal med en vuxen som har
            tid att lyssna på dem.
          </note>
          <note n="5fb3b745">
            Jag menade att det inte skulle kosta så oerhört mycket om vi
            utnyttjade den arbetslöshet som vi i dag har till att sätta människor
            i arbete. Jag har en stor oro för den höga arbetslöshet som vi
            har. Jag har särskilt en stor oro för de neddragningar som sker
            inom skola och barnomsorg och även inom äldreomsorg och som gör
            att kvaliteten helt har förskjutits till förmån för resultatenheter
            och de effekter man vill ha av dem.
          </note>
          <note n="77edbf1a">
            Det är bra att regeringen nu säger att vi skall satsa på skolan,
            på vuxenutbildningen, på universiteten och högskolorna, men vad
            gör regeringen åt grundskolan och gymnasiet? Vad gör man åt de
            oroväckande signaler som vi har om att allt fler barn kommer ut
            från skolan utan att ha kunnat tillgodogöra sig den utbildning
            som vi ville att de skulle få?
          </note>
          <note n="8e4fdb73">
            Vad gäller lösningar tror jag inte på utredningar.
          </note>
          <note n="52427b42">
            Jag blir faktiskt väldigt oroad av de utredningar som är tillsatta
            och av hur man hanterar dem. I januari hade vi här i kammaren
            en debatt om flyktingbarnens situation.
          </note>
          <note n="25a4e66c">
            Då tillsattes en utredning som specifikt skulle titta på flyktingbarnens
            situation. Den skall vara färdig till sommaren. Ändå börjar SIV
            att utvisa flyktingbarnen.
          </note>
          <note n="8c269c4c">
            Samma barn som vi debatterade om har återigen fått oroande signaler
            om att de inte får stanna i vårt land. Två pojkar har varit här
            i 6 år. Invandrarministern sade att han särskilt skulle ta sig
            an dem, och de börjar nu må dåligt inför hotet om utvisning.
          </note>
          <note n="8c0066f1">
            Jag menar att vi inte har så stor nytta av våra utredningar om
            vi inte ens inväntar dem utan fortsätter samma dåliga trend.
          </note>
          <note n="fac6fe8f">
            För att komma till rätta med problemet måste barnen, framför
            allt de litet äldre barnen, få vuxnas stöd och tid. På den punkten
            tycker jag att vi har svikit dem.
          </note>
          <note n="18084457">
            Jag menar också att vi måste sänka arbetstiden. Då får vi mer
            tid för våra egna barn, och fler kan få arbete. Detta är en viktig
            framtidsåtgärd. Samtidigt är de ca 100 miljarder som går till
            att bekämpa arbetslösheten oförsvarbara i förhållande till de
            behov som finns för att åstadkomma bra åtgärder för våra barn.
          </note>
          <note n="f44c0513">
            Jag tycker att de straffåtgärder som vi såg i vårbudgeten och
            som regeringen tänker vidta om någon kommun skulle vilja höja
            skatten för att satsa på barnen är mycket oroväckande. Vi har
            lagt över mycket ansvar för barnen på kommunerna i dag som inte
            har en särskild god ekonomi.
          </note>
          <note n="8530d22a">
            Anf. 23 Statsrådet MAJ-INGER
          </note>
          <note n="4e9b5a14">
            KLINGVALL (s)
          </note>
          <note n="6c710669">
            Herr talman! Jag tror att det är viktigt med kunskap och forskning.
            Jag tror också att det allra viktigaste är att omsätta kunskapen
            i praktisk handling.
          </note>
          <note n="f2a9601a">
            Jag tror att utgångspunkten för en framtidsinriktad forskning
            är att titta på vad det är som gör att det går bra för de allra
            flesta barn och vad som är goda utvecklingsbetingelser, och att
            se möjligheter utan att för den skull för en sekund bortse från
            de problem som naturligtvis finns. Storstadskommitten håller på
            med ett mycket intressant arbete som handlar om att med kunskap
            i botten gå vidare och föreslå praktiska åtgärder.
          </note>
          <note n="93e6f0c4">
            Rapporten om självmord som kom i dag och som
          </note>
          <note n="5710d3f2">
            Marianne Samuelsson tog upp skall jag naturligtvis titta på.
            Det har jag inte hunnit göra ännu.
          </note>
          <note n="f831a906">
            Avslutningsvis vill jag understryka att den generella välfärden
            som omfattar alla barn är oerhört viktig för att vi skall kunna
            minska klyftorna i samhället och gå vidare. Däri ligger också
            regeringens mycket starka prioritering av verksamheter i kommuner
            och landsting - barnavårdscentraler, mödravårdscentraler, utbildning
            och barnomsorg. Det måste få gå före transfereringar. Det handlar
            om föräldrars möjligheter att kombinera barn och familj och att
            vara självförsörjande. Arbetet är grunden för familjernas välfärd
            och trygghet inför framtiden.
          </note>
          <note n="dd9e635f">
            Jag är mycket glad över debatten i dag. Den visar att alla vill
            vara med och ta ansvar. Det känns positivt, och nu går vi vidare.
            Jag har fått många bra konstruktiva förslag och har lyssnat till
            flera engagerande inlägg.
          </note>
          <note n="b31c76ef">
            Jag vill till slut säga: Det finns gott hopp för Sveriges barn.
            Vi har ett gott samhälle med många vuxna som bryr sig, och det
            skall vi ha i framtiden också.
          </note>
          <note n="c392bd19">
            Överläggningen var härmed avslutad.
          </note>
          <note n="3a93f724">
            3 § Meddelande om beslut om förlängd motionstid
          </note>
          <note n="6a071e59">
            Förste vice talmannen meddelade att tiden för avgivande av motioner
            med anledning av proposition
          </note>
          <note n="d97f8ead">
            1995/96:198 Ekonomisk-politiska åtgärder på skatteoch avgiftsområdet
            skulle utgå torsdagen den 2 maj kl. 16.30.
          </note>
          <note n="849585dd">
            4 § Meddelande om svar på interpellationer
          </note>
          <note n="d39e5bb6">
            Till riksdagen hade inkommit följande skrivelser:
          </note>
          <note n="c587df45">
            Interpellation 1995/96:169
          </note>
          <note n="64026291">
            Till riksdagen
          </note>
          <note n="da2f242f">
            Interpellation 1995/96:169 av Göthe Knutson om
          </note>
          <note n="2f33918a">
            Försvarets Materielverk.
          </note>
          <note n="cc94782e">
            Interpellationen kommer att besvaras torsdagen den 25 april kl.
            12.00.
          </note>
          <note n="141124c8">
            Skälet till dröjsmålet är att jag inte kunnat finna en debattdag
            som passar.
          </note>
          <note n="524e56b2">
            Stockholm den 12 april 1996
          </note>
          <note n="054b4ed3">
            Thage G Peterson
          </note>
          <note n="ce4a8e89">
            Interpellationerna 1995/96:129, 136, 137, 139, 145,
          </note>
          <note n="dde7c347">
            151och 165
          </note>
          <note n="64026291">
            Till riksdagen
          </note>
          <note n="d9560ddf">
            Interpellation 1995/96:129 av Alf Svensson
          </note>
          <note n="c3f8d531">
            Interpellation 1995/96:136 av Chris Heister
          </note>
          <note n="6dcb9b64">
            Interpellation 1995/96:137 av Chatrine Pålsson
          </note>
          <note n="d6a9a186">
            Interpellation 1995/96:139 av Gun Hellsvik
          </note>
          <note n="dac97fd4">
            Dessa interpellationer kommer att besvaras tisdagen den 23 april
            1996.
          </note>
          <note n="7672bbe7">
            Interpellation 1995/96:145 av Gunnar Hökmark
          </note>
          <note n="33923c34">
            Interpellation 1995/96:151 av Gullan Lindblad
          </note>
          <note n="0c8cafc2">
            Dessa interpellationer kommer att besvaras torsdagen den 25 april
            1996.
          </note>
          <note n="e52b646b">
            Skälet till dröjsmålet är att riksdagen har plenifritt veckorna
            14-15 och att närmast följande interpellationsdebatt (den 16 april)
            är fulltecknad samt arbetsanhopning.
          </note>
          <note n="29c074ed">
            Interpellation 1995/96:165 av Margareta E Nordenvall.
          </note>
          <note n="1ba15735">
            Denna interpellation kommer att besvaras tisdagen den 7 maj 1996.
          </note>
          <note n="9a938f65">
            Skälet till dröjsmålet är att interpellanten ej kan närvara torsdagen
            den 25 april samt arbetsanhopning.
          </note>
          <note n="94c608b1">
            Stockholm den 15 april 1996
          </note>
          <note n="a759ff58">
            Margot Wallström
          </note>
          <note n="f7da9acc">
            5 § Hänvisning av ärenden till utskott
          </note>
          <note n="91153127">
            Föredrogs och hänvisades
          </note>
          <note n="895fa29c">
            Motioner
          </note>
          <note n="4045e479">
            1995/96:U43 och U44 till utrikesutskottet
          </note>
          <note n="1a7f0f1f">
            6 § Länsindelningen i Skåne och Västsverige
          </note>
          <note n="70e42b86">
            Föredrogs
          </note>
          <note n="72acf961">
            Bostadsutskottets betänkande 1995/96:BoU9
          </note>
          <note n="ad34b506">
            Länsindelningen i Skåne och Västsverige (prop.
          </note>
          <note n="76fcfbb2">
            1995/96:38)
          </note>
          <note n="ce6abbd2" type="speaker">
            Anf. 24 OWE HELLBERG (v)
          </note>
          <note n="3880688e">
            Fru talman! Frågan om länsindelning i Skåne och
          </note>
          <note n="dec8bedd">
            Västsverige borde inte i första hand vara en fråga om en administrativ
            förändring. Det är en fråga om att utveckla den regionala demokratin,
            att flytta makt från
          </note>
          <note n="027ca975">
            Stockholm ut till landets olika delar.
          </note>
          <note n="12a2a961">
            För oss i Vänsterpartiet är utgångspunkten i denna förändring
            att länsstyrelsens politiska beslutsfattande flyttas från länsstyrelsen
            och landshövdingeämbetet till ett regionalt valt parlament, eller
            länsting som vi vill kalla det.
          </note>
          <note n="2697f991">
            Länstinget bygger på den nuvarande landstingsorganisationen men
            har ökade befogenheter och utökat politiskt ansvar för näringsliv,
            kommunikationer, arbetsmarknadspolitik, kultur m.m. Länsstyrelsens
            roll blir i fortsättningen att svara för statens myndighetsutövning
            i regionen och att se till att nationella mål och riktlinjer efterlevs.
          </note>
          <note n="2bd40f29">
            En stor majoritet i Skåne anser att det är den här vägen som
            det nya Skånelänet skall vandra. Man är därför väl lämpad att
            vara pionjär när det gäller att utveckla den regionala demokratin.
          </note>
          <note n="190f9e97">
            Jag som vänsterpartist vill dock betona att vår syn på regional
            demokrati och vår länstingstanke inte har något med EU:s regionalpolitik
            att göra. I vår regionala demokrati är det regionen själv, via
            sin beskattningsrätt, och staten som solidariskt förmedlar medlen
            till regionerna utifrån de behov och förutsättningar som finns.
            Sedan är det länstingens och regionens sak att på bästa sätt använda
            de tillförda medlen. Vi skall flytta makt och medbestämmande,
            inte via Bryssel utan från Stockholm, till landets olika delar,
            från
          </note>
          <note n="8a9b8b73">
            Skåne till Norrbotten.
          </note>
          <note n="75cde313">
            Det är på tiden att regeringen ser till att något händer när
            det gäller den regionala demokratin. Tidigare regeringar har tillsatt
            utredningar som stoppats eller lagts åt sidan. Inte heller den
            här propositionen har en sådan inriktning, utan har mer till uppgift
            att rationalisera en pågående verksamhet. Därför är det bra att
            utskottet vill ge regeringen till känna det som står i Vänsterpartiets
            motion och i flera andra motioner om hur vi ser på den regionala
            demokratin och hur den skall utvecklas. I maj är det aviserat
            att regeringen skall komma med ytterligare förslag i frågan. Vi
            väntar med spänning på den.
          </note>
          <note n="d783624d">
            I det här perspektivet blir därför frågan om Malmö eller Kristianstad
            skall vara länets residensstad del i ett större sammanhang. Därför
            är det bra att utskottet skriver att den frågan bör prövas förutsättningslöst.
          </note>
          <note n="aeb1bbcb">
            Det kanske inte ens skall kallas residensstad i fortsättningen.
            Det förutsätter ju att någon residerar där, och i nuläget är det
            landshövdingen. De nuvarande landshövdingarna i Malmöhus län och
            Kristianstad län är entledigade. För att markera att något nytt
            är på väg att utvecklas föreslår Vänsterpartiet att någon ny landshövding
            inte utses i det nybildade Skånelänet utan tills vidare ersätts
            av en regionalt vald styrelseordförande i länsstyrelsens styrelse.
            Ett demokratiskt valt regionalt parlament, länsting, skall naturligtvis
            inte styras av en av regeringen utsedd ämbetsman.
          </note>
          <note n="4fcc1f55">
            En av poängerna med ett demokratiskt valt parlament, eller länsting,
            är att medborgarna i regionen skall kunna ställa regionens företrädare
            till svars för sin politik i allmänna val. Då måste man naturligtvis
            även kunna avsätta dess ordförande, eller vad nu titeln skall
            vara i framtiden. Att vara landshövding är förknippat med politisk
            makt och inflytande, utan att regionens medborgare kan påverka
            förhållandena i demokratiska val. Konungamakten i Sverige är i
            dag närmast obefintlig, men konungens, numera av regeringens utsedda,
            fogdar utövar fortfarande sitt ämbete och har så gjort i flera
            hundra år.
          </note>
          <note n="dc3ded8d">
            Utskottet tycker att den här frågan kan vänta till regeringens
            majproposition. Problemet är bara att om regeringen vill att Skåne
            skall bli först med att utveckla den regionala demokratin kommer
            det inte att ske förrän tidigast vid ordinarie val 1998. Länsstyrelsens
            verksamhet föreslås ju att förändras fr.o.m. 1 januari
          </note>
          <note n="949835bc">
            1997. En regionalt vald ordförande i länsstyrelsens styrelse
            är en lämplig övergångslösning för att markera att något nytt
            är på gång.
          </note>
          <note n="bbaed6af">
            Som jag tidigare sagt är Vänsterpartiets utgångspunkt när det
            gäller regional demokrati att man skall utgå från landstingens
            geografiska utbredningsområden. Finns det dock folklig förankring
            för att ändra det området, som i Skåneförslaget, skall det naturligtvis
            genomföras. Däremot skall man undvika för stora områden både arealt
            och befolkningsmässigt för de nya regionala parlamenten. Annars
            är det risk för att de regionala företrädarna mister förankring
            och kännedom som hur regionen fungerar både lokalt om mera övergripande.
          </note>
          <note n="ccf87750">
            Därför skall man vara försiktig med att föreslå hur den nya västsvenska
            regionen skall utformas och utvecklas. Vänsterpartiet tycker att
            det skall ske förutsättningslöst, och att det skall framgå tydligt
            i direktiven till den särskilde utredaren som skall arbeta med
            denna fråga. Det kommer att ge bättre villkor för den diskussion
            som utredaren skall ha med de tre länen men också med de många
            kommuner i framför allt
          </note>
          <note n="d5e51eb7">
            Skaraborgslän som är mycket tveksamma till ett nytt västsvenskt
            storlän med Göteborg som residensstad.
          </note>
          <note n="40b86c8a">
            Att gå försiktigt fram är också viktigt med tanke på att den
            regionala indelning kan få en annan roll än vad den gamla länsindelningen
            hittills haft. Det är något som Vänsterpartiet vill och tror på.
            Det är i dagsläget svårt att säga vad alternativet är för de kommuner,
            eller kanske hela Skaraborgs län, som inte vill ingå i eller är
            tveksamma till att ingå i ett västsvenskt storlän. Utvecklingen
            av de regionala parlamenten skall inte forceras fram uppifrån
            utan ha sin förankring hos medborgarna inom regionen. Om detta
            skall vara en fråga för folkomröstningar eller beslut i nuvarande
            demokratiska församlingar får avgöras av regionens egna medborgare.
          </note>
          <note n="9829bb9a">
            Som en del i sin spariver har regeringen satt upp ett sparbeting
            för den nya länsindelningen i Skånelän liksom en sådan för det
            kommande västsvenska länet.
          </note>
          <note n="66235359">
            Man har utgått från en modell där länsstyrelsens uppgift fyller
            ett basbehov och jämfört med kostnaderna på Gotland. Sedan drar
            man slutsatsen, att om två länsstyrelser blir en borde man kunna
            spara i motsvarande omfattning. Detta ter sig som ett något förenklat
            sätt att beräkna besparingar på.
          </note>
          <note n="64ec4fb6">
            Det är väl bra om man kan spara på statlig administration. Men
            att fastställa så precisa sparbeting verkar oklokt, och det blir
            naturligtvis en tung börda för dem som skall genomföra omorganisationen
            och den personal som befinner sig i den. Man kan ha det som en
            målsättning, men inte som ett precist krav.
          </note>
          <note n="3dca3fd1">
            Utskottet delar Vänsterpartiets uppfattning i frågan , och det
            är bra. Blir det dock en utveckling av
          </note>
          <note n="d43800bf">
            Skånelänets nya organisation där länsstyrelsen får mer av en
            myndighetsutövande funktion och andra delar av verksamheten flyttas
            över på ett regionalt valt parlament, får frågan om besparing
            på länsstyrelserna en helt annan dimension, och då gäller inte
            dessa beräkningar över huvud taget. Det handlar i så fall om någonting
            helt annat.
          </note>
          <note n="01fec51b">
            Därmed, fru talman, yrkar jag bifall till reservationerna 1 och
            2.
          </note>
          <note n="9804a480" type="speaker">
            Anf. 25 PER LAGER (mp)
          </note>
          <note n="f280fbfe">
            Fru talman! Miljöpartiet har ingenting att erinra mot den aktuella
            sammanslagningen av länen och länsstyrelserna i Skåne den 1 januari
            1997 och därmed att det nya Skåne län skapas. Här finns ett brett
            folkligt stöd, och arbetet med att samordna verksamheter har pågått
            i flera år. Residensstadens placering anser vi mindre viktig.
            Desto viktigare är decentraliseringen av den offentliga verksamheten
            och förvaltningen över regionen.
          </note>
          <note n="f02faf19">
            Vi stöder förslaget om en utredare som kan ge ett bredare underlag
            för riktiga avväganden i dessa frågor. Inte heller finner vi anledning
            att ha någon avvikande åsikt om att Kopparbergs län i stället
            skall benämnas Dalarnas län från samma tidpunkt
          </note>
          <note n="8006ab69">
            Vi har ändå väckt motioner med anledning av propositionen. Det
            handlar då om den framtida regionorganisationens och länsstyrelsens
            förändrade ansvarsområden.
          </note>
          <note n="34a678b8">
            För Miljöpartiet de gröna är det en grundläggande princip att
            politiska beslut skall fattas så nära de berörda medborgarna som
            det bara är möjligt. Det handlar om småskalighetens och mångfaldens
            fördelar. På varje beslutsnivå skall endast de beslut fattas om
            inte kan fattas på en lägre nivå. Vi menar därmed att ett stort
            antal arbetsuppgifter som i dag åvilar staten med fördel kan överföras
            till regional nivå och att demokratin skulle fördjupas genom direktvalda
            regionfullmäktige, regionalparlament, länsting, eller vilken beteckning
            man väljer att använda.
          </note>
          <note n="cb36b4dc">
            Det är dags att avveckla den nuvarande föråldrade länsstyrelsemodellen
            och ge dagens läns- och/eller landstingsregioner, förändrade eller
            inte, ett utvidgat ansvar för den regionala planeringen, miljöfrågorna,
            kommunikationerna, sjukvården och andra frågor med ett klart gemensamt
            intresse över kommunnivån. Vi är alltså i de här avseendena i
            stort sett överens med
          </note>
          <note n="e342752d">
            Regionberedningen, som föreslår att det regionala ansvaret förs
            över från länsstyrelserna till landstingen.
          </note>
          <note n="6041cb5c">
            Även Vänsterpartiet har i sin motion formulerat en likadan åsikt.
          </note>
          <note n="3b1d0034">
            Förändringar av länsgränserna anser vi generellt skall föregås
            av rådgivande folkomröstningar i berörda kommuner. Vad gäller
            Skånelänen tycks det dock inte som det ser ut nu så här långt
            fram i processen att vara nödvändigt. I Västsverige däremot råder
            inte alls samma enighet, varför omröstningsinstitutet självklart
            borde användas. Särskilt betydelsefullt är detta för kommunerna
            i gränsområdena.
          </note>
          <note n="72764e9f">
            En administrativ region skall ha en geografiskt naturlig avgränsning
            och framför allt inte vara större än att folk kan känna sig hemma.
            Ju större en region är, desto längre resavstånd och mindre samhörighetskänsla.
            Men en region skall inte heller vara mindre än att det finns tillräckligt
            med befolkningsunderlag och skattekraft för de samhällsfunktioner
            som den har ansvar för.
          </note>
          <note n="2bee7663">
            Det finns i dag flera olika alternativ för ett förändrat västsvenskt
            län. Den kan handla om den nuvarande s.k. Göteborgsregionen, det
            kan också vara Göteborg och Bohus län tillsammans med Älvsborgs
            län, eller mer storvulna planer där man också inkluderar Skaraborgs
            län och Kungsbacka kommun.
          </note>
          <note n="05a9fbae">
            Det finns andra alternativ som är värda att fundera över, t.ex.
            att Göteborg utgör en Göteborgsregion tillsammans med Mölndal,
            Partille och Härryda, t.ex.
          </note>
          <note n="a11e91c6">
            Man kan också i det sammanhanget göra en Bohus- och Älvsborgsregion
            och låta Skaraborg vara en egen region.
          </note>
          <note n="06f3cd51">
            Att göra ett västsvenskt län av hela området tror inte vi miljöpartister
            på. Den idéen har heller inte, i alla fall inte nu, något täckande
            stöd.
          </note>
          <note n="964a1003">
            Annika Nordgren kommer senare i sitt anförande mer ingående att
            diskutera situationen just för Skaraborgs län.
          </note>
          <note n="cf2cc0a2">
            Rådgivande folkomröstningar måste ingå i förberedelserna för
            sådana viktiga förändringar, anser vi.
          </note>
          <note n="74b5d662">
            Vi föreslår därför att regeringen skall aktualisera och initiera
            en sådan process ute i kommunerna.
          </note>
          <note n="1a388d26">
            Den 22 januari i år beslöt regeringen att tillsätta en utredare
            som skall ta upp överläggningar med berörda parter i ett tänkt
            nytt västsvenskt län. Både Miljöpartiet och Vänstern har reagerat
            på att man inte i direktiven till utredaren poängterar vikten
            av ett förutsättningslöst utredningsarbete. Vi har därför gjort
            en gemensam reservation om ett sådant tilläggsdirektiv.
          </note>
          <note n="51202c4b">
            Fru talman! Frågorna om den framtida regionorganisationen - nya
            förändrade länsgränser - kommer tillbaka, och vi får därför anledning
            att diskutera frågan igen. Med dessa ord ber jag att få yrka bifall
            till reservationerna 2, mom. 6, och 3, mom. 7.
          </note>
          <note n="fc2be397" type="speaker">
            Anf. 26 LENNART NILSSON (s)
          </note>
          <note n="81f672aa">
            Fru talman! Jag skall inte här ge mig in på någon större diskussion
            om Regionberedningens betänkande, eftersom, som det skrivs i vårt
            utskottsbetänkande, regeringen kommer att återkomma till denna
            fråga, som naturligtvis är angelägen för oss alla. Det vittnar
            den enighet som finns i utskottsbetänkandet om.
          </note>
          <note n="3e401b12">
            Denna fråga handlar om huruvida man skall bilda ett län i Skåne
            genom en sammanslagning av Kristianstads och Malmöhus län. Det
            råder en bred enighet om att man bör göra detta. Därför finns
            det naturligtvis också med i förslaget.
          </note>
          <note n="c621523a">
            Däremot finns det, i alla fall i remissorganen, en oenighet om
            just residensstaden. Det är angeläget att påpeka det som utskottet
            skriver. Regeringen kommer att återkomma till frågan om var residensstaden
            skall ligga under maj. Vi har betonat i utskottsbetänkandet att
            det är viktigt att det blir en regional balans inom
          </note>
          <note n="2f05f641">
            Skåne när det gäller dessa olika verksamheter, så att man inte
            utarmar olika delar av Skåne län.
          </note>
          <note n="21262a51">
            Den andra delen, som handlar om Västsverige, är som det sägs
            i utlåtandet föremål för en utredning.
          </note>
          <note n="bd42dda7">
            Man skall titta på de olika delarna av Västsverige och se hur
            detta västsvenska län skall se ut. Det är framför allt kommunerna
            i utkanten av både Älvsborgs län och naturligtvis Skaraborgs län
            som berörs.
          </note>
          <note n="06fe42f7">
            Jag tycker att det finns en onödig misstänksamhet fån reservanterna.
            De utgår ifrån att direktiven är så snäva att utredningsmannen
            inte kan jobba förutsättningslöst. Jag utgår ifrån att man i utredningarna
            arbetar förutsättningslöst och inte har förutfattade meningar
            om hur ett västsvenskt län skall se ut.
          </note>
          <note n="ecd393b0">
            Den diskussion man för i reservationerna handlar om folkomröstningar.
            Jag instämmer i den inställning som Per Lager och Owe Hellberg
            har redovisat, nämligen att beslut skall fattas så nära människorna
            som möjligt. Det innebär naturligtvis att man skall kunna avkräva
            politiska företrädare ett ansvar oavsett om frågorna ligger hos
            kommunen eller landstinget. Om man har det som utgångspunkt stämmer
            det inte riktigt att vi här i riksdagen skall tala om för människor
            hur de skall göra.
          </note>
          <note n="dbfbc98c">
            Om man i någon kommun, Falköping t.ex., vill ha en folkomröstning
            om dessa frågor, är det bara för kommunen att bestämma sig för
            att hålla en folkomröstning. Det behöver inte vi tala om från
            Sveriges riksdag.
          </note>
          <note n="f2d0af7f">
            Vi gör två tillkännagivanden kring denna fråga.
          </note>
          <note n="e24229c0">
            Jag är medveten om att många av dessa frågor hänger ihop med
            hur vi vill att framtiden skall se ut när det gäller den regionala
            demokratin - vilka uppgifter som skall ligga på det ena eller
            det andra organet.
          </note>
          <note n="41104845">
            Från socialdemokratins sida har vi sagt att det bör finnas tre
            nivåer i Sverige. Det handlar om kommunerna. Det handlar om landstingen,
            eller vad de nu skall kallas i framtiden - det vet inte jag. Så
            finns det staten. Det finns alltså tre beskattningsnivåer.
          </note>
          <note n="b8a63e21">
            Vi har i ett tillkännagivande sagt att man måste plocka med de
            frågorna i en kommande proposition, som förra statsrådet Jan Nygren
            har aviserat till maj.
          </note>
          <note n="0edc2d3e">
            Jag utgår ifrån att vi här i denna kammare kommer att få diskutera
            de regionala frågorna under året för att ta ställning till hur
            man skall utveckla den regionala demokratin.
          </note>
          <note n="bb8470db">
            Den andra del som berördes här tidigare är de bespringskrav som
            finns när man slår ihop de olika länen. Vi har lyssnat på företrädare
            från de olika länsmyndigheterna. Utskottet konstaterar att regeringen
            måste återkomma. Det är kanske inte exakt just de utgångspunkter
            man har haft för besparingar som skall vara rådande när man fattar
            beslut, utan man måste se frågan i sin helhet och kanske göra
            andra bedömningar än dem som Statskontoret har gjort i sina utgångspunkter
            när det gäller besparingar.
          </note>
          <note n="ba1b9d8d">
            Om man gör en sammanslagning av olika län måste man naturligtvis
            också bedöma helheten. Därför ger utskottet regeringen till känna
            att regeringen måste titta på dessa besparingskrav och återkomma
            i samband med budgetarbetet i höst, för att vi skall få en helhetsbild.
          </note>
          <note n="0d07f405">
            Fru talman! Det råder alltså en bred enighet just kring de sakfrågor
            som behandlas. När det gäller de regionala frågorna får vi naturligtvis
            återkomma. Vi gör två tillkännagivanden till regeringen i utskottsbetänkandet.
            Härmed yrkar jag bifall till hemställan i betänkandet.
          </note>
          <note n="a5188e97">
            Anf. 27 OWE HELLBERG (v) replik
          </note>
          <note n="1298f1ab">
            Fru talman! Reservationen om hur man skall se på den västsvenska
            regionen kom till på grund av skrivningarna i texten. Det framgår
            där tydligt och klart att det skall föras en förutsättningslös
            diskussion runt frågan om residensstad, eller vad det skall kallas
            i fortsättningen, i Skåne län. Men i texten om den nya västsvenska
            regionen står det att de tre länen tillsammans "i princip" skall
            bilda den nya västsvenska regionen.
          </note>
          <note n="bd51925d">
            Jag tycker att det är en väldigt tydlig skillnad i skrivning.
            Naturligtvis är det viktigast vad man gör, men vad man säger är
            också viktigt.
          </note>
          <note n="522dde9b">
            När det gäller krav på folkomröstningar tycker inte heller Vänsterpartiet
            att det är riksdagens sak. Jag sade i mitt anförande att den frågan
            får avgöras på den nivå och i de demokratiska församlingar som
            redan finns. Den reservationen står inte Vänsterpartiet bakom.
          </note>
          <note n="075bc75f">
            Till sist vill jag säga att jag är litet nyfiken, Lennart Nilsson.
            Vi har lagt fram ett förslag om att man inte skall tillsätta en
            ny landshövding i Skåne län.
          </note>
          <note n="8a59ef4e">
            Tycker Lennart Nilsson att man skall satsa på den gamla modellen
            med länsstyrelse och landshövding på det sätt som vi har för övrigt
            i Sverige, om man menar allvar med att göra någon förändring för
            framtiden?
          </note>
          <note n="705f13d9">
            Skåne skall ju vara pionjär i detta nya arbete. Det skulle vara
            intressant att få veta.
          </note>
          <note n="7dcd9ac7">
            Anf. 28 LENNART NILSSON (s) replik
          </note>
          <note n="5cf6869b">
            Fru talman! Orsaken till att det står "i princip" när det gäller
            Västsverige är att Västsverige ser litet annorlunda ut än vad
            Skåne gör. Det är enkelt att konstatera.
          </note>
          <note n="f14bf9fd">
            Skåne som län betraktat är en helhet. Det är ganska geografiskt
            avgränsat, och avstånden är kortare än i Västsverige. Därför kan
            man konstatera att det är ganska naturligt att lägga samman Kristianstads
            och
          </note>
          <note n="7c54e2cb">
            Malmöhus län till ett län.
          </note>
          <note n="88400968">
            När det gäller Västsverige finns det alltså ett principuttalande.
            Det är inte heller så märkligt, eftersom det i Västsverige finns
            en bred enighet om att man i princip bör lägga samman dessa tre
            län till ett län. Samtidigt finns det dock en del olösta frågor,
            och det finns en del kommuner, framför allt i Skaraborgs län,
            som har ifrågasatt den här tanken.
          </note>
          <note n="a14f1177">
            Nu skall man alltså titta på hur gränserna skall se ut i Västsverige,
            och vi kommer att få diskutera detta vid ett senare tillfälle.
            Jag utgår från att det här beslutet kommer att innebära en helt
            annan länsindelning för Västsverige än den nuvarande, men hur
            den skall se ut, exakt vilka kommuner som skall ingå i det nya
            västsvenska länet, skall man alltså titta vidare på.
          </note>
          <note n="506e8e02">
            När det gäller den andra delen, det som Owe
          </note>
          <note n="475944cc">
            Hellberg har tagit upp i sin reservation, begriper jag inte riktigt
            logiken. Man säger att länsstyrelserna bör vara en myndighet,
            statens myndighet, och att man därför bör lägga de regionala frågorna
            på ett annat organ. Men då faller ju egentligen hela reservationen.
          </note>
          <note n="11468be9">
            Om det kallas för landshövding eller inte måste väl ändå vara
            upp till staten.
          </note>
          <note n="78b71c4d">
            Anf. 29 OWE HELLBERG (v) replik
          </note>
          <note n="1323e98f">
            Fru talman! Lennart Nilsson blandar bort korten litet grand.
            När det gäller det förutsättningslösa kravet handlar det om residensstad;
            det handlar inte om länen i Skåne. Vi är ju överens om att de
            skall läggas samman. Det förutsättningslösa handlar om synen på
            residensstad.
          </note>
          <note n="86254f1f">
            När det sedan gäller den andra frågan, landshövding eller inte,
            uppfattar vi det här som ett steg i den demokratiska utveckling
            och förändring som vi vill ha. Är det så att man inte vill ha
            den utan nöjer sig med den nya länsindelning som nu blir - man
            kan mycket väl stanna vid det, om staten så vill - då kan man
            förstås köra på i gamla hjulspår. Men det här skulle betraktas
            som en övergångslösning till någonting nytt som inte kan komma
            förrän tidigast 1998.
          </note>
          <note n="6e403b4c">
            Anf. 30 LENNART NILSSON (s) replik
          </note>
          <note n="fab6fa79">
            Fru talman! Om man skall ha län och en länsstyrelse utgår jag
            från att det måste finnas en chef. Vad den chefen kallas kan man
            egentligen lämna därhän, men det behövs naturligtvis en chef för
            den här myndigheten som är statens organ.
          </note>
          <note n="dda33f56">
            Sedan utgår jag från att om man renodlar den här myndighetsrollen
            framöver så kommer det inte ens att behövas en politiskt vald
            styrelse i länsstyrelsen. Jag förutsätter att sådana frågor förs
            över till det regionala organet och att det är där de politiska
            besluten fattas.
          </note>
          <note n="8271865f">
            Länsstyrelsen får då en renodlad myndighetsroll.
          </note>
          <note n="ce0d2aaa">
            Slutligen har naturligtvis inte landshövdingen i dag heller den
            politiska makt som Owe Hellberg vill göra gällande. Det finns
            omfattande länsstyrelseinstruktioner om vad landshövdingens roll
            och uppgift är, och det är att vara statens förlängda arm ute
            i länen. Det är alltså inte som det var förr i världen då det
            fanns fogdar, vilket Owe Hellberg var inne på.
          </note>
          <note n="18cb097a">
            Anf. 31 PER LAGER (mp) replik
          </note>
          <note n="e7cfaefe">
            Fru talman! Eftersom jag har ställt upp på samma reservation
            som Owe Hellberg vill jag säga till Lennart Nilsson att jag har
            ungefär samma idé när det gäller det här med skrivningen "i princip"
            och att en utredare skall utreda förutsättningslöst.
          </note>
          <note n="5767a1c2">
            Regionberedningen berättar ju om en stor oenighet när det gäller
            det västsvenska länet. Ändå utgår man ifrån att det skall bildas
            ett västsvenskt län. Därför finns det också en rad mer eller mindre
            tunga förslag.
          </note>
          <note n="a5a0832d">
            Jag nämnde några av dem förut. Därför är det extra viktigt att
            man betonar vikten av att en sådan här utredning är förutsättningslös.
            Detta gäller alltså länet och inte specifikt det här med residensstad,
            även om det givetvis ingår.
          </note>
          <note n="931eec14">
            När det gäller folkomröstningarna är de förvisso kommunernas
            angelägenheter. Det är självklart, Lennart Nilsson. Men vad jag
            ville var att regeringen initierade och uppmärksammade det här
            behovet för kommunerna, eftersom det är så viktiga frågor. Jag
            tycker inte att det är något konstigt med det. Det vore ganska
            naturligt att göra det när det handlar om så här stora förändringar.
          </note>
          <note n="f0b115f0">
            Anf. 32 LENNART NILSSON (s) replik
          </note>
          <note n="de651f86">
            Fru talman! Egentligen är det ganska onödigt med sådana här reservationer.
            Om det tillsätts en utredningsman som skall åka runt och lyssna
            på hur kommunföreträdare i Västsverige ser på det här, och om
            frågan sedan kommer tillbaka till riksdagen så att vi har chansen
            att diskutera länsgränserna vid ett senare tillfälle, förstår
            jag över huvud taget inte att man reserverar sig. Det här är ju
            en fråga som kommer att återkomma till riksdagen. Jag utgår från
            att alla utredningar prövar olika synpunkter och förslag från
            såväl enskilda som företrädare för organisationer och utifrån
            det lämnar förslag som vi senare kan behandla här.
          </note>
          <note n="6a3fcd16">
            Anf. 33 PER LAGER (mp) replik
          </note>
          <note n="56304940">
            Fru talman! När man behandlar frågor finns det situationer när
            man känner behov av att markera det ena eller det andra. Det här
            är ett sätt att markera behovet av att utredningen är förutsättningslös
            med tanke på de förutsättningar som råder just nu. Det är en viktig
            sak.
          </note>
          <note n="48c72b8a">
            Sedan tycker jag också att det är viktigt att betona vikten av
            att hålla folkomröstningar. Det är en viktig signal att riksdagen
            väntar sig att sådana skall hållas.
          </note>
          <note n="52802969" type="speaker">
            Anf. 34 STIG GRAUERS (m)
          </note>
          <note n="2fc77911">
            Fru talman! "Länsindelningen i Skåne och
          </note>
          <note n="fd6864f0">
            Västsverige m.m." är rubriken på det betänkande som vi nu behandlar.
            Det är med förlov sagt en mycket pretentiös rubrik med hänsyn
            till det magra och ofullständiga innehållet i propositionen.
          </note>
          <note n="6481953e">
            I propositionen finns tre förslag: att Kopparbergs län fr.o.m.
            den 1 januari 1997 skall benämnas Dalarnas län, att Kristianstads
            och Malmöhus län den 1
          </note>
          <note n="cb6a60b0">
            januari 1997 läggs samman till Skåne län samt att de nuvarande
            länsstyrelserna i Kristianstads och Malmöhus län i enlighet med
            de riktlinjer som förordas i propositionen läggs samman till en
            länsstyrelse den 1
          </note>
          <note n="4b576000">
            januari 1997.
          </note>
          <note n="a155b572">
            När det gäller Västsverige, som nämns i rubriken, lägger regeringen
            över huvud taget inte fram något förslag. Det enda man gör är
            en bedömning, som innebär att ytterligare en utredare skall ta
            sig an denna fråga. Det enda positiva i denna del av propositionen
            är att man betonar att den särskilde utredaren skall arbeta förutsättningslöst,
            vilket diskuterats här tidigare. Vi moderater förutsätter emellertid
            att utredaren gör en helhetsbedömning när det gäller Västsverigefrågan.
          </note>
          <note n="7ce67c2d">
            Att nuvarande Kopparbergs län i fortsättningen benämns Dalarnas
            län finner jag ganska okontroversiellt.
          </note>
          <note n="d40c256c">
            När det gäller Kristianstads och Malmöhus län finner vi moderater
            det vara i högsta grad angeläget att denna sammanläggning nu kommer
            till stånd. Vi har alltså ingen annan mening än regeringen när
            det gäller strävandena att skapa en väl fungerande regional administration
            i Skåne. Detta vill jag understryka.
          </note>
          <note n="69e4da20">
            Enligt vår mening borde emellertid en fråga av denna omfattning
            och betydelse ha presenterats med ett betydligt mer genomarbetat
            och fylligt material och i en helt annan handläggningsordning
            än den som den nu fått.
          </note>
          <note n="ea0fd265">
            Vi har i vårt särskilda yttrande framfört två viktiga invändningar.
            Den första gäller den korta genomförandetiden.
          </note>
          <note n="559a2d97">
            Under de drygt åtta månader som nu återstår till dess sammanläggningen
            skall vara klar, skall dessa stora myndigheter slås samman till
            en väl fungerande regional organisation. Under tiden som sammanslagningen
            sker förutses att verksamheten vid de båda myndigheterna bedrivs
            utan avbrott. Myndighetsutövningen förutses således bli intakt,
            likaså samhällsservicen.
          </note>
          <note n="39c066de">
            Vi tvivlar på att detta är praktiskt möjligt, särskilt som regeringen
            uppdragit åt en utredare att närmare studera lokaliseringen av
            den regionala offentliga förvaltningen i det nya Skånelänet. Uppdrag
            skall redovisas den 30 april, och beslut skall fattas här i kammaren
            före sommaren. Att regeringen inte förmådde förelägga riksdagen
            ett genomarbetat förslag avseende lokaliseringen i denna proposition,
            innebär att genomförandetiden blir ett halvår, eller i praktiken
            fem månader, om semesterperioden frånräknas.
          </note>
          <note n="03ffc2bb">
            Vi ser mycket allvarligt på detta förhållande och bedömer den
            föreslagna genomförandetiden som helt orealistisk.
          </note>
          <note n="6907651b">
            För det andra reser vi invändning mot utskottets beslut att av
            regeringen begära en proposition innehållande Regionberedningens
            övriga förslag.
          </note>
          <note n="fa2fd19d">
            Regionberedningen föreslår nämligen införande av regionparlament.
            Ett sådant innebär, enligt vår mening, endast att en orationell
            och ineffektiv organisation konserveras, samtidigt som regionparlamentets
            beskattningsrätt driver upp skattetrycket till ändå högre nivåer
            än dagens.
          </note>
          <note n="c84f7b14">
            Fru talman! Vi moderater är alltså, som framgår av vårt särskilda
            yttrande, för sammanslagningen av
          </note>
          <note n="76ecb8ff">
            Kristianstads och Malmöhus län till ett Skånelän, men vi är mycket
            kritiska till den korta genomförandetiden, och vi avvisar helt
            Regionutredningens skrivelse om regionparlament.
          </note>
          <note n="c04bf6e5">
            Anf. 35 LENNART NILSSON (s) replik
          </note>
          <note n="25dec508">
            Fru talman! Vi hade i utskottet utfrågningar av respektive länsförvaltning,
            och Stig Grauers minns nog att deras besked till oss var följande:
            Dröj inte! Det är bättre att fatta beslut, så att vi vet vad vi
            har att rätta oss efter. Även om de hade invändningar just när
            det gällde de ekonomiska förutsättningarna, diskussionen om residensstäder
            och annat fanns det ett klart och tydligt budskap, nämligen att
            vi skulle fatta beslut nu och inte dröja. Det står alltså helt
            i motsats till det
          </note>
          <note n="5718aa2a">
            Stig Grauers här säger.
          </note>
          <note n="01e18438">
            Den debatt vi för här i dag handlar om att vi vill utveckla demokratin.
            Jag skall bara läsa upp hur Moderaternas syn på demokrati är.
            Det står följande i deras särskilda yttrande: "Landstingens dominerande
            uppgift är i huvudsak finansiering och produktion av sjukvård.
            Dessa uppgifter kan med fördel föras över till den privata sjukvårdssektorn."
          </note>
          <note n="0fb3bbc4">
            Moderaterna vill alltså avveckla allt som handlar om landsting
            och regional demokrati och föra över det till den privata sektorn.
            Jag tycker att detta är verkligt anmärkningsvärt, när man diskuterar
            demokrati i ett land.
          </note>
          <note n="1eab91a3">
            Anf. 36 STIG GRAUERS (m) replik
          </note>
          <note n="d1339dfd">
            Fru talman! Det är riktigt att företrädarna för de båda länen
            betonade att den här sammanslagningen inte skulle fördröjas ytterligare.
            Men detta var i och för sig inget skäl för att lägga fram en ofullständig
            och ogenomtänkt proposition. Det var absolut inget skäl för att
            pressa genomförandetiden så till den grad att två stora myndigheter,
            med flera tusen anställda, skall läggas ned för att sedan växa
            upp i något helt nytt under så kort tid som fem månader. Man får
            komma ihåg att det inte bara är det att folk skall flytta till
            en ny ort, utan människor skall också få nya uppgifter. En ny
            organisation skall bringas att fungera, och en myndighetsutövning
            skall hållas intakt. Det är detta som vi är mycket kritiska till.
          </note>
          <note n="f2d5c0f2">
            Sedan är det så, som Lennart Nilsson säger, att vi tycker att
            tre nivåer för den offentliga förvaltningen är en nivå för mycket.
            Vi har bl.a. studerat, inte bara i
          </note>
          <note n="f95b6688">
            Sverige utan även i andra länder, och funnit att ju fler nivåer
            man har, desto högre blir skattetrycket. Redan detta är ett motiv
            för att se över den offentliga förvaltningen i landet.
          </note>
          <note n="602edcc1">
            När det sedan gäller landstingens verksamhet, som
          </note>
          <note n="20210999">
            Lennart Nilsson pekade på, har vi tidigare vid många tillfällen
            talat om att vi ser en omstrukturering av hela sjukvården, där
            man kan lägga den såväl på en offentlig verksamhet som på t.ex.
            landstingen, men samtidigt vill vi ha en privat verksamhet. Vi
            menar att det ger en jämförbarhet för människorna i samhället,
            som ökar kraven på vården och som förbättrar vården.
          </note>
          <note n="6d140ff4">
            Detta är alltså våra motiv.
          </note>
          <note n="38521eb4">
            Anf. 37 LENNART NILSSON (s) replik
          </note>
          <note n="2074cdcb">
            Fru talman! I min hand har jag bostadsutskottets betänkande nr
            9, som handlar om länsindelningen i
          </note>
          <note n="7b96db5b">
            Skåne och Västsverige. Det finns inga moderata reservationer
            till betänkandet. Jag vill bara notera det, med utgångspunkt i
            den kritik som Stig Grauers riktar mot förslaget.
          </note>
          <note n="c3a53896">
            Anf. 38 STIG GRAUERS (m) replik
          </note>
          <note n="1ad6201c">
            Fru talman! Det är riktigt att vi valde vägen att inte lägga
            några reservationer, av det skälet att vi fann det så angeläget
            att länsgränserna i Skåne nu klarades ut en gång för alla. Då
            valde vi i stället att framföra vår kritik mot det förslaget i
            ett särskilt yttrande. Vi anser alltså att förslaget är ofullständigt,
            ogenomtänkt och ogenomarbetat. Det har vi framfört i vårt särskilda
            yttrande. Men vi tycker att den dominerande tanken, att få en
            ny struktur nere i Skåne, var det viktiga, och därför valde vi
            att inte lägga någon reservation.
          </note>
          <note n="0300ad13" type="speaker">
            Anf. 39 RIGMOR AHLSTEDT (c)
          </note>
          <note n="44a83790">
            Fru talman! Nu börjar jag förstå den diskussion som moderaterna
            förde i bostadsutskottet.
          </note>
          <note n="e8755ab1">
            Med den här propositionen, som vi nu debatterar och som vi senare
            skall fatta beslut om, inleder vi ett förändringsarbete i vårt
            land beträffande länens indelning och arbetssätt. Det kan sägas
            vara ett pilotprojekt, och det är oerhört viktigt att detta blir
            rätt från början, då det säkerligen kommer att ha en efterföljelse
            i andra delar av landet.
          </note>
          <note n="e6e21ab7">
            Kristianstads län och Malmöhus län läggs samman till Skåne län.
            Om detta tycks det finnas en samstämmighet, eftersom det finns
            praktiska frågor som man nu anser att man kan hjälpas åt med på
            ett mycket bättre sätt än tidigare.
          </note>
          <note n="425b5550">
            När det gäller en sammanläggning av Västsverige är det en betydligt
            svårare länsfråga att lösa. Här har man inte heller folket med
            sig. Det finns de som inte alls ser ett enat Västsverige som någon
            fördel. Man vill behålla gränser eller ha en annan lösning. Jag
            besökte Halland för en tid sedan, och där sade man helt klart:
            Håll Halland helt!
          </note>
          <note n="817bb394">
            Fru talman! Det är absolut nödvändigt att utredningen lyssnar
            in och tar hänsyn till allas åsikter.
          </note>
          <note n="8184e64f">
            Detta vill vi skicka med till utredningen, som skall vidareutreda
            Västsveriges organisationsmodell. Utan folkets medgivande skall
            man inte genomföra något.
          </note>
          <note n="1238ee17">
            Länstillhörighet betyder hemhörighet, men det handlar också om
            huruvida man har långt till eller nära till samhällsservice.
          </note>
          <note n="54113cb2">
            Centerpartiet anser att en ny länsindelning absolut måste kombineras
            med en reform som flyttar över ansvaret för den regionala utvecklingen
            från länsstyrelser till ett folkvalt organ, ett regionfullmäktige.
          </note>
          <note n="75be6aa8">
            Vi vet mycket väl att landstingen i dag är folkligt förankrade,
            men de har inte helhetsbilden. Vi vet också att det på länsstyrelsenivå
            finns ett tydligt demokratiskt underskott. Huvuddelen av länsstyrelsens
            ärenden avgörs av tjänstemän, utan offentlig debatt.
          </note>
          <note n="22ab2178">
            Jag har inte uppfattat att vi på något vis har fått en lägre
            skatt för det, så jag förstår fortfarande inte vad moderaterna
            är ute efter om man inte vill vara med om att inrätta ett folkligt
            regionalt fullmäktige.
          </note>
          <note n="630ac5c7">
            Vi förespråkar alltså direktvalda organ, som övertar huvuddelen
            av länsstyrelsens och landstingets uppgifter. Det skall finnas
            största möjliga närhet till besluten genom lokalt beslutsfattande.
            Makt och beslut måste också flyttas härifrån, från staten, ned
            till regional nivå.
          </note>
          <note n="18d104e4">
            En reform av länsindelningen får alltså inte endast handla om
            att sammanföra två eller flera länsstyrelser till en eller två
            eller flera län till ett län. Reformen måste gå mycket djupare
            än så. Vi måste faktiskt koppla detta till en utveckling av den
            lokala och regionala demokratin. Medborgarna måste känna delaktighet.
            Politiken på alla nivåer måste hela tiden ha en folklig förankring.
            Politiker som folkets ombud - för det är vad vi är - måste också
            ha kontakt med människorna. Då kan människor känna tilltro till
            beslut som skall fattas.
          </note>
          <note n="e4e51414">
            Det krävs nu en utveckling som stärker demokratin sett från de
            enskilda människornas utgångspunkt och inte ett synsätt som urholkar
            den. Besluten måste fattas nära människorna. Människorna måste
            veta att man får ut det man betalar för.
          </note>
          <note n="50d8445d">
            Fru talman! Vi vet också att under 1900-talet, särskilt senare
            tid, har behovet av samverkan över gränser ökat. Det finns många
            exempel på det. Det gäller ekonomiska prioriteringar vid satsningar
            på järnvägar, vägar och telekommunikationer. Det kan också gälla
            synen på näringslivet och satsningar på utbildning och kompetensutveckling,
            men inte minst gäller det sjukvårds-, hälsovårds- och kultursidan.
            Även av den anledningen är det viktigt att folket är med och att
            vi får en förändrad länsindelning med en demokrati där ansvar
            och befogenheter som i dag finns inom länsstyrelse och landsting
            överförs till ett direktvalt organ.
          </note>
          <note n="dcecd033">
            Centerpartiet anser att detta regionfullmäktige bör koncentrera
            sig på följande fem viktiga uppgifter:
          </note>
          <note n="333cdb66">
            1. Ökade insatser för regionens behov av utvecklad infrastruktur.
          </note>
          <note n="fec40c41">
            2. Tydlig strategi för att aktivt bidra till regionens kompetensutveckling.
          </note>
          <note n="a5259bfa">
            3. Stärkt regionalt inflytande över näringslivsutvecklingen,
            arbetsmarknads- och regionalpolitik.
          </note>
          <note n="27498533">
            4. Ansvar för utveckling av miljökompetens och de naturliga energitillgångar
            som varje region ändock har.
          </note>
          <note n="7d2db131">
            5. Gemensamt och övergripande ansvar för sjukvård och folkhälsa.
          </note>
          <note n="189f03a1">
            Fru talman! Jag har uppehållit mig vid de synpunkter som vi i
            Centerpartiet har tagit upp i vår motion. Jag anser att den motionen
            har blivit mycket välvilligt behandlad av utskottets majoritet.
            Den starka skrivning som nu finns i propositionen på s. 6 har
            gjort att jag inte har funnit någon anledning att reservera mig.
            Jag räknar med att Regionberedningen i sitt fortsatta arbete beaktar
            vad utskottet har sagt, nämligen att man skall ansluta sig till
            vad Centerpartiet har framfört i sin motion angående vikten av
            demokratifrågorna i denna reform av länsindelningen. Vi ser det
            nybildade Skånelänet som en övergång till att vi får ett regionalt
            fullmäktige även för Skåne.
          </note>
          <note n="ea4f3432">
            Bifall till propositionen!
          </note>
          <note n="d798e432">
            Anf. 40 STIG GRAUERS (m) replik
          </note>
          <note n="034e2695">
            Fru talman! Det är naturligtvis glädjande att Rigmor Ahlstedt
            har kommit underfund med vad vi vill i moderat politik och vad
            vi har sagt i bostadsutskottet, även om jag tycker att det är
            ganska sent.
          </note>
          <note n="4d8fce25">
            Varför frågar Rigmor Ahlstedt om moderaterna är emot ett folkligt
            regionalt fullmäktige? Jag tycker att detta är en viktig fråga
            och jag vill först säga att vi i en mycket noggrann analys av
            svenskt offentligt samhällsliv har funnit att två nivåer räcker.
          </note>
          <note n="3cfe022c">
            Det andra jag vill säga är att när vi gör jämförelser med andra
            länder finner vi att de länder som har flera nivåer regelmässigt
            också har högre skattetryck, och det är vi som bekant emot.
          </note>
          <note n="95a2df62">
            Rigmor Ahlstedt säger att besluten skall fattas nära människorna.
            Ja, vi säger helt enkelt att besluten skall fattas av människorna.
            Det är detta som är vår huvudinvändning mot en stor och ytterligare
            utbyggd offentlig sektor, att människorna måste påverka sina företrädare
            att fatta besluten, medan vi säger att människorna själva skall
            fatta besluten. Det är den springande punkten i den demokrati
            vi för fram.
          </note>
          <note n="918f4c1e">
            Anf. 41 RIGMOR AHLSTEDT (c) replik
          </note>
          <note n="ae77df2e">
            Fru talman! Det finns onekligen frågor som man kan lösa regionalt
            tillsammans med andra, det må gälla över länsgränser. Men det
            finns också frågor där man behöver fatta besluten ännu mer lokalt,
            nämligen i kommunerna. Jag tycker att det är litet anmärkningsvärt
            att moderaterna inte ser den biten också, ser den lilla kommunen
            där man skall fatta de riktigt, riktigt nära besluten till sådana
            övergripande frågor som regionen skall fatta beslut om. Det är
            onekligen ett långt steg till staten fortfarande.
          </note>
          <note n="ea1a9d28">
            Men jag kan hålla med om att när man har utrett detta, när det
            har körts i gång, behövs det att man hastar långsamt till nästa
            steg, så att man också tittar över: Hur blev det egentligen med
            Skånelän?
          </note>
          <note n="e2719e23">
            Anf. 42 STIG GRAUERS (m) replik
          </note>
          <note n="196b1380">
            Fru talman! Rigmor Ahlstedt och jag är helt överens om att många
            beslut skall fattas på kommunal nivå. De beslut som kommunerna
            skall och bör fatta tycker vi också skall ligga på kommunal nivå.
            Det är det viktiga. Det finns ingen anledning att ha en mängd
            mellannivåer.
          </note>
          <note n="26075e72">
            Fördelen är att kommuner som delar ett intresse på ett område
            skall kunna enas om detta och fatta besluten kring det. Fler beslutsnivåer
            gör emellertid att människorna får träda tillbaka och skjuta fram
            sina politiska företrädare, och företrädaren kan aldrig beskriva
            den enskildes villkor, möjligheter och idéer så bra som den enskilde
            kan göra själv i ett fritt val.
          </note>
          <note n="7a44f18b">
            Vi har alltså olika åsikter om detta, men kommunernas ställning
            i det offentliga livet håller vi som moderater fortfarande på.
          </note>
          <note n="5c0d1ae1">
            Anf. 43 RIGMOR AHLSTEDT (c) replik
          </note>
          <note n="7e41c68f">
            Fru talman! Jag tycker att moderaterna glömmer bort hur Sverige
            ser ut. Vi har ett mycket långsmalt land. Norrland är totalt olikt
            Skåne. Jag tycker när jag sitter i bostadsutskottet, där jag sitter
            i mitten, att jag på något vis sitter litet grand i kläm mellan
            företrädare som kommer från Skåne, från Norrland och från
          </note>
          <note n="87ee3e43">
            Västsverige. Uppland finns också. Vi är så väldigt olika i vårt
            land, därför är det väldigt viktigt att det finns regioner som
            håller samman likheterna i de olika regionerna.
          </note>
          <note n="f370faa6">
            Jag tror aldrig att vi kommer så långt att vi får enbart Sverige
            och på nästa nivå små kommuner. Det finns ett klart intresse av
            att det också finns regioner som kan samarbeta.
          </note>
          <note n="f19a1762" type="speaker">
            Anf. 44 ERLING BAGER (fp)
          </note>
          <note n="ded5bbbf">
            Fru talman! Som framgår av detta betänkande
          </note>
          <note n="fdf51090">
            Länsindelningen i Skåne och Västsverige står Folkpartiet bakom
            majoritetsskrivningen i betänkandet i dess helhet.
          </note>
          <note n="4132fea4">
            Jag tycker också att det är mycket bra att vi i utskottet i betänkandet
            så klart har kunnat formulera de krav vi ställer på de kommande
            propositionerna gällande de länsindelningar som är aktuella.
          </note>
          <note n="3b2d3f8c">
            Jag vill här kort understryka att utskottet nu förväntar sig
            att regeringen i maj månad lägger fram en proposition om Skåne
            som klart lever upp till de krav som utskottet här ställer. Allt
            annat handlande av regeringen i denna fråga är självfallet oacceptabelt.
          </note>
          <note n="fa5f83e5">
            För att detta skall vara helt klart inför majpropositionen har
            vi i betänkandet också föreslagit ett tillkännagivande, där vi
            för fram att Regionberedningens förslag skall behandlas i propositionen
            och att resultatet av regeringens beredning av frågan om den regionala
            ansvarsfördelningen då skall presenteras klart för riksdagen.
            Därmed kommer ju också Regionberedningens sammantagna förslag
            under riksdagens prövning. Den ståndpunkt som utskottet här intar
            ligger också i linje med vad som i en rad motioner anförts om
            den nya länsindelningen av Skåne.
          </note>
          <note n="fe513ff9">
            Fru talman! När det gäller Västsverige kommer ju propositionen
            först nästa år. Men vi påpekar också i detta betänkande att det
            finns en bred uppslutning kring en länsindelningsreform i Västsverige.
            Den exakta geografiska indelningen skall en särskild utredare
            nu på nytt gå igenom. Denne utredare får vi nu vänta på till den
            30 november 1996, då han senast skall vara färdig.
          </note>
          <note n="cea0e893">
            Utskottet förutsätter också att de motionskrav som har inkommit
            och som berör Västsverige skall prövas på ett noggrant sätt i
            denna utredning. Det gäller inte minst folkpartimotionen om residensstad.
          </note>
          <note n="3cfb6216">
            Avslutningsvis vill jag betona det viktiga i att också tidsschemat
            för den kommande propositionen som berör Västsverige hålls och
            att vi senast vårvintern
          </note>
          <note n="adebc5b8">
            1997 till riksdagen får en proposition om en ny länsindelning
            också för Västsverige.
          </note>
          <note n="edebd88e" type="speaker">
            Anf. 45 BÖRJE NILSSON (s)
          </note>
          <note n="4054d6e2">
            Fru talman! I Skåne pågår sedan flera år en process i vilken
            kommuner och landsting gemensamt arbetar för att Skåne skall bli
            en administrativ enhet och för att de gemensamma resurserna skall
            användas mer effektivt. Det finns också en mycket stor enighet
            i
          </note>
          <note n="8df38e2c">
            Skåne om dessa strävanden.
          </note>
          <note n="75be9868">
            Vi närmar oss nu slutfasen i utvecklingsprocessen mot "ett enat
            Skåne". Konkret handlar det om samordning och uppbyggnad av hela
            den offentliga verksamheten i Skåne, vilket innebär sammanläggning
            av de båda länen, Kristianstads och Malmöhus län, till ett Skånelän
            samt sammanläggning av de tre sjukvårdshuvudmännen till ett gemensamt
            landsting.
          </note>
          <note n="eb30b0a4">
            Regionberedningen, som har till uppgift att utreda förändringen
            i Skåne, konstaterar i sitt betänkande helt riktigt att den demokratiska
            förankringen är dålig vid behandlingen av frågor som har stor
            betydelse för
          </note>
          <note n="15745766">
            Skånes utveckling. Jag tror att det är på samma sätt i många
            andra delar av landet. Beredningen ansluter sig därför till den
            uppfattning som vi har framfört från
          </note>
          <note n="4401827b">
            Skånes sida, att viktiga frågor bör samlas i ett regionalt demokratiskt
            organ, alltså i ett regionparlament med vidgade befogenheter.
            Det bör nu ske.
          </note>
          <note n="844fb749">
            Det som vi nu behandlar med anledning av bostadsutskottets betänkande
            är bara en del av processen, nämligen sammanläggningen av de båda
            länen till ett Skånelän. Det berör även den statliga förvaltningen
            på regional nivå vid sidan av länsstyrelserna.
          </note>
          <note n="d5bc7227">
            Beträffande landstingsindelningen finns det en önskan att gå
            samman till ett landsting 1999. En Skånestyrelse har också bildats
            för att ha ett sammanhållande ansvar och en fastare organisation
            för de regionala utvecklingsfrågor som berör hela Skåne.
          </note>
          <note n="dfa7ea7b">
            Skånefrågan är ju ingalunda fri från komplikationer. Vi har haft
            och har delvis fortfarande en mycket intensiv debatt, framför
            allt när det gäller lokaliseringen av förvaltningen. Det är i
            och för sig inte så märkligt med hänsyn till att det är en stor
            fråga, som innebär en genomgripande förändring av förvaltningsorganisationen
            och styrfunktionen. Det är också viktigt att den diskuteras rent
            allmänt av många.
          </note>
          <note n="7d204d14">
            En brist i Skåneprocessen är att man inte tidigare har tagit
            ett helhetsgrepp och klarat ut lokaliseringen av olika organ.
            Det sker nu genom den särskilde utredare som regeringen har tillsatt.
          </note>
          <note n="ec044e71">
            Syftet med denna åtgärd är att han skall ge en samlad bild av
            offentlig förvaltnings lokalisering i regionen mot bakgrund av
            den nödvändiga balanseringen av olika samhällsfunktioner i Skåne.
            Detta innefattar enligt propositionen verksamhet som bedrivs av
            den nya länsstyrelsen, det kommande Skånelandstinget, Skånestyrelsen
            och andra offentliga organ.
          </note>
          <note n="d049c48b">
            Regeringen utgår i propositionen också från att verksamhet kommer
            att utövas i såväl Malmö som
          </note>
          <note n="a9a32596">
            Kristianstad, oavsett vilken av dessa orter som görs till residensstad
            i Skåne län. Strävandena att uppnå inomregional balans tillgodoses
            genom lokalisering av delar av övrig regional förvaltning till
            andra orter än residensstaden, enligt regeringen. Det handlar
            alltså i första hand om att peka ut dels en huvudort för länsförvaltningen,
            dels ett regionalt politiskt centrum med regionparlament samt
            förvaltning, inklusive
          </note>
          <note n="564620e8">
            Skånelandstinget.
          </note>
          <note n="33d40850">
            Jag tycker att det är bra att man nu tar ett samlat grepp i denna
            ömtåliga lokaliseringsfråga, som dock skall redovisas i uppföljningspropositionen
            i maj.
          </note>
          <note n="9c0ddfb4">
            Jag kan också notera att bostadsutskottet betonar vikten av att
            de pågående övervägandena i frågan om lokalisering av förvaltningen
            i det nya länet görs så, att en rimlig inomregional balans uppnås.
            Utskottets uppfattning är att utredaren förutsättningslöst har
            att pröva frågan och lägga fram förslag till regeringen.
          </note>
          <note n="c00f8ccb">
            När regeringen har fått ett beslutsunderlag och gjort sin bedömning
            skall alltså frågan underställas riksdagen - det är ordningen.
          </note>
          <note n="2d6552d1">
            Denna uppläggning sätter nu press på utredaren och alla parter
            i Skåne som är med i diskussionen att komma fram till en lösning
            som upplevs som rimlig och som lägger grunden för ett bra samarbetsklimat
            i
          </note>
          <note n="0c3404b6">
            Skåne i framtiden.
          </note>
          <note n="622385d5">
            En oerhört viktig utgångspunkt för Skånesammanläggningen är att
            utveckla den regionala självstyrelsen. Regionberedningen har också
            föreslagit att det regionala utvecklingsansvaret förs över från
            länsstyrelsen till den direktvalda församlingen, regionparlamentet.
            Genom att man lägger över hela utvecklingen till ett folkvalt
            organ ökar demokratin i regionen högst väsentligt.
          </note>
          <note n="0dc49fc7">
            Den verksamhet det här gäller omfattar regional utveckling i
            vid mening såsom fysisk strukturplanering, kommunikationer, kollektivtrafik,
            infrastrukturinvesteringar, högre utbildning och forskning. Ytterligare
            uppgifter är hälso- och sjukvård, kultur och miljö. På den här
            punkten är det alltså mycket viktigt att man följer Regionberedningens
            förslag. Jag uppfattar det också så, att det finns en mycket bred
            opinion för att så sker.
          </note>
          <note n="110226b3">
            Utskottet anger också i betänkandet att man från regeringskansliet
            fått besked om att Regionberedningens förslag om den regionala
            ansvarsfördelningen kommer att behandlas i majpropositionen. Det
            är värdefullt, men för att försäkra sig om att så verkligen kommer
            att ske föreslår utskottet också ett tillkännagivande till regeringen
            att resultatet av beredningen av denna fråga underställs riksdagens
            prövning. På det sättet sätter man också ett tryck på regeringen,
            vilket jag tycker är värdefullt.
          </note>
          <note n="c6928d9a">
            I den socialdemokratiska motionen från Kristianstads län uttalade
            vi en tveksamhet att dela upp Skånefrågan i olika propositioner.
            Vi förordade att lokaliseringen av all regional förvaltning skulle
            klarläggas fullt ut och behandlas sammanhållet med frågan om det
            framtida regionparlamentets kompetens när det gäller utvecklingsansvaret.
            Målet måste då vara att hela Skåne skall utvecklas.
          </note>
          <note n="f407e773">
            Jag uppfattar bostadsutskottets betänkande så att vi längre fram
            i vår får en sammanhållen behandling av frågan i riksdagen, vilket
            var syftet med vårt motionskrav. Det sägs också i betänkandet
            att utredaren skall förutsättningslöst pröva lokaliseringen av
            olika förvaltningar för att därefter redovisa dem till riksdagen.
            Garantier lämnas också i betänkandet om att frågan om det regionala
            utvecklingsansvaret skall behandlas i majpropositionen. Därmed
            får vi en behandling där frågan belyses i sin helhet.
          </note>
          <note n="17e35100">
            Slutligen vill jag ge bostadsutskottet en eloge.
          </note>
          <note n="fdb13b62">
            Man har hanterat frågan på ett klokt sätt. Vidare har mycket
            viktiga markeringar i olika avseenden gjorts som man måste ta
            hänsyn till. Genom det ställningstagande som utskottet gör i betänkandet
            har jag inga svårigheter att följa utskottets förslag.
          </note>
          <note n="bb65db86" type="speaker">
            Anf. 46 BERTIL PERSSON (m)
          </note>
          <note n="de56198d">
            Fru talman! Ett enat Skåne är en efterlängtad insats för södra
            delen av vårt land. Jag har många gånger i denna talarstol talat
            om behovet av att få bort den gräns som alltsedan Roskildefreden
            har kluvit Skåne i två delar.
          </note>
          <note n="6f7558ed">
            Skåne är en enhet och har historiskt alltid varit en enhet. Skåne
            har en egen identitet. Man rör sig inom
          </note>
          <note n="f19b4fec">
            Skåne, men relativt litet utanför dess gränser.
          </note>
          <note n="59d1f4ab">
            Alltsedan Roskildefreden har Skåne alltså varit delat. Man har
            velat separera de sävliga slättbönderna från de hetsiga göingarna.
            Den delningen har varit ytterligt frustrerande för oss under de
            senaste
          </note>
          <note n="36a8e816">
            300 åren.
          </note>
          <note n="484ad63f">
            Det är en hämsko för planeringen att ett naturligt sammanhängande
            landskap är delat. Det har funnits en bred politisk enhet, och
            denna har blivit alltmera markant, om att inte minst med hänsyn
            till de nya förutsättningarna i och med Öresundsbron och EU-
          </note>
          <note n="6ed461df">
            inträdet få möjlighet att driva en planering för Skåne
          </note>
          <note n="70798c0b">
            - gemensamt och i gemensamma forum.
          </note>
          <note n="4395dace">
            I Skåne blir det rationellt att få ett gemensamt län, en gemensam
            enhet. Allting finns ju i Skåne. Där finns industritraditionen.
            Där finns universitet med forskning och utbildning. Där finns
            småföretagsamhet. Där finns ett brett fritidsutbud och ett stort
            kulturutbud. Där finns en stor livsmedelsproduktion.
          </note>
          <note n="3a832e9a">
            Problemet är att det här är lokaliserat till olika orter och
            olika län och att beslut fattas i olika forum.
          </note>
          <note n="ed29f5f7">
            Beslutsfunktionen är i själva verket uppdelad på två län, tre
            landsting - dvs. två landsting och en landstingsfri stad - två
            kommunförbund och fem kommunalförbund. Det är klart att det har
            varit, och är, väldigt svårt att hantera en rationell beslutsfunktion
            med så många forum som skolat ta ställning i olika sammanhang.
          </note>
          <note n="54b01a06">
            Ett enda län ger förutsättningar för både ett landsting och ett
            gemensamt kommunalförbund. Att vi avvisar ett regionalparlament
            har Stig Grauers gått in på. Därför tänker jag inte beröra det.
            Jag vill bara säga att jag stöder alla hans argument i frågan.
          </note>
          <note n="b7409f91">
            Här finns möjligheter att gemensamt i olika organ planera för
            Skånes utveckling - för dess näringsliv, dess miljö och dess trafik
            med tåg och vägar samt för den fysiska planeringen och den mer
            avancerade kulturen.
          </note>
          <note n="50aea936">
            Inte minst på sjukvårdsområdet skapas det också förutsättningar.
            Skåne har nämligen en lång rad sjukhus lokaliserade längs landstingsgränserna.
            Man har där konkurrerat och försökt hindra patienterna att passera
            landstingsgränsen. Framöver kan man alltså i ett gemensamt landsting
            på ett mycket enklare sätt skapa en samverkan.
          </note>
          <note n="ac4ca12f">
            Det här med ett enat Skåne skapar också helt andra förutsättningar
            för Östersjösamarbetet och för samarbetet med Baltikum, Polen,
            Själland och Nordtyskland, eftersom en part förhandlar och diskuterar
            med andra parter på andra sidan av Östersjöns vatten.
          </note>
          <note n="9fee135e">
            Naturligtvis kan det alltid hävdas att det går att lösa samverkan
            i Skåne på andra sätt. Men det är ett stort steg i rätt riktning
            när vi nu får ett län och förutsättningar för ett landsting och
            ett kommunalförbund där vi gemensamt kan lösa våra framtidsfrågor.
          </note>
          <note n="29c93063">
            Utskottets förslag om ett gemensamt Skånelän är ett mycket viktigt
            steg på vägen mot att skapa en stark tillväxtregion i Skåne.
          </note>
          <note n="177b60bb" type="speaker">
            Anf. 47 BENGT HARDING OLSON (fp)
          </note>
          <note n="04765f92">
            Fru talman! Grundfrågan i dagens debatt är: Hur skall Sverige
            egentligen styras på regional nivå? Det regionala styrsystemet
            består av två tätt sammanflätade delar: dels statlig regional
            styrning, dels regionalt självstyre. Målet är att uppnå lämplig
            balans mellan dessa båda.
          </note>
          <note n="48f57b96">
            Regeringens hantering av regionfrågan har beklagligtvis omöjliggjort
            en gemensam handläggning av de båda delarna och därigenom försvårat
            en helhetsbedömning i riksdagen. Detta är inte glädjande.
          </note>
          <note n="89c0a3c9">
            Däremot är det glädjande att ett enigt bostadsutskott har gjort
            en, vill jag säga, enastående insats för att säkra den regionala
            balansen genom sin beställning av ett nytt regeringsförslag som
            innebär ett regionalt självstyre, i linje med Regionberedningens
            modell.
          </note>
          <note n="5db20725">
            Även om det från denna talarstol oftast utdelas kritik i olika
            former vill jag faktiskt härmed framföra mitt varma tack särskilt
            till Lennart Nilsson och övriga socialdemokrater i bostadsutskottet,
            framför allt därför att de representerar regeringsmakten.
          </note>
          <note n="cad932b0">
            Fru talman! Samtidigt hör man emellertid allt oftare fula antydningar
            riktade mot utskottet om att man egentligen inte vill ha regionalt
            självstyre, om att skrivningen i betänkandet medvetet gjorts luddig
            och om att utskottsbeslutet ingenting är värt.
          </note>
          <note n="827b6633">
            Fula antydningar riktas också mot regeringen om att man kommer
            att trotsa riksdagsbeslutet, om att det kommande regeringsförslaget
            i bästa fall närmast blir innehållslöst och inte ger regionalt
            självstyre värt namnet och om att man helt struntar i Regionberedningens
            modell.
          </note>
          <note n="18d06301">
            Det är allvarliga anklagelser mot både utskottet och regeringen.
            Jag vill inte tro på dem, men de måste få ett svar här och nu
            i denna kammare, lämpligen av bostadsutskottets presidium - Knut
            Billing och Lennart Nilsson - men också gärna av övriga partirepresentanter
            i utskottet liksom av någon från regeringens sida. Beklagligtvis
            är inrikesminister Jörgen Andersson inte i kammaren i dag. Men
            jag antar att någon eller några av de socialdemokratiska ledamöterna
            känner ett ansvar också för regeringens framtida handlande. Om
            det är Lennart Nilsson eller Lars-Erik
          </note>
          <note n="feab93cc">
            Lövdén får ni själva avgöra.
          </note>
          <note n="c3daaa09">
            Men jag tycker att dessa antydningar måste undanröjas. Jag hoppas
            på ett svar som innebär att vi återför demokratin till ordningen
            i denna mycket viktiga regionala fråga.
          </note>
          <note n="aa83b9f6">
            Anf. 48 LENNART NILSSON (s) replik
          </note>
          <note n="b75a6eba">
            Fru talman! När vi i bostadsutskottet har behandlat den här frågan
            har i varje fall vi socialdemokrater arbetat utifrån den utgångspunkten
            att det bör finnas en bred uppslutning kring dessa frågor. Vi
            är intresserade av och tycker att det är viktigt med demokratifrågorna,
            att det hela utvecklas utifrån Regionberedningens förslag.
          </note>
          <note n="89a8c382">
            Betänkandet bygger helt enkelt på att det förre statsrådet Jan
            Nygren har sagt - och det har också angetts i en propositionsförteckning
            - att dessa förslag skall tas upp i majpropositionen.
          </note>
          <note n="1fb5edfa">
            Om det nu är så som Bengt Harding Olson säger, att det antyds
            att man skulle trotsa beslut osv., är detta naturligtvis väldigt
            allvarligt. I och med att bostadsutskottet och därmed riksdagen
            gör ett tillkännagivande måste den nuvarande regeringen och den
            nye ministern i så fall lämna en bra motivation om det inte skulle
            komma något förslag. Hela vårt utskottsbetänkande bygger på de
            uppgifter som har lämnats av Jan
          </note>
          <note n="9c6ff9d3">
            Nygren. Skulle det ske några förändringar är det väl lämpligt
            att Bengt Harding Olson ställer den frågan till den nye ministern.
          </note>
          <note n="576ffe1e" type="speaker">
            Anf. 49 BENGT HARDING OLSON (fp)
          </note>
          <note n="8efbc1ed">
            Fru talman! Det är intressant att få Lennart Nilssons svar på
            frågan. Jag hade kanske hoppats på ett klarare besked. Jag inser
            att Lennart Nilsson inte sitter i regeringen och att han inte
            är inrikesminister. Å
          </note>
          <note n="dd28d007">
            andra sidan är det beklagligtvis en viss glidning i svaret, men
            jag hoppas att jag har uppfattat det fel.
          </note>
          <note n="6e9a0cc1">
            Lennart Nilsson sade att det skulle finnas en möjlighet för inrikesministern
            att inte komma med något förslag, om han har en bra motivering
            för detta. Enligt min uppfattning finns det inga bra motiveringar
            för att avstå från att komma med ett förslag om ett verkligt regionalt
            självstyre. Det finns över huvud taget ingen motivering som är
            acceptabel. Det är därför som jag går upp i den här debatten.
            Vi skall klart från kammaren markera att vad vi beställer är ett
            verkligt regionalt självstyre, inte något snömos eller någon pappersprodukt.
          </note>
          <note n="c44e0c21">
            Anf. 50 LENNART NILSSON (s) replik
          </note>
          <note n="8c89fa8b">
            Fru talman! Det var naturligtvis därför som jag och bostadsutskottet
            fick beröm av Bengt Harding
          </note>
          <note n="581cdb83">
            Olson, för att vi gör ett tillkännagivande om att det skall komma
            ett förslag. Jag utgår ifrån att det kommer ett förslag utifrån
            den beställning som riksdagen gör till regeringen. Men det är
            klart att jag kan ju inte lämna någon garanti. Oavsett vem som
            regerar och vad man hittar på i kanslihuset kommer riksdagen i
            dag att fatta beslut om att det skall läggas fram ett förslag.
          </note>
          <note n="0c71b752" type="speaker">
            Anf. 51 BENGT HARDING OLSON (fp)
          </note>
          <note n="fa23134a">
            replik
          </note>
          <note n="53c87bae">
            Fru talman! Jag är mycket mera nöjd med Lennart
          </note>
          <note n="0bbb90e8">
            Nilssons svar nu. Han säger att han utgår ifrån att det skall
            komma ett förslag om regionalt självstyre. Då är jag nöjd och
            glad med det svaret. Även om vi inte har någon representant från
            regeringen här utgår jag ifrån att man kan läsa innantill i snabbprotokollet.
          </note>
          <note n="aebc9daf">
            Anf. 52 OWE HELLBERG (v) replik
          </note>
          <note n="06dc52f1">
            Fru talman! Egentligen håller jag med Bengt
          </note>
          <note n="da55e721">
            Harding Olson om att den här frågan naturligtvis skulle ha hanterats
            i ett sammanhang. Vi från Vänsterpartiet skrev ju vår motion för
            att förklara att vi ville se detta som en fortsättning. Vi anser
            ändå att man kan börja med detta första steg, länsindelningen,
            för att sedan gå vidare. Däremot kan frågorna om länsförvaltningen
            och dess organisation komma i ett helt annat ljus när man börjar
            att fundera över hur det hela skall se ut. Så visst är det litet
            konfunderande och litet svårt.
          </note>
          <note n="cedb083b">
            I slutbehandlingen av ärendet i utskottet fanns det också de
            som ville ändra i skrivningarna, och det var ledamöterna från
            Moderata samlingspartiet. Men jag sade då med eftertryck att det
            som vi hade kommit överens om skulle gälla i fortsättningen. Jag
            är tacksam för att också den socialdemokratiska gruppen och övriga
            som deltog i beslutet ställde sig bakom detta.
          </note>
          <note n="d80340b3" type="speaker">
            Anf. 53 BENGT HARDING OLSON (fp)
          </note>
          <note n="fa23134a">
            replik
          </note>
          <note n="84af5423">
            Fru talman! Jag noterar med tacksamhet att också
          </note>
          <note n="7649f911">
            Vänsterpartiet ställer sig bakom ett regionalt självstyre värt
            namnet. Mot den bakgrunden får vi en sådan kraftfull majoritet,
            oavsett om det finns något parti som inte är lika glasklart på
            den här punkten. Detta är en utomordentligt viktig markering från
            riksdagen om vad vi förväntar oss att propositionen i maj skall
            innehålla.
          </note>
          <note n="febedee5" type="speaker">
            Anf. 54 ANNIKA NORDGREN (mp)
          </note>
          <note n="71e7fe9b">
            Fru talman! Regeringen anser att Göteborgs och
          </note>
          <note n="e3cdbbaa">
            Bohus län, Älvsborgs län samt Skaraborgs län skall läggas samman
            till ett storlän som skall heta Västra
          </note>
          <note n="6f529e6c">
            Götalands län.
          </note>
          <note n="378435d9">
            Nu skall beslutet skjutas upp i och med att regeringen inte anser
            sig kunna köra över en så stor majoritet mot förslaget som finns
            speciellt i Skaraborg, där det faktiskt bara är fem kommuner av
            17 som vill att länet skall upplösas för att ingå i detta storlän.
            Och det är ju positivt att regeringen nu har tagit till sig detta.
            Men intentionerna finns givetvis kvar, både i regeringen och hos
            bostadsutskottets majoritet.
          </note>
          <note n="1c28fc54">
            Majoriteten i bostadsutskottet skriver nämligen att utskottet
            anser det vara viktigt att arbetet med att bilda ett västsvenskt
            län drivs vidare så att beslut kan fattas utan ytterligare dröjsmål.
            Man poängterar vikten av att tidsgränser sätts och att de inte
            överskrids.
          </note>
          <note n="731138d4">
            Detta anses nödvändigt så att ett västsvenskt län skall kunna
            bildas den 1 januari 1998. Utskottet skriver "att så bör ske är
            utskottets mening".
          </note>
          <note n="e8a1bacd">
            Regeringen skriver i propositionen: "Det finns en bred uppslutning
            kring en länsindelningsreform i
          </note>
          <note n="6f44ef8a">
            Västsverige. Den närmare utformningen av ett nytt västsvenskt
            län är emellertid ifrågasatt och därför går det inte nu att lägga
            fram ett långsiktigt hållbart förslag om ny länsindelning."
          </note>
          <note n="0266cda3">
            Därför tycker regeringen att det nu skall utredas hur det framtida
            storlänet kommer att se ut. Frågan måste alltså övervägas ytterligare,
            och då har man tillsatt en särskild utredare. Utredaren har i
            uppdrag att ta upp överläggningar med företrädare för kommun,
            landsting, länsstyrelse och andra berörda parter i de berörda
            länen.
          </note>
          <note n="8bde46f5">
            I propositionen står det att inriktningen på arbetet bör vara
            att i princip Göteborgs och Bohus län, Älvsborgs län och Skaraborgs
            län den 1 januari 1998 läggs samman till ett västsvenskt län samtidigt
            som länsstyrelserna i de berörda länen förs samman.
          </note>
          <note n="7da65e99">
            Det minsta man kan begära är att utredningsarbetet skall ske
            förutsättningslöst, och detta har jag motionerat om. Som svar
            på mitt motionsyrkande skriver bostadsutskottet att de överväganden
            som skall ske kommer att ske förutsättningslöst i och med att
            det framgår av utredarens direktiv. Då är min stilla undran: Varför
            har man inte helt enkelt skrivit in detta i direktiven?
          </note>
          <note n="92314f1e">
            Miljöpartiet i Skaraborg vill att det skall hållas folkomröstning.
            Det skulle bilda en bra grund för utredaren att gå vidare utifrån.
            Vi anser att förändringar av länsgränser - som Per Lager tidigare
            har tagit upp - generellt skall föregås av rådgivande folkomröstningar
            i berörda kommuner. Detta borde givetvis genomföras innan man
            startar utredningen.
          </note>
          <note n="9a06b1b7">
            Jag undrar med vilken trovärdighet man kan hävda att det är fråga
            om en utredning över huvud taget. Kan det kallas utredning om
            man åker på turné och inhämtar synpunkter, när alla vet vad regeringen
            tycker och tänker om saken och vad man skriver i både propositionen
            och utskottsbetänkandet? Det enda man inte vet är vilka kommuner
            som skall ingå i storlänet.
          </note>
          <note n="f5ff4191">
            Vad vill man vinna med ett västsvenskt storlän egentligen? Vad
            jag kan fundera ut efter att ha läst betänkandet och propositionen
            är att det skall bli rationellt med ett större län. Men hur och
            för vem det skall bli rationellt redovisas inte. Det blir det
            knappast för den enskilde individen i alla fall. Den enskilde
            individen upplever ju i stället att det blir ett längre avstånd
            till beslutsfattarna och att resurser tas från regionens kransområden
            till storstäderna.
          </note>
          <note n="7351ae9d">
            I propositionen hävdas att utvecklingen på den europeiska kontinenten
            lett till att den regionala nivån fått ökad betydelse i såväl
            ekonomiskt som politiskt avseende. Man vill nu t.o.m. EU-anpassa
            den svenska länsindelningen. Men här missar man en väldigt viktig
            sak, nämligen att regionerna i EU är oändligt mycket större än
            ett västländskt storlän någonsin skulle kunna bli. Därför tycker
            jag att man borde undvika den omväg som det innebär att centralisera
            på bekostnad av småskaligheten. Jag är nämligen helt övertygad
            om att vi framöver kommer att se att behovet av ett småskaligt
            samhälle kommer att bli mer och mer uttalat.
          </note>
          <note n="5b7bf86f">
            Därför vore det att gå en väldig omväg, att centralisera och
            göra sammanslagningar till storskaliga enheter, stora län.
          </note>
          <note n="7e10181e">
            Regeringen skriver också i propositionen: "För utvecklingen i
            Västsverige utgör nuvarande länsgränser en olägenhet från planerings-
            och samordningssynpunkt."
          </note>
          <note n="436dab4b">
            Men jag undrar då hur i hela friden man skall kunna uppnå en
            högre grad av samplanering och samordning, om man kör över en
            majoritet av befolkningen. Självfallet behöver vi mer samarbete,
            både inom
          </note>
          <note n="6668ea36">
            Skaraborg och mellan Skaraborg och andra län i
          </note>
          <note n="93b21743">
            Västsverige. Men det går ju inte att administrera fram kreativitet
            och samarbete, och det går ju inte att besluta om det. Däremot
            skall man skapa förutsättningar för kreativitet och samarbete.
            Nya gränser skapar inte mer samarbete, speciellt inte om man inte
            har hört vad folket tycker om dessa gränser.
          </note>
          <note n="a2352efc">
            Fru talman! Slutligen har jag svårt att tro att någon på allvar
            tror att det skulle vara främjande för samarbete och utveckling
            att köra över en så stor majoritet av Skaraborgs kommuner och
            fortsätta driva storlänsfrågan.
          </note>
          <note n="64177c46">
            Jag hoppas nu att denna debatt, i alla fall i riksdagsprotokollet,
            ger klara direktiv till utredaren om behovet av att frågan utreds
            förutsättningslöst och att man inte skall läsa så mycket om de
            intentioner som både bostadsutskottet och regeringen har skrivit
            i betänkandet respektive propositionen.
          </note>
          <note n="49a925ab" type="speaker">
            Anf. 55 ROLF GUNNARSSON (m)
          </note>
          <note n="c5a304ea">
            Fru talman! Jag tänker hålla mig till den del i betänkandet som
            kallas med mera och som gäller namnfrågan på det län som jag representerar,
            nämligen
          </note>
          <note n="f33b0a43">
            Kopparbergs län. Jag tror att alla här säger att jag sitter på
            Dalabänken här i kammaren, inte på Kopparbergsbänken.
          </note>
          <note n="9017e482">
            Det här är en gammal fråga som nu skall få ett svar. Jag interpellerade
            dåvarande statsrådet Jan Nygren i februari 1995. Han lovade då
            att regeringen skyndsamt skulle komma med ett förslag. Nu har
            vi förslaget. Även om det inte lagts fram skyndsamt, så är det
            ett förslag i den riktning som statsrådet då angav, riktningen
            mot namnet Dalarna, alltså ett namnbyte.
          </note>
          <note n="f61493e7">
            Alla skall dock veta att det är ett delat landskap i namnfrågan,
            något som är en viktig sak. Min ståndpunkt är att det måste fattas
            ett beslut i frågan, så att inte frågan behöver hänga obesvarad
            i luften. Jag tror inte, trots rykten om och bevis för dalkarlars
            häftiga humör, att vi behöver vänta oss något dalauppror i frågan.
            Upproret kanske får vänta tills det eventuellt kommer ett förslag
            om nedläggning av Dalregementet. Som ni hör finns dalanamnet med
            också här.
          </note>
          <note n="ec44d5c4">
            Fru talman! Det är ju faktiskt statens förlängda arm i Kopparberg
            i Dalarna, nämligen länsstyrelsen, som har drivit frågan eller
            t.o.m., rättare sagt, ändrat namnet litet självsvåldigt - något
            som upprört vissa departementstjänstemän här i huvudstaden.
          </note>
          <note n="f6cfe3df">
            Men det mesta hemma i länet har ett namn i vilket
          </note>
          <note n="59e2ba48">
            Dalarna ingår. Det heter Landstinget Dalarna. Där finns Kommunförbundet
            Dalarna. Där finns Försäkringskassan Dalarna. Vi lyssnar på Radio
            Dalarna.
          </note>
          <note n="6f57e69f">
            Det kommun- och landstingsägda bussbolaget heter förstås Dalatrafik.
            Den skattesubventionerade länsteatern heter Dalateatern. Och själv
            har jag äran att vara länsordförande i en partiorganisation som
            heter Moderaterna i Dalarna. Så här skulle jag kunna fortsätta
            ganska länge med Dalarnas jaktvårdsförbund, Dalarnas forskningsråd
            osv.
          </note>
          <note n="10366d0b">
            T.o.m. en av de myndigheter som litet smått argsint avstyrkt
            namnbytet av vårt län - en institution i museivärlden - heter,
            ja, just det, Dalarnas Museum.
          </note>
          <note n="936a68e9">
            Dalarna är helt klart ett bredare begrepp än Kopparberg. Namnet
            Dalarna är ett namn som också klingar bra i Europaarbetet, inte
            minst med inriktning på den viktiga turistnäringen - en näring
            som håller stora delar av vårt län med massor av arbetstillfällen.
          </note>
          <note n="0065ce35">
            Alla lockande och färgglada turistbroschyrer lockar med Dalarna,
            och alla känner till Dalahästen. Namnet
          </note>
          <note n="bbb332c7">
            Kopparberg finns inte.
          </note>
          <note n="db627871">
            Det var som sagt självaste myndigheten länsstyrelsen som ändrade
            namnet utan att fråga. Civildepartementet har riktat frän kritik
            mot länsstyrelsen för detta agerande, men länsstyrelsen har litet
            klurigt hävdat att
          </note>
          <note n="492d97c6">
            Länsstyrelsen Dalarna mer är ett arbetsnamn som säljs utåt, medan
            man i rena beslutsärenden använder det rätta namnet, Länsstyrelsen
            i Kopparbergs län.
          </note>
          <note n="b5399747">
            Statsrådet Nygren krävde i interpellationsdebatten en, som han
            sade, bred folklig förankring för att namnet skulle ändras. Man
            har tidigare här i kammaren försökt att ändra namnet, men misslyckats.
            Bl.a. har en företrädare till mig, Björn Körlof, försökt ett antal
            gånger, tyvärr utan framgång. Men då var kanske inte tiden mogen
            för att göra ändringen. Det var ett försök som gjordes i slutet
            av 70-talet. Bättre gick det således med den motion som nu finns
            i frågan.
          </note>
          <note n="da56c598">
            Den breda folkliga förankringen, som statsrådet
          </note>
          <note n="96bb9252">
            Nygren efterlyste, får väl anses vara politikerna i länsstyrelsens
            styrelse som, om jag minns rätt, helt enigt tillstyrkte namnbytet.
            Det gjorde även kommunerna.
          </note>
          <note n="9d3a9053">
            Men det finns också starka och goda argument mot ett namnbyte.
            Dagens handlingar visar inte att det finns så många röster mot
            ett namnbyte. Två halvstora omröstningar har företagits av medierna
            i Dalarna, och båda har givit ett nej till namnbyte. Men frågan
            är vad regeringen menar med bred förankring för att föreslå detta
            namnbyte.
          </note>
          <note n="0bf96e82">
            Vad som talar mot ett namnbyte är den kulturhistoriska delen.
            Namnet härrör ju från länsindelningen år 1634. Vi har namnet Kopparberget,
            något som gjort länet internationellt känt med dess gruvdrift.
          </note>
          <note n="c31b3e4f">
            Kopparbergs län lär också vara det enda län som fått sitt namn
            efter en för riket viktig näring.
          </note>
          <note n="fd625f26">
            Jag tycker att såväl regering som utskott kommer fram till ett
            vettigt förslag när man föreslår ett namnbyte. Orten Kopparberg
            ligger ju inte ens i Kopparbergs län. Dalarna är i dag ett bredare
            och mer välkänt begrepp än Kopparberg. Man skall veta att Kopparbergs
            län och landskapet geografiskt skiljer sig åt på sex ställen.
            Men i de flesta områdena handlar det dock om små befolkningstal.
          </note>
          <note n="b607b12c">
            Man skulle dock kunna hålla med om vad Kulturförvaltningen i
            residensstaden Falun skrev i sin remissomgång: "En fråga av det
            slaget kan inte besvaras med någon typ av vedertagen sanning utan
            måste med nödvändighet bli en kombination av logiska argument
            för och emot, plus en rejäl dos tyckande." Så skrev
          </note>
          <note n="07c33b6a">
            Kulturförvaltningen. Efter den meningen avstyrkte kulturnämndens
            ledamöter namnbytet.
          </note>
          <note n="9530d142">
            Jag kan instämma i meningen vad gäller både vedertagna sanningar
            och logiska argument. Men även om kulturfolket, efter sina värderingar
            av vedertagna sanningar och logik, kom fram till ett nej till
            namnbyte, så har jag kommit fram till ett ja till ett namnbyte
            på samma grund.
          </note>
          <note n="22b1eb9b">
            Fru talman! Med vad jag här har sagt vill jag yrka bifall till
            utskottets hemställan.
          </note>
          <note n="07f21dda" type="speaker">
            Anf. 56 ULLA RUDIN (s)
          </note>
          <note n="c34689c2">
            Fru talman! Det beslut som vi skall fatta i dag om att sammanföra
            de två Skånelänen till ett är sannerligen historiskt. Vi i Skåne
            har länge arbetat för att nå ända hit. Denna dag skulle alltså
            kunna präglas av glädje. Men, fru talman, det finns smolk i bägaren.
          </note>
          <note n="e8671e66">
            Jag representerar det mindre länet, men för den skull det naggande
            goda Kristianstads län. Om vi hos oss hade haft ett expansivt
            Öresundsbrobygge på gång, hade jag väl inte känt så stor oro i
            dag. Men det har vi inte.
          </note>
          <note n="215b3d52">
            Jag ställer mig naturligtvis bakom den motion som vi har väckt
            och det anförande som länskollegan
          </note>
          <note n="0597e96d">
            Börje Nilsson hållit i dag. Men jag vill ändå med mitt anförande
            ytterligare betona vikten av att utplaceringen av de statliga
            och länsanknutna organen sker med största omsorg.
          </note>
          <note n="8d2b20eb">
            Det hade varit bättre om utplaceringar och ansvarsfördelningar
            hade varit klara inför dagens beslut.
          </note>
          <note n="cb397763">
            Därför är det med viss oro jag bifaller utskottets hemställan.
            Att jag trots allt gör det, beror på att jag vet att ingen tjänar
            på att utarma vår länsdel. Kristianstad saknar förvisso ett brobygge,
            men har i stället många egna goda förutsättningar. Jag utgår från
            att dessa tas till vara.
          </note>
          <note n="5cc8eff1">
            Anf. 57 LARS-ERIK LÖVDÉN (s)
          </note>
          <note n="21239585">
            Fru talman! I Skåne finns, såsom manifesterats i dag, en väldigt
            bred enighet om att landskapet Skåne är den naturliga enheten
            för den regionala samhällsförvaltningen. Under flera år har ett
            intensivt arbete bedrivits i Skåne syftande till att uppnå en
            gemensam och slagkraftig regional indelning. Vi har som mål haft
            att rensa upp i vad vi kallar den regionala röran och att skapa
            en regionalt sammanhållen organisation.
          </note>
          <note n="93167703">
            Det handlar då inte om att i första hand åstadkomma administrativa
            rationaliseringar. Det handlar i stället om att skapa förutsättningar
            för en överflyttning av uppgifter från länsstyrelsenivå och annan
            statlig nivå till regionalt, demokratiskt valda organ.
          </note>
          <note n="ed2c9e77">
            Det finns således en mycket stark beslutsamhet i fråga om att
            riva hinder och gränser för en utveckling av den regionala samverkan
            i Skåne. Det är en process som går vidare med full kraft och under
            mycket bred enighet.
          </note>
          <note n="a6c9c80f">
            Det är en beslutsamhet som gäller att åstadkomma förutsättningar
            för ett demokratiskt forum för gemensamma frågor i Skåne. Det
            gäller t.ex. trafik, kommunikation, utbildning, kultur, miljö-
            och planeringsfrågor och näringspolitik.
          </note>
          <note n="2b8dd81e">
            Det är en beslutsamhet som gäller att åstadkomma en regional
            organisation som kan ta över uppgifter från nuvarande statligt
            ansvarsområde. Det gäller att ha en beredskap för överförande
            av sådana uppgifter.
          </note>
          <note n="86c1a461">
            Det är en beslutsamhet som gäller att skapa en sjukvårdshuvudman
            i Skåne från den 1 januari 1999.
          </note>
          <note n="54c759be">
            Den fråga som kanske har vållat mest uppståndelse i debatten
            utåt har varit placeringen av residensstaden. Utifrån mina utgångspunkter
            bör rikets tredje stad även i fortsättningen vara en residensstad.
            Köpenhamn-Malmö-Lund-regionen kommer att bli ett betydande kraftcentrum
            i norra Europa. Det är betydelsefullt för hela den regionala utvecklingen
            i Skåne att ha ett sådant kraftcentrum.
          </note>
          <note n="efe51d9e">
            När jag har sagt detta, vill jag emellertid starkt understryka
            vikten av regional balans i Skåne när det gäller hela den offentliga
            förvaltningen. En särskild utredare har ju nu också tillsatts
            för detta ändamål.
          </note>
          <note n="1871d324">
            Denna utredare skall efter samråd med företrädare för regionen,
            och med andra berörda parter, lägga fram ett underlag för beslut
            om lokalisering av regional offentlig förvaltning i Skåne län.
          </note>
          <note n="80e2ced1">
            Det pågår ett intensivt arbete för att finna en regional balans
            vad gäller fördelning av de offentliga förvaltningarna. Det handlar
            då inte enbart om länsstyrelseverksamheten. Det handlar också
            om annan statlig förvaltning och, inte minst viktigt, om hur den
            regionala organisationen, det gemensamma landstinget och de regionala
            uppgifterna i övrigt skall fördelas på ett bra och ändamålsenligt
            sätt med tanke på den regionala balansen i Skåne som helhet.
          </note>
          <note n="d4230fc1">
            Jag är övertygad om att detta arbete kommer att genomföras så
            att det slutliga förslaget kommer att kunna vinna bred uppslutning.
            Vägledande är naturligtvis att ha så små centrala enheter och
            så liten central administration som möjligt på regional nivå,
            och att verksamhet och administration så långt möjligt skall föras
            ut på lokal nivå.
          </note>
          <note n="ce38803c">
            Fru talman! Det beslut vi skall fatta i dag är förvisso historiskt.
            Det innebär att vi slår samman de bägge Skånelänen till ett Skåne
            län. Det är ett viktigt beslut och ett steg i den riktning som
            innebär att vi kan skapa en sammanhållen regional organisation
            totalt sett i Skåne län.
          </note>
          <note n="9c7f7376">
            Än viktigare är dock vad som kommer, nämligen frågan om ansvarsfördelningen
            mellan staten och den regionala, demokratiskt valda organisationen.
            Här hyser jag stora förväntningar på att regeringen, när man skall
            behandla regionberedningens förslag och lägga fram ett förslag
            på riksdagens bord i det avseendet, också kommer att ta ett rejält
            steg mot en regional självstyrelse.
          </note>
          <note n="65245dee">
            Jag vill i detta sammanhang, liksom andra talare, ge bostadsutskottet
            en eloge för att man har givit regeringen i uppdrag att lägga
            fram förslag när det gäller den regionala ansvarsfördelnigen.
            Jag tycker att vi har att se fram emot det förslaget med spänd
            förväntan. Det är det viktiga steget när det gäller att utveckla
            den regionala, demokratiska funktionen.
          </note>
          <note n="91434dbf" type="speaker">
            Anf. 58 BENGT HARDING OLSON (fp)
          </note>
          <note n="fa23134a">
            replik
          </note>
          <note n="04214250">
            Fru talman! Jag noterar med tacksamhet Lars-Erik
          </note>
          <note n="44e825c7">
            Lövdéns viktiga inlägg. Det innehöll mycket klara markeringar
            i flera avseenden. Han talar om en stark beslutsamhet när det
            gäller att skapa ett demokratiskt forum på regional nivå. Han
            talar om att regionen skall få ta över viktiga uppgifter från
            den statliga sidan, och han talar varmt om regional balans. Han
            säger också att han har stora förväntningar på att det kommande
            regeringsförslaget i maj skall innebära att det regionala självstyret
            tar ett stort steg framåt.
          </note>
          <note n="71850801">
            Detta förpliktar. Lars-Erik Lövdén är ingen vanlig riksdagsledamot.
            Han är en mäktig person, särskilt i
          </note>
          <note n="a8f037ff">
            Skåne. Han har, vill jag påstå, ansvar för den skånska uppfattningen
            i den här frågan. Han har också nära kontakt med regeringssidan.
            Jag menar att allt detta är utomordentligt viktiga signaler från
            denna kammare till regeringen som nu verkligen, jag understryker
            det än en gång, måste komma med ett förslag i maj som ger regionalt
            självstyre. Allt annat är uteslutet.
          </note>
          <note n="9ef42a43" type="speaker">
            Anf. 59 STEN ANDERSSON (m)
          </note>
          <note n="2c7b365e">
            Fru talman! För oss som sedan 1658 är ockuperade är detta en
            historisk dag. Vi skall nu besluta om att
          </note>
          <note n="7efb2e9f">
            Skåne skall bli ett län. Jag tycker att det är naturligt att
            utvecklingen har gått i den riktningen. Det är fråga om två län
            som ligger sida vid sida och som har en naturlig och logisk förankring
            till varandra.
          </note>
          <note n="97a3dc66">
            Till skillnad från vad någon talare tidigare sade, vill jag säga
            att detta är en glädjens dag. Det gäller t.ex. fru Ulla Rudin.
            Det är en glädjens dag när vi nu kan ena oss om detta beslut i
            riksdagen.
          </note>
          <note n="3da8928a">
            Jag tror, fru talman, att både vi från Malmöhus län och de från
            Kristianstads län kommer att bli nöjda med det resultat som utredaren
            kommer fram till. Jag tror att ett starkt, enat Skåne innebär
            en framgång för alla. Jag stöder propositionen i de delar som
            inte avviker från det moderata särskilda yttrandet.
          </note>
          <note n="c392bd19">
            Överläggningen var härmed avslutad.
          </note>
          <note n="98b91018">
            Beslut
          </note>
          <note n="0017000c">
            BoU9 Länsindelningen i Skåne och Västsverige m.m.
          </note>
          <note n="f24f247a">
            Mom. 4 (länsstyrelsens ledning)
          </note>
          <note n="91e0ed82">
            1. utskottet
          </note>
          <note n="54819383">
            2. res. 1 (v)
          </note>
          <note n="c01fa13d">
            Votering:
          </note>
          <note n="5d81729a">
            285 för utskottet
          </note>
          <note n="db7022f7">
            18 för res. 1
          </note>
          <note n="9595a385">
            1 avstod
          </note>
          <note n="fe6a7880">
            45 frånvarande
          </note>
          <note n="4843de07">
            Kammaren biföll utskottets hemställan.
          </note>
          <note n="988b43ea">
            Partivis fördelning av rösterna:
          </note>
          <note n="c5a24fb2">
            För utskottet: 146 s, 68 m, 22 c, 23 fp, 13 mp, 13 kds
          </note>
          <note n="f7285497">
            För res. 1: 18 v
          </note>
          <note n="3288f70e">
            Avstod: 1 m
          </note>
          <note n="d9979657">
            Frånvarande: 15 s, 11 m, 5 c, 3 fp, 4 v, 5 mp, 2 kds
          </note>
          <note n="53096d92">
            Mom. 6 (utredningsarbetets inriktning avseende ett nytt västsvenskt
            län)
          </note>
          <note n="91e0ed82">
            1. utskottet
          </note>
          <note n="88c54087">
            2. res. 2 (v, mp)
          </note>
          <note n="c01fa13d">
            Votering:
          </note>
          <note n="17225ef4">
            273 för utskottet
          </note>
          <note n="a64316ab">
            31 för res. 2
          </note>
          <note n="9595a385">
            1 avstod
          </note>
          <note n="da91c57a">
            44 frånvarande
          </note>
          <note n="4843de07">
            Kammaren biföll utskottets hemställan.
          </note>
          <note n="b674653c">
            För utskottet: 146 s, 70 m, 22 c, 22 fp, 13 kds
          </note>
          <note n="11f81e4d">
            För res. 2: 1 fp, 18 v, 12 mp
          </note>
          <note n="3288f70e">
            Avstod: 1 m
          </note>
          <note n="d84b6ff8">
            Frånvarande: 15 s, 9 m, 5 c, 3 fp, 4 v, 6 mp, 2 kds
          </note>
          <note n="f27ca499">
            Kia Andreasson (mp) anmälde att hon avsett att rösta nej men
            markerats som frånvarande.
          </note>
          <note n="d9d9ff92">
            Mom. 7 (rådgivande folkomröstningar inför beslutet om omfattningen
            av ett nytt västsvenskt län)
          </note>
          <note n="91e0ed82">
            1. utskottet
          </note>
          <note n="2b229192">
            2. res. 3 (mp)
          </note>
          <note n="c01fa13d">
            Votering:
          </note>
          <note n="4cea2386">
            291 för utskottet
          </note>
          <note n="72558909">
            12 för res. 3
          </note>
          <note n="7c71e40a">
            2 avstod
          </note>
          <note n="da91c57a">
            44 frånvarande
          </note>
          <note n="4843de07">
            Kammaren biföll utskottets hemställan.
          </note>
          <note n="f1ed9064">
            För utskottet: 146 s, 70 m, 22 c, 22 fp, 18 v, 13 kds
          </note>
          <note n="f9a5c894">
            För res. 1: 12 mp
          </note>
          <note n="efc6d2f7">
            Avstod: 1 m, 1 fp
          </note>
          <note n="d84b6ff8">
            Frånvarande: 15 s, 9 m, 5 c, 3 fp, 4 v, 6 mp, 2 kds
          </note>
          <note n="cc261f3a">
            Övriga moment
          </note>
          <note n="4843de07">
            Kammaren biföll utskottets hemställan.
          </note>
          <note n="e2263b90">
            Beslut om samlad votering
          </note>
          <note n="10d568f9">
            På förslag av andre vice talmannen medgav kammaren att återstående
            ärenden på dagens föredragningslista fick avgöras i ett sammanhang
            efter avslutad debatt.
          </note>
          <note n="74cb0ce3">
            7 § Arvode m.m. till Sveriges företrädare i
          </note>
          <note n="8a86943c">
            Europaparlamentet m.m.
          </note>
          <note n="70e42b86">
            Föredrogs
          </note>
          <note n="000da660">
            Konstitutionsutskottets betänkande 1995/96:KU27
          </note>
          <note n="7f05c944">
            Arvode m.m. till Sveriges företrädare i
          </note>
          <note n="898bed30">
            Europaparlamentet m.m. (förs. 1995/96:RFK5)
          </note>
          <note n="e5761758">
            Talmannen konstaterade att ingen talare var anmäld.
          </note>
          <note n="e26c7aa2">
            (Beslut fattades efter 16 §.)
          </note>
          <note n="72aea7a5">
            8 § Upphävande av vissa äldre skatteförfattningar
          </note>
          <note n="70e42b86">
            Föredrogs
          </note>
          <note n="d21a6ad8">
            Skatteutskottets betänkande 1995/96:SkU26
          </note>
          <note n="8014cbb2">
            Upphävande av vissa äldre skatteförfattningar
          </note>
          <note n="c63625b0">
            (prop. 1995/96:143)
          </note>
          <note n="e5761758">
            Talmannen konstaterade att ingen talare var anmäld.
          </note>
          <note n="e26c7aa2">
            (Beslut fattades efter 16 §.)
          </note>
          <note n="6efd48c4">
            9 § Produktsäkerhetslagen och offentlig verksamhet
          </note>
          <note n="70e42b86">
            Föredrogs
          </note>
          <note n="78ff1f9b">
            Lagutskottets betänkande 1995/96:LU21
          </note>
          <note n="0fa1b120">
            Produktsäkerhetslagen och offentlig verksamhet
          </note>
          <note n="c72b1e76">
            (prop. 1995/96:123)
          </note>
          <note n="33c2bde0">
            Anf. 60 MARIETTA DE POURBAIX-
          </note>
          <note n="8d029f19">
            LUNDIN (m)
          </note>
          <note n="3f20d54e">
            Fru talman! Lagutskottets betänkande
          </note>
          <note n="baff1c38">
            1995/96:LU21 med rubriken Produktsäkerhetslagen och offentlig
            verksamhet låter lovande, precis som proposition 1995/96:123 med
            samma rubrik. Men vid en närmare granskning håller inte det som
            lovas vare sig i betänkandet eller i propositionen, i alla fall
            inte med tanke på rubriken. Man kan titta på "offentlig verksamhet",
            slå upp i en ordlista och se vad verksamhet betyder. Det betyder
            bl.a. aktivitet, aktion, funktion, rörelse, arbete, syssla, yrkesutövning.
          </note>
          <note n="1568eb56">
            Jag läser det därför att betänkandet vad gäller produktsäkerhetslagen
            tyvärr inte kommer att omfatta offentliga tjänster utan bara varor.
            Det låter av rubriken att döma som att både tjänster och varor
            skulle omfattas av lagen. Så blir det inte.
          </note>
          <note n="84076144">
            Redan 1988/89, när produktsäkerhetslagen för privata tjänster,
            varor och verksamheter infördes, var det diskussion om de offentliga
            tjänsterna och varorna skulle omfattas av produktsäkerhetslagen.
            Det väcktes flera motioner, bl.a. från Moderaterna, Folkpartiet,
          </note>
          <note n="0d0ec169">
            Centern och vpk, som partiet då hette. Utskottet kom fram till
            att man skulle göra ett tillkännagivande till regeringen att tillsätta
            en utredning. Så blev också beslutet här i kammaren. Det tillsattes
            en utredning som var färdig våren 1991. Men den ledde inte till
            någonting. Våren 1993 uppdrog dåvarande civilministern åt en särskild
            utredare att titta över ändringar i produktsäkerhetslagen med
            anledning av EG-direktiv plus överväga och föreslå lagändringar
            till skydd mot farliga varor och tjänster i offentlig verksamhet.
            Sedan kom propositionen i våras.
          </note>
          <note n="c86caca6">
            När man läser propositionen får man faktiskt alla argument man
            behöver för att lagen också skall omfatta offentliga tjänster,
            inte bara varor, som det nu föreslås. Jag citerar ur propositionen:
            "Det sker också förskjutningar i gränsdragningen mellan privat
            och offentlig verksamhet. Utvecklingen under senare år har inneburit
            att verksamhet som tidigare bedrevs av offentliga organ i ökad
            utsträckning har kommit att bedrivas i privat regi." Där talar
            man om både privat och offentlig regi. Vidare säger man: "Mot
            att lämna tjänster på det offentliga området utanför lagregleringen
            kan invändas att det kan inträffa att likartade tjänster blir
            underkastade olika slags kontroll beroende på vem som är huvudman
            i det särskilda fallet.
          </note>
          <note n="8d91709c">
            Lagstiftningen blir alltså inte konkurrensneutral."
          </note>
          <note n="341d5907">
            Detta går att läsa i propositionen. Anledningen till att man
            inte föreslår att offentliga tjänster skall omfattas av produktsäkerhetslagen
            är att det finns så mycket specialregleringar för de offentliga
            tjänsterna.
          </note>
          <note n="47ec923e">
            Det finns säkert minst 15-20 olika regleringar. Men -
          </note>
          <note n="fff6152c">
            och detta är viktigt - lagutskottet var alldeles nyligen på ett
            studiebesök hos Konsumentverket, och där ställdes en rak fråga
            till de tjänstemän som behärskar området väldigt väl om de kunde
            garantera att offentliga tjänster inte någonstans föll utanför
            den speciallagstiftning som finns. Svaret blev nej. Det är uppenbart
            att det inte finns någonting heltäckande när det gäller offentliga
            tjänster.
          </note>
          <note n="a9e3813b">
            Ett annat argument i propositionen är att Marknadsdomstolen inte
            någon gång under tio år har prövat någon privat tjänst, om det
            har varit något missförhållande på det privata området. Därför
            skulle det inte heller behövas på det offentliga området. Nu måste
            man säga att lagstiftning ändå har en förebyggande funktion i
            samhället.
          </note>
          <note n="e28bac1a">
            Som jag sade hade jag hoppats att lagen även skulle omfatta offentliga
            tjänster, speciellt med tanke på hur många motioner det väcktes
            med anledning av propostionen. Det fanns motioner från oss moderater,
          </note>
          <note n="04c37e67">
            Folkpartiet, Miljöpartiet och även från socialdemokrater. Alla
            var inne på precis samma sak, att även offentliga tjänster måste
            omfattas av produktsäkerhetslagen.
          </note>
          <note n="1830c72f">
            Som moderat kan jag inte komma ifrån misstanken att Socialdemokraterna
            inte vill ha konkurrensneutralitet när det gäller tjänster som
            kan utföras både på den offentliga och på den privata sidan.
          </note>
          <note n="d7f4b393">
            Fru talman! Egentligen skulle jag vilja börja om mitt anförande
            och argumentera för att produktsäkerhetslagen inte skall gälla
            för privata tjänster. Varför skulle jag vilja göra det? Jo, för
            att visa hur upprörda vissa ledamöter, förmodligen socialdemokrater,
            skulle bli om vi skulle ha en debatt om att ta bort lagen om privata
            tjänster, för inte kan man väl utsätta våra medborgare och konsumenter
            för den fara som det skulle innebära om privata tjänster inte
            omfattades av produktsäkerhetslagen.
          </note>
          <note n="724a73ce">
            Fru talman! Jag skulle också kunna ha ett anförande - om lagen
            över huvud taget inte fanns men nu skulle införas - om att lagen
            bara skulle omfatta offentliga varor och tjänster. Då skulle säkert
            en del bli väldigt upprörda. Det bästa är naturligtvis att produktsäkerhetslagen
            är som den är i dag men att den får omfatta både offentliga varor
            och tjänster.
          </note>
          <note n="b1548b02">
            Med hänvisning till det jag har sagt, fru talman, yrkar jag bifall
            till reservation 1 i lagutskottets betänkande 21.
          </note>
          <note n="5b5d2232" type="speaker">
            Anf. 61 KERSTIN HEINEMANN (fp)
          </note>
          <note n="529b9efb">
            Fru talman! I samband med riksdagsbehandlingen av den ursprungliga
            produktsäkerhetslagen, proposition 1988/89:23, var Folkpartiets
            huvudinvändning att lagförslaget inte omfattade sådana varor och
            tjänster som tillhandahålls inom ramen för offentlig service.
          </note>
          <note n="6c86b025">
            Vi framhöll då att framför allt för vissa av de offentliga tjänsterna
            skulle konsekvenserna bli oacceptabla. Vi pekade särskilt på sådana
            tjänster som kan produceras antingen i privat eller offentlig
            regi. Sådana tjänster förekommer framför allt inom hälso- och
            sjukvården, äldreomsorgen, skolor, daghem och fritidshem. De tjänster
            som produceras inom dessa områden rymmer samma risker oavsett
            om huvudmannen för verksamheten är enskild eller offentlig.
          </note>
          <note n="54ae9157">
            Med anledning av bl.a. vår motion ansåg lagutskottet att frågan
            borde utredas. Detta har nu gjorts, och i den proposition som
            behandlas i dag så föreslås en ändring av lagen så att den gäller
            för varor som tillhandahålls i offentlig verksamhet. Vi välkomnar
            den ändringen, men den är inte tillräcklig. I likhet med tunga
            remissinstanser som t.ex. Konkurrensverket, juridiska fakulteten
            vid Stockholms universitet,
          </note>
          <note n="c77f0c50">
            LO och Kooperativa förbundet anser vi inte att det finns tillräckliga
            skäl att utesluta offentliga tjänster från lagens tillämpningsområde.
          </note>
          <note n="59bfc715">
            Visserligen är en stor del av dessa offentliga tjänster föremål
            för speciallagstiftning, men som framkom vid lagutskottets studiebesök
            hos Konsumentverket kan det dock inte uteslutas att vissa tjänster
            faller utanför en sådan reglering. Av denna anledning, men också
            för att lagen skall vara konkurrensneutral, måste alltså lagens
            tillämpningsområde utvidgas mer än vad regeringen har föreslagit.
          </note>
          <note n="e042ef15">
            Fru talman! Vi anser att den nya produktsäkerhetslagen åtminstone
            borde innefatta sådan verksamhet som kännetecknas av att medborgarna
            har ett kundliknande förhållande till det statliga eller kommunala
            organet, vilket är fallet i hälso- och sjukvården, utbildningsväsendet,
            barn- och äldreomsorgen samt sport- och fritidsverksamheten.
          </note>
          <note n="9ed6a650">
            När det gäller den nu förestående utvidgningen av produktsäkerhetslagen
            har vi därför valt att föreslå att den utvidgas till att också
            omfatta offentlig näringsverksamhet. Det är ett begrepp som definierats
            i Underprissättningsutredningens betänkande, som
          </note>
          <note n="219ecc90">
            "ekonomisk eller kommersiell verksamhet som drivs av en offentlig
            huvudman". Det har vi alltså skrivit in i vårt förslag.
          </note>
          <note n="dd79611f">
            Fru talman! Att utskottsmajoriteten, och då inte minst socialdemokraterna,
            inte ställer upp på vårt förslag är litet märkligt med tanke på
            att regeringen i sin skrivelse Konsumentpolitik i EU - mål och
            inriktning för det svenska arbetet på s. 33 under rubriken 7.2.3
            Säkerhet för barn och ungdom skriver: "Det finns vidare anledning
            att ägna ökad uppmärksamhet åt tjänster och utrustning som tillhandahålls
            vid fritidsaktiviteter som är särskilt vanliga bland barn och
            ungdomar. Förutom när det gäller tjänster som är förenade med
            uppenbara risker, som t.ex. brädåkning och bergsklättring, råder
            dock stor brist på underlag för att kunna identifiera vilka tjänster
            som kan innebära risker för ungdomar och andra konsumenters hälsa
            och säkerhet. En europeisk kartläggning bör göras av risker förknippade
            med olika tjänster för att ge underlag för en gemensam syn på
            vad som kan anses farligt och för gemensamma åtgärder mot förekommande
            risker."
          </note>
          <note n="81a72bd2">
            En stor del av barn- och ungdomsverksamheten i
          </note>
          <note n="cd94e7e5">
            Sverige finns i offentlig regi. Därför måste jag ställa en fråga
            till lagutskottets socialdemokratiske talesman
          </note>
          <note n="3a4749f8">
            Anders Ygeman. Varför skall inte både privata och offentliga
            tjänster omfattas av den svenska lagstiftningen när den socialdemokratiska
            regeringen menar att det är angeläget att ägna detta en ökad uppmärksamhet
            och att göra en kartläggning i EU-
          </note>
          <note n="b011858d">
            sammanhang?
          </note>
          <note n="c6c944f4">
            Jag kan också rekommendera en läsning av motion L27. Där finns
            det också bra argument för vår ståndpunkt. Den motionen är skriven
            av två socialdemokratiska riksdagsledamöter, nämligen Ingemar
          </note>
          <note n="762066e0">
            Josefsson och Inga-Britt Johansson. Jag tycker att de hjälper
            till att ge argument för att vi också skall ha en lagstiftning
            som omfattar offentliga tjänster.
          </note>
          <note n="3a7c7704">
            Fru talman! Därmed yrkar jag bifall till reservation nr 2.
          </note>
          <note n="1748c429" type="speaker">
            Anf. 62 ANDERS YGEMAN (s)
          </note>
          <note n="74862583">
            Fru talman! Den ursprungliga produktsäkerhetslagen antogs av
            riksdagen 1988. Ändamålet var att den skulle motverka skador på
            person eller egendom.
          </note>
          <note n="985943df">
            Genom lagen kan en näringsidkare åläggas att lämna säkerhets-
            eller varningsinformation, beläggas med sälj- eller exportförbud
            och åläggas att återkalla varan.
          </note>
          <note n="ea030b18">
            Redan när riksdagen behandlade frågan påkallades behovet av att
            utreda om lagen borde gälla även varor som tillhandahålls på det
            offentliga området. Senare utreddes också frågan i Produktsäkerhetsutredningen.
          </note>
          <note n="92c6fd3a">
            Nu föreslår regeringen, i enlighet med utredningen, att produktsäkerhetslagen
            skall utvidgas till att även gälla varor på det offentliga området.
            Detta är naturligtvis glädjande. Från konsumentens synvinkel spelar
            det knappast någon roll vem som tillhandahåller en farlig vara.
          </note>
          <note n="1c890625">
            Ingen remissinstans har ställt sig negativ till denna utvidgning.
            De har i stället betonat vikten av förslaget.
          </note>
          <note n="c77bb184">
            Motioner har föreslagit att produktsäkerhetslagstiftningen även
            skall gälla tjänster på det offentliga området. Detta har också
            utretts av Produktsäkerhetsutredningen. Den slår fast att ett
            sådant behov ej föreligger. Denna inställning delas också av flertalet
            remissinstanser.
          </note>
          <note n="b136bd63">
            Det finns i dag inget behov av en sådan utvidgning. Om det i
            framtiden skulle uppkomma ett sådant behov förutsätter utskottet
            att regeringen återkommer till riksdagen med lämpliga förslag.
            Detta framgår även av propositionen.
          </note>
          <note n="f193f0eb">
            Fru talman! Utskottet kan, inte utan viss glädje, konstatera
            att produktsäkerhetslagstiftningen nu utvidgas i enlighet med
            det utskottet tidigare påtalat.
          </note>
          <note n="1607c9da">
            Jag yrkar därmed bifall till hemställan i betänkandet och avslag
            till samtliga reservationer.
          </note>
          <note n="65d030d4">
            Anf. 63 MARIETTA DE POURBAIX-
          </note>
          <note n="86b68c95">
            LUNDIN (m) replik
          </note>
          <note n="0fd37834">
            Fru talman! Jag undrar om Anders Ygeman, här i kammaren och till
            protokollet, kan försäkra att inga offentliga tjänster faller
            utanför speciallagstiftningen, dvs. att medborgarna har en garanti
            för att de har den säkerhet som produktsäkerhetslagen ger på det
            privata området.
          </note>
          <note n="ccc298c4">
            Sedan har jag en fråga till Anders Ygeman. Vill inte socialdemokraterna
            ha konkurrensneutralitet mellan offentliga och privata tjänster?
          </note>
          <note n="fc27daae">
            Anf. 64 ANDERS YGEMAN (s) replik
          </note>
          <note n="46694f85">
            Fru talman! Vi kan konstatera att den produktsäkerhetslagstiftning
            som reglerar tjänster på det privata området, trots att den har
            varit i bruk i nästan tio år, inte har lett till att ett enda
            fall har kommit upp i
          </note>
          <note n="1b626771">
            Marknadsdomstolen. Ingen av remissinstanserna, och inte heller
            Produktsäkerhetsutredningen, har kunnat peka på ett enda fall
            där en sådan utvidgning skulle kunna vara tillämplig.
          </note>
          <note n="9c787dd4">
            Jag konstaterar att inte heller Marietta de Pourbaix-Lundin här
            i dag kunnat påvisa ett enda fall. Tills hon gör det, konstaterar
            jag att det inte finns något fall där den skulle kunna vara tillämplig.
          </note>
          <note n="5aff85b5">
            Anf. 65 MARIETTA DE POURBAIX-
          </note>
          <note n="86b68c95">
            LUNDIN (m) replik
          </note>
          <note n="9ddaa8b3">
            Fru talman! Jag kan bara konstatera att Anders
          </note>
          <note n="19100d92">
            Ygeman undviker att svara på min fråga. Han vill inte här, inför
            kammaren och till protokollet, försäkra att inga offentliga tjänster
            kommer att falla utanför all speciallagstiftning. Han talar runt
            detta och säger att det inte har varit något fall på tio år. Det
            var precis vad jag också sade. Men lagstiftning är faktiskt även
            preventiv.
          </note>
          <note n="19764aeb">
            Sedan fick jag inget svar på min andra fråga om socialdemokraterna
            inte vill ha konkurrensneutralitet mellan offentliga och privata
            tjänster.
          </note>
          <note n="b3fbe0e9">
            Anf. 66 ANDERS YGEMAN (s) replik
          </note>
          <note n="dfd16e4e">
            Fru talman! Låt mig börja med den andra frågan.
          </note>
          <note n="81ba5d9e">
            Socialdemokraterna vill naturligtvis ha konkurrensneutralitet.
            Jag menar att det finns i dag. De tjänster vi pratar om, som faller
            under en speciallagstiftning, kommer ju att falla under en speciallagstiftning
            även om produktsäkerhetslagen utvidgas. Detta gäller ju
          </note>
          <note n="02611ce5">
            3 § i produktsäkerhetslagen som säger att en speciallagstiftning
            gäller över den lagstiftningen. I det fallet har vi ju konkurrensneutralitet
            och kommer även att ha det i fortsättningen.
          </note>
          <note n="01501b7d">
            För att gå in på den andra frågan vill jag säga att ingen människa
            kan garantera något för evig framtid -
          </note>
          <note n="d61fa129">
            - -.
          </note>
          <note n="a92115c6">
            Anf. 67 KERSTIN HEINEMANN (fp) replik
          </note>
          <note n="745f17cd">
            Fru talman! Anders Ygeman sade att det egentligen inte spelar
            någon roll vem som tillhandahåller varor när säkerheten ändå kan
            garanteras. Jag ställer mig då frågan varför detta inte skall
            gälla också för tjänster. Det gäller här speciellt känsliga områden.
          </note>
          <note n="6caf9310">
            Det är i väldigt hög grad barn och ungdomar som utnyttjar dessa
            tjänster.
          </note>
          <note n="fb52813e">
            Jag ställde i mitt huvudanförande en fråga till Anders Ygeman
            om varför regeringen anser att detta är viktigt i EU-sammanhang
            men inte i svensk lagstiftning. Jag hoppas att jag kan få svar
            på den.
          </note>
          <note n="92c50c15">
            Anf. 68 ANDERS YGEMAN (s) replik
          </note>
          <note n="40ce772f">
            Fru talman! Jag konstaterar att inte heller Kerstin
          </note>
          <note n="840912c9">
            Heinemann kan ange ett enda område där en sådan här utvidgning
            skulle kunna vara tillämplig.
          </note>
          <note n="6287a01d">
            Vad gäller regeringen vill jag säga att vi i Sverige bara har
            en enda regering, och den har i likhet med
          </note>
          <note n="c3354455">
            Produktsäkerhetsutredningen föreslagit att vi inte skall utvidga
            lagen till att gälla offentliga tjänster.
          </note>
          <note n="0d1b0483">
            Anf. 69 KERSTIN HEINEMANN (fp) replik
          </note>
          <note n="4eef7507">
            Fru talman! Måste det kunna anföras exempel på att människor
            råkar illa ut innan vi politiker stiftar lagar för att förhindra
            att sådant sker? Jag måste konstatera att den socialdemokratiska
            regeringen för en konsumentpolitik när det gäller Sverige och
            en annan när det gäller EU. Jag skulle vilja säga att den är bättre
            i EU-sammanhanget.
          </note>
          <note n="6f1f1d56">
            Anf. 70 ANDERS YGEMAN (s) replik
          </note>
          <note n="e687d2ce">
            Fru talman! Att regeringen vill utreda frågan på
          </note>
          <note n="e873c326">
            Europanivå är väl bra. Det är ju samma regering som har utrett
            frågan på hemmaplan, och den har här i
          </note>
          <note n="def46354">
            Sverige kommit fram till att det inte behövs någon utvidgning,
            vilket också Produktsäkerhetsutredningen har kommit fram till.
          </note>
          <note n="4b99960c">
            Om det på tio år inte har kommit upp ett enda fall på den privata
            sidan, borde det leda åtminstone till en viss eftertänksamhet
            vad gäller behovet av en liknande lagstiftning på det offentliga
            området.
          </note>
          <note n="c94cc31a" type="speaker">
            Anf. 71 ROY OTTOSSON (mp)
          </note>
          <note n="290ac2d3">
            Fru talman! Det har varit intressant att lyssna till den här
            debatten, som jag inte skall förlänga särskilt mycket.
          </note>
          <note n="2dd9e57d">
            Även Miljöpartiet anser att lagen bör vara generell, inte minst
            därför att den skall ha en preventiv roll. De offentliga tjänsterna
            liknar nämligen på en rad områden alltmer de privata. Det är tydligt
            när det gäller hälso- och sjukvården, omsorgen, skolor, daghem,
            friskolor osv.
          </note>
          <note n="09053743">
            Det har också i debatten visat sig att Anders Ygeman som Socialdemokraternas
            representant inte har något sakskäl att anföra mot ett utvidgande
            av tillämpningsområdet också till offentliga tjänster.
          </note>
          <note n="13e0602c">
            Hans argument är att han ännu inte fått reda på något exempel
            på att detta verkligen har behövts. Det är väl ändå inte något
            argument om man är ute i preventivt syfte. Man vill då tvärtom
            inte att något sådant skall inträffa.
          </note>
          <note n="0ebe1a98">
            Vi har motionerat om det här. Tyvärr var ingen av våra ledamöter
            närvarande när justeringen skedde i utskottet, och därför finns
            vi inte med på någon reservation. Hade vi varit representerade
            då, hade vi dock ställt oss bakom reservation nr 1, och jag yrkar
            nu bifall till den.
          </note>
          <note n="8aeab975" type="speaker">
            Anf. 72 ANDERS YGEMAN (s)
          </note>
          <note n="cd9d8be8">
            Fru talman! Jag konstaterar att inte heller Roy
          </note>
          <note n="7a935467">
            Ottosson anger något enda exempel som den här lagstiftningen
            skulle vara tillämplig på.
          </note>
          <note n="d9c35dae">
            Roy Ottosson säger att jag inte har några argument. Ett bra argument
            är att Produktsäkerhetsutredningen, som har analyserat frågan,
            inte anser den efterfrågade utredningen vara nödvändig. Vidare
            har flertalet remissinstanser, inklusive Konsumentverket, ansett
            denna lagstiftning inte vara nödvändig.
          </note>
          <note n="152dedc3">
            För övrigt regleras barnomsorg, hälso- och sjukvård och omsorger,
            som Ottosson tar upp, redan i §§
          </note>
          <note n="db5e791d">
            12-18 socialtjänstlagen, som såvitt jag förstår gäller för både
            privata och offentliga barnomsorgstjänster.
          </note>
          <note n="57531cc8" type="speaker">
            Anf. 73 ROY OTTOSSON (mp)
          </note>
          <note n="26d34ef6">
            Fru talman! Jag vill påstå att det som Anders
          </note>
          <note n="0eaaf964">
            Ygeman nyss sade bekräftar det som jag tidigare sade, nämligen
            att det inte finns något sakskäl mot en utvidgning. Snarare är
            det så att man inte ser något behov av en sådan därför att det
            ännu inte dykt upp något fall. Mitt motargument är att det inte
            skall dyka upp något sådant fall och att det inte finns anledning
            att ha kvar någon som helst tveksamhet om att det inte skulle
            vara konkurrensneutralt. Det skulle också kosta mycket litet att
            erkänna denna poäng. Varför då inte se till att lagstiftningen
            blir generell, så att den gäller inte bara svenska varor - vilket
            i och för sig är ett mycket bra framsteg - utan också svenska
            tjänster?
          </note>
          <note n="ba3c8ce3" type="speaker">
            Anf. 74 ANDERS YGEMAN (s)
          </note>
          <note n="d70341b5">
            Fru talman! Jag och Socialdemokraterna har den något oortodoxa
            uppfattningen att man skall besluta om lagar därför att de behövs,
            inte för skojs skull eller i förebyggande syfte. Jag konstaterar
            att det inte gäller för Miljöpartiet.
          </note>
          <note n="e15f880d" type="speaker">
            Anf. 75 ROY OTTOSSON (mp)
          </note>
          <note n="f13b8790">
            Fru talman! Jag vill bestämt invända mot detta.
          </note>
          <note n="661877fd">
            Jag menar att lagar inte är till för skojs skull. Produktsäkerhetslagen
            är viktig, och det är viktigt att det inte i något läger finns
            tveksamhet när det gäller dess konkurrensneutralitet. Flera har
            här invänt, och det finns naturligtvis en opinion ute i landet.
            Det finns på sina håll en tveksamhet, och det är litet svårt att
            begripa vad som gör att man från socialdemokratiskt håll så hårt
            argumenterar mot en sådan här utvidgning.
          </note>
          <note n="fdeb534d">
            Vi vill naturligtvis inte se något enda fall som den här lagen
            skulle behöva användas på. Den skall vara ett säkerhetsnät som
            samhället sätter upp, och det är vår principiella uppfattning
            att detta skall vara generellt.
          </note>
          <note n="c392bd19">
            Överläggningen var härmed avslutad.
          </note>
          <note n="e26c7aa2">
            (Beslut fattades efter 16 §.)
          </note>
          <note n="6354d112">
            10 § Ändrade regler för näringsförbud
          </note>
          <note n="70e42b86">
            Föredrogs
          </note>
          <note n="879de59d">
            Lagutskottets betänkande 1995/96:LU22
          </note>
          <note n="861405cd">
            Ändrade regler för näringsförbud (prop.
          </note>
          <note n="1e6a3ce3">
            1995/96:98)
          </note>
          <note n="e5761758">
            Talmannen konstaterade att ingen talare var anmäld.
          </note>
          <note n="e26c7aa2">
            (Beslut fattades efter 16 §.)
          </note>
          <note n="3ebe8e1e">
            11 § Tandvårdsfrågor (skr. 1995/96:147)
          </note>
          <note n="70e42b86">
            Föredrogs
          </note>
          <note n="fc58c2ac">
            Socialförsäkringsutskottets betänkande 1995/96:SfU4
          </note>
          <note n="11d62c04">
            Tandvårdsfrågor (skr. 1995/96:147)
          </note>
          <note n="e824d872" type="speaker">
            Anf. 76 MARGIT GENNSER (m)
          </note>
          <note n="8232a1c3">
            Fru talman! Socialdemokraterna har en grundläggande uppfattning
            att planering i form av fastställa ramar, regler, av staten/offentliga
            sektorn avvägda prioriteringar mellan olika behov etc. är bästa
            sättet att främja hög levnadsstandard och ekonomisk utveckling.
            I levande livet är det tyvärr ofta så att vi möter paradoxer:
            Årtionden av statlig planering och statligt fastställda prioriteringar
            har sammantaget skapat låg tillväxt. Nu i de yttersta dagarna
            ser vi hur socialdemokraternas planering ersatts av den värsta
            formen av offentlig verksamhet, nämligen den i princip helt oplanerade,
            med snabba kast i gällande regelsystem. Det är inte bra, och tandvården
            tillhör de grenar som kanske drabbats svårast, och det kommer
            naturligtvis att gå ut över tandhälsan.
          </note>
          <note n="7050d254">
            Redan 1991 lade vi moderater fram ett förslag om att tandvårdsförsäkringen
            skulle revideras. Vi föreslog att skyddet för de försäkrade skulle
            bestå av ett högkostnadsskydd. Förslaget avfärdades som för långtgående
            och inte socialt väl förankrat. Kort sagt: Man kunde inte sakligt
            och objektivt diskutera den föreslagna modellen. Vi har hållit
            fast vid vårt förslag, även om jag beklagar de extra turer som
            förekom under den borgerliga tiden med premietandvård.
          </note>
          <note n="69688aaf">
            Koalitioner har ju sina särskilda problem.
          </note>
          <note n="8335cf25">
            Premietandvårdsförslaget, som fälldes bl.a. av socialdemokraterna
            när de satt i opposition, kom igen som ett socialdemokratiskt
            regeringsförslag men kunde inte vinna majoritet och återkallades
            därför. Vad som blivit kvar att behandla i socialförsäkringsutskottet
            är ett antal motioner, därav vår motion om högkostnadsskydd med
            principer fastlagda redan 1991
          </note>
          <note n="ccfbd49a">
            och frågor om konkurrensneutralitet mellan privattandvård och
            folktandvård, också innefattande neutralitet för barn- och ungdomstandvården,
            etableringsfrihet för tandläkare, borttagande av priskontroll
            och utebliven rapporteringsskyldighet när inte statliga försäkringspengar
            utgår. Konkurrens, fri etablering och fri prissättning ger sannolikt
            den bästa möjliga kostnadskontrollen. En väl utformad medicinsk
            revision och branschens egna etiska normer leder till att kvalitetskrav
            uppfylls.
          </note>
          <note n="892fa490">
            Utskottet brydde sig inte om att diskutera innehållet i förslaget.
            I stället skulle regeringen tänka ytterligare. Detta tänkande
            har nu presenterats i vårpropositionen. I den har man gjort en
            omsvängning vad gäller tandvården som kan beskrivas som 180º förändring.
          </note>
          <note n="c71c0d78">
            Den 1 oktober 1996 införs en reviderad tandvårdstaxa, och samtidigt
            slopas föräkringsersättningen för allt tandtekniskt arbete och
            ädla metaller. Vidare skall man tillsätta en arbetsgrupp med uppgift
            att utarbeta förslag om tandvårdsföräkringen som endast ger stöd
            till särskilda patientgrupper. Tandvårdsförsäkringen skall alltså
            i princip avskaffas helt.
          </note>
          <note n="2d6084b9">
            Det finns en fråga som brådskar med tanke på regeringens politik.
            Det är frågan om en realistisk tandvårdstaxa och absolut likformighet
            mellan de privata tandläkarna och folktandvården. Att ingenting
            har skett med tandvårdstaxans utformning och materiella innehåll
            är beklagligt. Det långsiktiga sättet att lösa frågan är, inte
            minst med tanke på det förslag som regeringen ämnar lägga fram,
            att avskaffa priskontrollen helt om subventioner inte utgår.
          </note>
          <note n="d0fb13f3">
            Med tanke på vad som står i vårpropositionen känns det överspelat
            att debattera SfU:s yttrande 4.
          </note>
          <note n="64c2241a">
            Vad jag kan slå fast är att vi moderater står fast vid våra förslag,
            och har gjort det nu under en lång tid.
          </note>
          <note n="ff9c3eb6">
            Tandvårdsföräkringen skall finnas, och den skall bygga på ett
            högkostnadsskydd. Priskontroll och etableringskontroll bör avskaffas
            utom på de områden där högkostnadsskyddet griper in. Folktandvården
            skall arbeta på konkurrensneutrala villkor. Det innebär att redovisningen
            för tandvården i landstingen och vissa kommuner skall utformas
            så att korrekta kostnader redovisas för verksamheten. Momsuttaget
            måste ske på likvärdiga villkor, och samma gäller arbetsgivaravgifter,
            vilket inte är fallet i dag.
          </note>
          <note n="299588e0">
            Dess värre känner jag mig väldigt pessimistisk.
          </note>
          <note n="763e557a">
            Allt tyder på att skevheten mellan den privata och den landstingskommunala
            sektorn kommer att förskjutas än mer till landstingens favör.
            Förslagen om hur ramen kommer att se ut i tandvården 1998 och
            borttagande av föräkringen tyder på att landstingen kommer att
            få ett tillskott på 600 miljoner kronor, men skall i stort sett
            göra de uppgifter de redan gör. Att säga, som regeringen, att
            man önskar värna om småföretag låter mycket som hyckleri för mina
            öron. Tandläkarna är en av våra stora grupper småföretagare. Har
            man glömt det?
          </note>
          <note n="6f99b891">
            Vi har två moderata reservationer i betänkandet, nr 3 och 6.
            De är lika viktiga, men för att slippa alltför många formella
            omröstningar yrkar jag endast bifall till reservation 3.
          </note>
          <note n="33dcf28c" type="speaker">
            Anf. 77 SIGGE GODIN (fp)
          </note>
          <note n="e2c0cc88">
            Fru talman! Sedan våren 1994 har riksdagen i olika omgångar arbetat
            med ett nytt ersättningssystem för vuxentandvården. Den kritik
            som Socialdemokraterna riktade mot det förslag som den borgerliga
            regeringen lade fram har inte följts upp av den socialdemokratiska
            regeringen i ett senare skede. Däremot försämrade regeringen i
            det förslag som sedan drogs tillbaka bl.a. högkostnadsskyddet
            så att vanliga människor med höga kostnader för sin tandvård inte
            kunde få sina tänder lagade. Därför var det alldeles utmärkt att
            propositionen drogs tillbaka.
          </note>
          <note n="d6d3f4a4">
            Folkpartiet har ett antal synpunkter på, utöver högkostnadsskyddets
            utformning, hur vuxentandvård skall organiseras. Dels skall reformarbetet
            präglas av strävanden mot en allt bättre tandhälsa, dels skall
            kostnadseffektivitet, patientinflytande och konkurrensneutralitet
            skapas.
          </note>
          <note n="ebed3a2f">
            Vi ser som viktigt att etableringsbegränsningarna upphör, att
            konkurrensneutraliteten mellan folktandvården och privattandläkarna
            skapas, att folktandvården särredovisar vuxentandvården så att
            klarhet nås beträffande förhållandet mellan barn- och ungdomstandvården
            och vuxentandvården när det gäller ekonomin.
          </note>
          <note n="55a1f876">
            Fru talman! Jag har upplevt att frågan om ökad konkurrens inom
            barn- och ungdomstandvården är en fråga som även Socialdemokraterna
            vill lösa. I betänkandet från 1993/94 från utskottet anger utskottsmajoriteten
            att man förutsätter att regeringen, utan något uttalande från
            riksdagen, skall överväga förändringar för villkoren inom barn-
            och ungdomstandvården.
          </note>
          <note n="fc35cc68">
            Vidare uttalade utskottet då att en ökad konkurrens inom barn-
            och ungdomstandvården förutom valfriheten också innebär en ökad
            effektivitet inom den kommunala sektorn, och att denna uppfattning
            också framförts av Konkurrensverket.
          </note>
          <note n="d13550c5">
            Trots detta dras frågan i långbänk. Jag upplever att regeringen
            i dag står längre ifrån konkurrens inom detta område än på länge.
          </note>
          <note n="5d271e1d">
            Jag skulle vilja ställa en fråga till utskottets talesman. Hur
            ser ni socialdemokrater på denna fråga i dag? Är valfriheten inte
            viktig? Är det inte bra med konkurrens på lika villkor? Avser
            ni att göra något åt denna fråga. Varför har ni inte drivit på
            i frågan? Är det möjligen därför att Ny demokrati inte längre
            finns att luta sig emot?
          </note>
          <note n="63e50988">
            Fru talman! Det är av yttersta vikt att vi får ett nytt ersättningsystem
            inom hela tandvårdssektorn och att detta inbegriper även barn
            och ungdomstandvården.
          </note>
          <note n="cdcc265b">
            Vi har god tandhälsa i landet tack vare skickliga tandläkare
            såväl inom folktandvården som i den privata sektorn. Efter de
            besparingar som gjorts inom tandvården och de besparingar som
            aviserats krävs stora ansträngningar för att hitta ett system
            som ger ett gott högkostnadsskydd, som ger konkurrensneutraliet
            och valfrihet och som premierar den förebyggande vården.
          </note>
          <note n="42ebc937">
            Att tro på möjligheten med två parallella system i ett läge när
            statsbidragen dras ned årligen är inte realistiskt. Därför krävs
            nytänkande och kreativitet för att lösa frågan om ett nytt tandvårdssystem
            inom begränsade ramar. Folkpartiets synpunkter på hur en väl fungerande
            tandvård skall konstrueras utgår från vikten av en god tandhälsa.
            Att rasera det arbete som byggs upp under många år kommer att
            straffa sig på sikt. Tandhälsan avgörs inte under några få år,
            utan det är på lång sikt som man kan utläsa om tandvårdsersättningen
            fungerar eller inte. Då kan det vara för sent att vidta åtgärder.
          </note>
          <note n="4809df68">
            Från Folkpartiets sida, fru talman, ser vi med stort intresse
            fram emot vad regeringen nu håller på att ställa till med. Den
            frågan är inte aktuell i dag, och vi får anledning att återkomma
            till den vid en senare debatt här i riksdagen.
          </note>
          <note n="efcdc7e7">
            Med det, fru talman, vill jag yrka bifall till reservationerna
            1 och 6.
          </note>
          <note n="5bfee5ba" type="speaker">
            Anf. 78 RAGNHILD POHANKA (mp)
          </note>
          <note n="58ee4167">
            Fru talman! Det blev i alla fall ett litet betänkande i tandvårdsfrågor
            efter återkallandet av frågan om premietandvård.
          </note>
          <note n="d1e368cd">
            Sverige har haft en föredömlig tandvård genom barn- och ungdomstandvården
            och genom relativt sett generösa bidrag när det gäller vuxentandvård,
            även om de sänkts betydligt under senare år. Självrisken har höjts,
            och procenten i tandvårdsersättningen sänkts.
          </note>
          <note n="a676a09c">
            I går kom också hotet om en verklig avrustning när det gäller
            vuxentandvården, just när premietandvården är lagd på hyllan.
          </note>
          <note n="4837a14d">
            Det pågår försöksverksamheter i Kristianstads och
          </note>
          <note n="f1dea24d">
            Bohus läns landsting och Göteborgs kommun. Förutsättningarna
            är där litet olika. Det måste vara svårt att utläsa relevanta
            värderingar efter några få år, eftersom patientens tandstatus
            utreds och förbättras innan man går in i det nya systemet. Man
            kan anta att det kan ta upp till fem eller tio år innan stora
            behandlingar behöver vidtas i en ordentligt sanerad mun på yngre
            och medelålders patienter.
          </note>
          <note n="410638ab">
            Moderaterna och Gullan Lindblad - i motion 467, yrkande 3 - kds
            och Rose-Marie Frebran och Miljöpartiet och Thomas Julin har alla
            samma krav, nämligen en ersättning för specialisttandvård på liknande
            sätt om i sjukvården. I Moderaternas och Miljöpartiets motioner
            skall det gälla endast vid utbyte av dentalt material, dvs. så
            gott som alltid vid en amalgamsanering.
          </note>
          <note n="289d00d3">
            Jag yrkar bifall till reservation 5, mom. 4, som behandlar frågan.
          </note>
          <note n="95927719">
            Miljöpartiet anser att man vid en prövning om samband föreligger
            mellan de sjukdomsbesvär som patienten har och det tandlagningsmaterial
            som sätts in skall ha en omvänd bevisbörda. Det betyder att det
            skall vara läkarens och försäkringskassans uppgift att styrka
            att sjukdomsbesvär inte är orsakade av tandvårdsmaterialet.
          </note>
          <note n="68322194">
            Det är viktigt eftersom man ofta får diffusa och varierande symtom
            vid kvicksilverförgiftning.
          </note>
          <note n="9b863798">
            En patient kan också visa allergier på grund av vissa plastmaterial
            som ingår i lagningarna, även om det är sällsynt.
          </note>
          <note n="768411e9">
            Miljöpartiet är kritiskt till att begränsningarna av etablering
            för tandläkare skall upphöra rakt av. Det är viktigt att det sker
            med stor försiktighet eftersom det kan öka kostnaderna i försäkringssystemet,
            så som har skett när det gäller privatläkarna.
          </note>
          <note n="d1b706b0">
            I dessa besparingstider bör det inte fattas några beslut som
            ökar kostnaderna utan att fördelarna är tydliga.
          </note>
          <note n="766b5a91">
            Däremot sympatiserar Miljöpartiet med förslaget i vänsterns motion,
            Sf21, om att tillsätta en utredning för att se om fördelningen
            av resurserna sker på ett fördelningsmässigt rättvist sätt.
          </note>
          <note n="4a39b5d1">
            Men jag är dock inte säker på att en utredning är det bästa sättet.
            Det bästa är nog att följa ett av utskottets viktiga beslut. SfU
            har gång på gång i total enighet beslutat att vi skall kräva konsekvensanalyser
            av hur förändringar i socialförsäkringssystemet verkar i sin helhet
            för människorna.
          </note>
          <note n="4963407a">
            Dessa analyser lyser fortfarande med sin frånvaro.
          </note>
          <note n="ca18ace5">
            Miljöpartiet anser att dessa beslut i utskottet snarast skall
            få sitt genomförande.
          </note>
          <note n="1521e38d">
            Anf. 79 ROSE-MARIE FREBRAN (kds)
          </note>
          <note n="148160c2">
            Fru talman! Vi behandlar ett betänkande som formellt sett har
            kommit till på grund av ett återtagande av en regeringsproposition.
          </note>
          <note n="528089d5">
            Alla partier i riksdagen har tidigare under våren jobbat mycket
            intensivt och seriöst med tandvårdsfrågorna med anledning av den
            proposition som regeringen lade på vårt bord.
          </note>
          <note n="60b4d4b1">
            Vi var överens i alla oppositionspartier om att premietandvårdsförslaget
            inte var bra. Därför sade vi nej, och regeringen drog tillbaka
            propositionen.
          </note>
          <note n="3f6ecafc">
            Men det fanns också ett ganska omfattande resonerande i den propositionen
            om åtgärdstaxan och andra typer av förändringar som skulle behöva
            göras i tandvårdsförsäkringen. Därför är jag litet kluven i min
            inställning till frågan om det var bra att propositionen drogs
            tillbaka eller inte. En spontan reaktion var att det var bra att
            premietandvårdsförslaget försvann.
          </note>
          <note n="a8bfb87e">
            Men allt det andra då? Jag tycker att mycket av de övriga frågorna
            skulle ha behövt tas om hand av utskottet och riksdagen. Det kommer
            att ske litet senare, men under ganska förändrade förutsättningar.
          </note>
          <note n="9a3da50b">
            Men eftersom vi kristdemokrater ansåg att man behövde ta sig
            an åtgärdstaxan valde vi att motionera med anledning av skrivelsen
            om tillbakadragande av propositionen. Vi formulerade då för andra
            gången under våren hur vi såg på tandvårdsförsäkringen och åtgärdstaxan.
          </note>
          <note n="a907f770">
            Nu har vi hamnat i den situationen att det samtidigt som vi behandlar
            det här betänkandet i kammaren och fattar beslut ligger ett nytt
            förslag på riksdagens bord. Det innebär att vi kristdemokrater
            den 2 maj, när motionstiden går ut, för tredje gången under den
            här våren kommer att ha formulerat vår syn på tandvårdsförsäkringen
            i en motion i riksdagen. Det torde nog vara unikt.
          </note>
          <note n="4629a495">
            När vi nu känner till, fru talman, hur regeringen vill gå vidare
            med att spara i tandvårdsförsäkringen kan vi bara understryka
            vilken tur det var att vi lyckades avstyra införandet av premietandvård
            som ett andra parallellt system inom tandvårdsförsäkringen.
          </note>
          <note n="6411056d">
            Vad skulle vi ha tagit oss till här i denna kammare i riksdagen,
            i vårt utskott, om vi skulle ha behövt hantera de nya besparingskraven
            i en försäkring med två parallella modeller? Det var en oändlig
            tur att vi lyckades hindra detta.
          </note>
          <note n="b17bfb72">
            Det berodde naturligtvis inte på riksdagsledamöternas tandläkarskräck,
            som den dåvarande socialministern sade. Det var litet märkligt
            tycker jag att en så pass förståndig och mogen kvinna som Ingela
            Thalén visade sig vara en så dålig förlorare.
          </note>
          <note n="bfdecec8">
            Premietandvården skulle ha smetat ut subventionerna, till att
            gälla även för dem med den bästa tandhälsan som inte har behov
            av några subventioner.
          </note>
          <note n="98e1eb0a">
            Fru talman! Mot den bakgrunden och med tanke på det förslag som
            nu ligger på riksdagens bord och som vi senare i vår skall behandla
            kan jag inte avhålla mig från att kraftfullt ta avstånd från förslaget
            redan nu, eftersom det innehåller samma tanke om mer subventioner
            för dem med låga kostnader, under en period som sträcker sig från
            hösten och över nästa år, och mindre subventioner för dem som
            har höga kostnader. Det går alltså ut på att höja subventionsgraden
            i nivån från 700 kr upp till 3 000 kr från nuvarande
          </note>
          <note n="d0302d19">
            25 % till 35 %, men att höja högkostnadsskyddet från dagens 7
            000 kr till 13 500 kr.
          </note>
          <note n="558be2a2">
            Vi kristdemokrater kan lämna ett definitivt förhandsbesked om
            att vi inte kommer att acceptera detta. Vi säger bestämt nej och
            vi yrkar bifall till reservation 4 i dagens betänkande. Reservationen
            uttrycker vår syn på hur man snabbt skulle kunna göra en liten
            revidering i åtgärdstaxan och sedan komma igen från 1 januari
            1998 med en större revidering.
          </note>
          <note n="adfe7479">
            Dessutom står vi naturligtvis även bakom reservation
          </note>
          <note n="9e89ced9">
            2 och 6, men jag yrkar här bifall till reservation 4.
          </note>
          <note n="29e8c5cf" type="speaker">
            Anf. 80 ANITA JÖNSSON (s)
          </note>
          <note n="038b6361">
            Fru talman! Vi behandlar nu motioner om tandvårdsförsäkringen,
            dels de som väckts med anledning av regeringens återkallelse av
            proposition
          </note>
          <note n="4a9e800e">
            1995/96:119 om reformerad tandvårdsförsäkring, dels ett antal
            motionsyrkanden från den allmänna motionstiden 1995, som rör frågor
            med anknytning till tandvårdsförsäkringen.
          </note>
          <note n="599116cf">
            Låt mig först konstatera att den borgerliga regeringen tidigare
            stod bakom ett förslag som syftade till att genomföra vad vi kallar
            premietandvård. Kritik riktades dock mot förslaget från riksdagen,
            och den borgerliga regeringen fick då dra tillbaka förslaget.
          </note>
          <note n="88641fa5">
            När nu den socialdemokratiska regeringen lade fram ett förslag
            som tog hänsyn till den kritik som tidigare kommit från riksdagen,
            om bl.a. patientens roll i det nya systemet, visar det sig att
            några av partierna inte längre står för sina tidigare ståndpunkter
            vad gäller principen om premietandvård.
          </note>
          <note n="dd481691">
            Det innebar att regeringen tvingades ta tillbaka propositionen
            om reformerad tandvårdsförsäkring, och därför ges det inte möjlighet
            i dag att på ett konstruktivt sätt diskutera hur en framtida tandvårdsförsäkring
            skall se ut. Det har oppositionspartierna sett till genom att
            de alla yrkade avslag på propositionen om reformerad tandvårdsförsäkring.
          </note>
          <note n="58542d49">
            Med anledning av budgetarbetet har det, som några av er har varit
            inne på, framkommit att tandvårdsförsäkringen står inför stora
            förändringar, vilket gör den här debatten till enbart en parentes.
            Det finns därför inte heller någon anledning att diskutera förslaget
            om premietandvård, eftersom regeringen tänker återkomma med förslag
            om hur den framtida tandvården skall utformas.
          </note>
          <note n="9e7a72b7">
            Jag vill därför begränsa mig till att ge några kommentarer till
            de reservationer som är fogade till betänkandet.
          </note>
          <note n="28886666">
            I det förslag till premietandvård som nu har dragits tillbaka
            var inriktningen att den nya tandvårdsförsäkringen skulle bygga
            på att bevara den goda tandhälsa som vi har uppnått under de 20
            år som den nuvarande försäkringen har varit i bruk. I dag har
            större delen av svenska folket bra tänder. I det läget är det
            mycket angeläget att vi sköter våra tänder väl i förebyggande
            syfte för att undvika att de går sönder och att vi behöver laga
            dem.
          </note>
          <note n="fb188679">
            När tandvårdsförsäkringen infördes år 1974 förelåg en dålig tandhälsa
            hos stora delar av befolkningen och därmed stora uppdämda behov.
            Då infördes prestationstaxa, och den gäller i sina huvuddrag än
            i dag. Vid den tiden blev det en stor efterfrågan på vård, vilket
            medförde långa köer, eftersom det var brist på tandläkare.
          </note>
          <note n="8350fc40">
            Den första översynen av försäkringen tillsattes i slutet av 1970-talet
            och ledde till en revidering av taxan år 1987. Efter detta har
            försök gjorts att reformera systemet, eftersom tandhälsan successivt
            blivit allt bättre utan att kostnaderna minskat i motsvarande
            grad. Det beror bl.a. på ersättningssystemets konstruktion och
            en ökad kår av vårdgivare.
          </note>
          <note n="3055b22a">
            När den socialdemokratiska regeringen tillträdde hösten 1994
            bestämdes att arbetet med att reformera tandvårdsförsäkringen
            skulle fullföljas och att premietandvård skulle införas som ett
            alternativ till åtgärdstaxa. Det innebar att både vårdgivare och
            patient skulle kunna välja mellan systemen. Den kritik som tidigare
            uttalats från riksdagen om det förslag till ny tandsvårdsförsäkring
            som den tidigare borgerliga regeringen föreslog var beaktad i
            det förslag som regeringen nu har tagit tillbaka.
          </note>
          <note n="45eeb6ec">
            Det är därför märkligt att Folkpartiet nu i sin reservation nr
            1 reserverar sig till förmån för just de principer som fanns i
            den tillbakadragna propositionen Reformerad tandvårdsförsäkring.
            Man reserverar sig till förmån för något som man på annat sätt,
            dvs. i sin motion, säger nej till. Det är ett mycket märkligt
            förfarande och inte speciellt trovärdigt.
          </note>
          <note n="200c848c">
            Av den skrivelse som regeringen lämnat om återtagande av propositionen
            framgår att regeringen senare återkommer med de förslag som kräver
            riksdagsbehandling som den fortsatta beredningen kan ge anledning
            till. Utskottet anser att detta arbete bär avvaktas, och jag yrkar
            därmed avslag på reservationerna 1
          </note>
          <note n="c88e4b0e">
            och 2.
          </note>
          <note n="e35de6c1">
            Två reservationer tar upp tandvårdstaxan. Som jag tidigare sagt
            återkommer regeringen bl.a. i vårbudgeten om förändringar i den
            nuvarande åtgärdstaxan, varför det inte nu finns anledning att
            göra några förändringar vad gäller ersättningsnivåer och högkostnadsskyddets
            utformning och prissättning. Vi får avvakta regeringens fortsatta
            arbete, och jag yrkar därmed avslag på reservationerna 3 och 4.
          </note>
          <note n="63ddb854">
            Vad gäller amalgamsanering, som behandlas i reservation 5, fanns
            det även här förslag i den återkallade propositionen. Det föreslogs
            att vid särskilda tandvårdsinsatser, som behövs som ett led i
            en sjukdomsbehandling under en begränsad tid, skulle bestämmelserna
            om vårdavgifter enligt hälso- och sjukvårdslagen gälla. Dessutom
            har utskottet vid flera tillfällen behandlat frågan om amalgamsanering.
            Det visar på att det finns ett stort allvar från utskottet inför
            de problem som patienter kan uppleva med sina amalgamfyllningar.
            Utskottet förutsätter att dessa frågor även fortsättningsvis kommer
            att uppmärksammas i det fortsatta arbetet med översynen av tandvårdsförsäkringen.
            Mot denna bakgrund yrkar jag avslag på reservation 5.
          </note>
          <note n="e0a79a27">
            Barn- och ungdomstandvården har på ett framgångsrikt sätt bidragit
            till att dagens ungdomar går in i vuxentandvården nästan helt
            kariesfria och i övriga fall med lindriga skador. De undersökningar
            som görs i världen på tandhälsan hos barn och ungdom visar att
            de svenska barnen och ungdomarna kanske har den bästa tandhälsan
            i vården. Den organisation som byggts upp inom folktandvården
            för genomförandet av barn- och ungdomstandvården spelar därvid
            en stor roll.
          </note>
          <note n="4fa603e3">
            Det finns därför ingen anledning att slå sönder ett bra fungerande
            system. Det skulle kunna få negativa konsekvenser med avseende
            på tandhälsan. Därmed yrkar jag avslag även på reservation 6 och
            bifall till utskottets hemställan i sin helhet i betänkande SfU4.
          </note>
          <note n="c95c67d4">
            Anf. 81 MARGIT GENNSER (m) replik
          </note>
          <note n="2de4b256">
            Fru talman! Jag vill rätta till litet grand angående de faktiska
            omständigheterna vad gäller förbättrad tandhälsa. De absolut avgörande
            orsakerna har varit fluorbehandling, fluortandkräm och naturligtvis
            också sådant som bättre diet när vi fick det mycket bättre under
            60-talet och framöver.
          </note>
          <note n="2a9db92e">
            Att man får högre kostnader beror faktiskt på att vi har bättre
            tandhälsa. Människor har fler tänder kvar i munnen mycket längre.
            Det betyder att de också måste sköta dem. En annan sak är att
            vi har fått nya metoder, bl.a. implantat, osv. Det är utmärkt
            för människor att kunna få fasta tänder även om de mist sina egna.
            Sedan har vi också fått en annan befolkningsstruktur. Många människor
            har kommit från utlandet och har haft mycket dålig tandhälsa.
          </note>
          <note n="768d93eb">
            Jag ger dessa råd med på vägen när man nu skall se på ett nytt
            system och ett nytt högskostnadsskydd.
          </note>
          <note n="357854b2">
            Det är alltid bra att göra reformer fotade i verkligheten med
            faktiska uppgifter och inte i troende. Så en sak vad gäller barn-
            och ungdomstandvården. Det finns mycket som talar för valfrihet.
            Men den debatten kan vi ta senare.
          </note>
          <note n="911a348f">
            Anf. 82 ANITA JÖNSSON (s) replik
          </note>
          <note n="16466959">
            Fru talman! Det finns naturligtvis anledning att se över tandvårdsförsäkringen
            utifrån frågan: Vad är det som genererar kostnader? Men en sak
            vet vi dock.
          </note>
          <note n="943a0050">
            Om man kan undvika att göra ingrepp i munnen innebär det också
            att man inte behöver göra ytterligare åtgärder under en längre
            tid. Kan vi på något sätt stimulera att människor när de går in
            i vuxenvärlden med den goda tandstatus de haft när de var barn
            kan sköta sina tänder på ett bra sätt innebär det att det dröjer
            längre tid innan någonting behöver göras i munnen. Det innebär
            också att kostnaderna i tandvården kan minskas.
          </note>
          <note n="2a270ddc">
            Anf. 83 MARGIT GENNSER (m) replik
          </note>
          <note n="f938971e">
            Fru talman! Det är alldeles riktigt. Vi kommer säkert att få
            minskande behov av reparationer framöver.
          </note>
          <note n="13be61b5">
            Men det är väldigt långa processer, och det tar lång tid. Barn
            och ungdomar sköter sina tänder på ett annat sätt, och det fortsätter
            upp i medelåldern. Men kom ihåg att vi fortfarande har generationer
            som lever kvar och som är födda 1900, 1910, 1920 och 1930, när
            vi hade en helt annan tandvård. Den är den processen man måste
            se.
          </note>
          <note n="98ba9077">
            Vi skall vara glada för den tekniska utveckling som har kommit.
            Man måste då se på kostnader och de problem man har i tandvården
            på ett något mer differentierat sätt än vad jag hörde i det första
            inlägget.
          </note>
          <note n="36d91284">
            Anf. 84 ANITA JÖNSSON (s) replik
          </note>
          <note n="47a9f5e7">
            Fru talman! Vad jag ville förtydliga var, att när man gör förändringar
            i tandvårdsförsäkringen måste man göra det utifrån hur det ser
            ut i dag och i ett litet längre perspektiv. För att inte dagens
            ungdomar skall hamna i en situation med många amalgamfyllningar,
            som den generation som jag tillhör, måste ersättningsystemet på
            något sätt bejaka egentandvården.
          </note>
          <note n="c67ae471">
            Anf. 85 SIGGE GODIN (fp) replik
          </note>
          <note n="4e81e326">
            Fru talman! Låt mig göra några korta kommentarer till vad Anita
            Jönsson här har sagt. När det gäller premietandvården och det
            förslag som vi senast har sett här, och som den socialdemokratiska
            regeringen drog tillbaka, innehöll det inte ens det krav som socialdemokraterna
            i socialförsäkringsutskottet skrev in i betänkandet. Inte ens
            det hade ni levt upp till. Så är fakta.
          </note>
          <note n="9af8d4f3">
            Sedan skulle jag vilja beröra barn- och ungdomstandvården. I
            det betänkande från 1993/94 som jag tidigare citerade från säger
            majoriteten, där Socialdemokraterna då ingick, att det var viktigt
            att regeringen gjorde någonting åt konkurrensneutraliteten i barn-
            och ungdomstandvården. I dag säger Anita
          </note>
          <note n="623be5f1">
            Jönsson: Det finns ingen anledning att slå sönder systemet med
            barn- och ungdomstandvården.
          </note>
          <note n="47e3ea87">
            Jag vill ställa ytterligare en fråga. Betyder det,
          </note>
          <note n="94a02ae1">
            Anita Jönsson, att systemet i fortsättningen skall vara som det
            är i dag? Föräldrar och barn skall inte ha valfriheten att gå
            till den tandläkare som de vill ha.
          </note>
          <note n="91ab9309">
            Föräldrar och barn skall inte kunna bestämma, att om föräldrarna
            själva har en bra tandläkare är det lämpligt att också de egna
            barnen får gå dit. Är det så ni menar? Vi måste klara ut den frågan
            en gång för alla.
          </note>
          <note n="fbd030f8">
            Ni tänker inte låta konkurrensneutraliteten slå igenom inom barn-
            och ungdomstandvården. Är det korrekt uppfattat?
          </note>
          <note n="d89e8902">
            Sedan skulle jag vilja ta upp nästa fråga. I den proposition
            som nu tack och lov har dragits tillbaka fanns ett förslag om
            att högkostnadsskyddet skulle höjas från 6 000 kr till 13 500
            kr. Många människor har faktiskt, precis som Margit Gennser sade,
            stora problem och behöver ett skydd.
          </note>
          <note n="0134973d">
            Anf. 86 ANITA JÖNSSON (s) replik
          </note>
          <note n="c4321a10">
            Fru talman! Låt mig börja med det som Sigge
          </note>
          <note n="6cdcfd09">
            Godin tog upp först, dvs. innehållet i den proposition som nu
            har dragits tillbaka.
          </note>
          <note n="a1b17983">
            Jag såg en artikel i Kvällsposten om en tandläkare som hade läst
            igenom alla motionerna från oppositionspartierna. Efter att ha
            gått igenom dem sade han:
          </note>
          <note n="b215cfa3">
            Motionerna vimlar av rena faktafel och missuppfattningar, och
            två folkpartistiska motioner använder samma argument för avslag
            som man 1994 röstade för. Tandläkaren är förbluffad över okunnigheten
            bland de riksdagsledamöter som har väckt motionerna. I många motioner
            är det ett förfärligt tyckande, med orimliga påståenden utan några
            som helst förslag till lösningar.
          </note>
          <note n="d5ab5619">
            Det som är så olyckligt för den framtida tandvårdsförsäkringen
            är att vi i dag, med anledning av dessa motioner, inte kan diskutera
            frågan.
          </note>
          <note n="9b4cc1e0">
            Låt mig också säga något om barn- och ungdomstandvården och valfriheten.
            Det är naturligtvis viktigt med valfrihet i olika situationer.
            Det finns dock andra värden som man ibland måste väga in, som
            det kanske just i det här specifika fallet finns anledning att
            ta till vara. Sigge Godin sade t.ex. bara för en stund sedan från
            talarstolen att han inte kunde tänka sig den valfrihet som det
            skulle innebära att ha två olika tandvårdsförsäkringssystem att
            välja mellan. Men i den här frågan är plötsligt valfriheten det
            avgörande.
          </note>
          <note n="b206ec8c">
            Landstinget har valfrihet att om man vill köpa tjänster från
            Folktandvården eller från de privata tandläkarna.
          </note>
          <note n="16e00e8c">
            Det är viktigt att landstinget har huvudansvaret för att följa
            upp och se till så att den goda tandhälsan bland barn och ungdomar
            fortsätter att utvecklas på ett bra sätt.
          </note>
          <note n="987fe9a3">
            Anf. 87 SIGGE GODIN (fp) replik
          </note>
          <note n="20fc1619">
            Fru talman! Låt mig återigen ta upp högkostnadsskyddet. Precis
            som Margit Gennser sade kan människor som är födda mellan 1910
            och 1940 och som har haft en dålig tandhälsa under sin uppväxttid
            få uppenbara problem, och för deras skull måste vi då ha ett högkostnadsskydd
            som verkligen lever upp till namnet.
          </note>
          <note n="fb0ff497">
            Det går alldeles utmärkt att citera tandläkare ute i landet.
            De kan fritt tänka och tycka vad de vill, och de gör också det.
            Det tycker jag är utmärkt i en demokrati.
          </note>
          <note n="a421bd43">
            Det är emellertid litet beklagligt att Anita Jönsson, som företräder
            utskottet, inte behagar läsa innantill i vår reservation där vi
            talar om vilket ersättningssystem vi vill ha. Där står att man
            skall eftersträva kostnadseffektivitet, patientinflytande och
            konkurrensneutralitet, något som ni inte levde upp till i förslaget.
          </note>
          <note n="e7611688">
            Av den anledningen har vi fogat reservation 1 till betänkandet.
          </note>
          <note n="6cee432f">
            Den proposition som vi behandlar i dag visar att det i det här
            statsbidragssystemet inte finns tillräckligt med pengar för flera
            parallella system. Det skulle nämligen innebära att mycket skulle
            rinna bort i förebyggande insatser. Vi får se vad den socialdemokratiska
            regeringen är beredd att lägga fram för förslag om tandvården
            senare i höst, då det, om jag har förstått saken rätt, skall komma
            ett förslag på det området. Det skall bli mycket intressant att
            se.
          </note>
          <note n="15eaf276">
            Det är viktigt att vi ser tandhälsan på många års sikt, så att
            vi inte ställer till med något som förvärrar för människor när
            det gäller inte bara tandhälsan utan människors hälsa totalt sett.
            Har man dåliga tänder inverkar det på den totala livsmiljön och
            hälsan totalt sett.
          </note>
          <note n="f23b0b53">
            Anf. 88 ANITA JÖNSSON (s) replik
          </note>
          <note n="463804ff">
            Fru talman! Jag vill börja med att instämma i att det är viktigt
            att vi följer upp de goda resultat som kommer till stånd, oberoende
            av om det gäller tandhälsan eller annan hälsa. Jag förutsätter
            också att regeringen i sitt fortsatta arbete gör det.
          </note>
          <note n="c2571cf2">
            Jag tänker inte i denna debatt komma med några synpunkter på
            var nivåerna i högkostnadsskyddet skall ligga, eftersom vi får
            anledning att återkomma till den frågan när vi behandlar förslagen
            i vårbudgeten.
          </note>
          <note n="256e5ec9">
            Anf. 89 ROSE-MARIE FREBRAN (kds)
          </note>
          <note n="3edfee4b">
            Fru talman! Personligen arbetade jag inte alls med den här typen
            av frågor under förra mandatperioden, och jag känner därför ingen
            anledning att ta åt mig av kritiken över att jag nu inte driver
            en fråga som fyrpartiregeringen hade med i en proposition som
            presenterades här i riksdagen då. Man skulle ändå kunna uppta
            tid här i kammaren med att tala om under vilka förutsättningar
            - bl.a. på besparingssidan - detta förslag lades fram, att detta
            redan har klarats av samt att problemen i att ha parallella system
            blir större ju mindre pengar man har, något som jag också nämnde
            i mitt anförande.
          </note>
          <note n="739f8594">
            Anita Jönsson har ondgjort sig över motioner som visar på okunnighet
            hos motionärerna, något som går tillbaka på ett uttalande från
            en enskild tandläkare.
          </note>
          <note n="f06ef29a">
            Min ödmjukhet förbjuder mig att tala om det betyg som den kristdemokratiska
            motionen har fått från officiellt tandläkarhåll.
          </note>
          <note n="ac55d837">
            Anita Jönsson har också uttalat sig för att vi inte skall diskutera
            vad som komma skall, eftersom det skall bli vidare beredning av
            ärendet. Vi vet att så inte är fallet under de närmaste två åren,
            utan i vårbudgeten ligger ett definitivt förslag när det gäller
            perioden mellan den första oktober 1996 och den 31 december
          </note>
          <note n="9efd9fa3">
            1997. Med tanke på hur det förslaget ser ut vill jag fråga Anita
            Jönsson: Vad är det för fördelningspolitisk ledstjärna som Socialdemokraterna
            numera följer?
          </note>
          <note n="3bb6d20e" type="speaker">
            Anf. 90 ANITA JÖNSSON (s)
          </note>
          <note n="ff771c83">
            Fru talman! Jag har precis samma uppfattning i fråga om Rose-Marie
            Frebrans synpunkter på den kommande vårpropositionen som i fråga
            om Sigge
          </note>
          <note n="3964aa57">
            Godins synpunkter, nämligen att vi får återkomma till den debatten.
          </note>
          <note n="3c10e6f9">
            Jag kan i varje fall säga något om vår ledstjärna, för en ledstjärna
            finns ju i fråga om alla beslut som man är med och fattar. Vår
            ledstjärna är att vi skall se till att få ordning i statens finanser,
            så att vi verkligen kan ha olika försäkringssystem som gynnar
            en god hälsa bland Sveriges invånare.
          </note>
          <note n="c89d2af2">
            Sedan något om innehållet i motionerna. Rose-
          </note>
          <note n="34d620ea">
            Marie Frebran frågade själv i sitt huvudanförande om det var
            rätt eller fel att oppositionspartierna var så drastiska i sina
            förslag att man därmed avstyrkte propositionen. Kanske hade det
            varit av större värde om man - som vanligtvis är fallet - hade
            varit kritisk på olika punkter och utifrån det hade lagt fram
            egna förslag. Så har inte skett, utan oppositionspartierna har
            utifrån tidigare ståndpunkter, som man nu har gått ifrån, sett
            till att vi i dag inte kan debattera en reformerad tandvårdsförsäkring.
          </note>
          <note n="bfcd0c1a">
            Anf. 91 ROSE-MARIE FREBRAN (kds)
          </note>
          <note n="f0ebe000">
            Fru talman! Anita Jönsson säger att Socialdemokraternas fördelningspolitiska
            ledstjärna för närvarande är att få ordning i statens finanser.
            Detta är ju otroligt inskränkt. Man bestämmer sig för hur mycket
            man av tvingande skäl måste spara - och så skall det ju vara -
            men det är ju när man har gjort det som man skall plocka fram
            den fördelningspolitiska ledstjärnan, så att dessa nedskärningar
            sker på ett acceptabelt sätt.
          </note>
          <note n="71adcfe5">
            Om man bestämmer sig för att man har en viss summa i tandvårdsförsäkringen
            är det väl inte rimligt att höja subventionen på de lägsta kostnaderna,
            som ni föreslår att man skall göra den 1 oktober 1996, sänka subventionen
            något på kostnader över 3 000 kr och drastiskt på kostnader över
            7 000 samt lägga taket vid
          </note>
          <note n="a495085a">
            13 500 kr. Detta är ju fullkomligt orimligt, och att förslaget
            kommer från en socialdemokratisk regering kan jag icke för mitt
            liv begripa.
          </note>
          <note n="f4f567dd" type="speaker">
            Anf. 92 ANITA JÖNSSON (s)
          </note>
          <note n="f5f13b03">
            Fru talman! Jag slutar aldrig förvåna mig över de debatter om
            ekonomi vi har här i kammaren. De borgerliga partierna tycks inte
            på minsta sätt ha ansvar för vad som hände under de tre borgerliga
            åren, det som gör att vi nu tvingas gå in i de här försäkringssystemen
            som vi tycker är bra och som vi tycker sköts bra fördelningspolitiskt.
          </note>
          <note n="08d52435">
            Jag tycker, och det är också socialdemokratins besked i budgetpropositionen,
            att det skall vara en rättvis fördelningspolitik i de ekonomiska
            bedömningar som man gör vad gäller skattehöjningar och vad gäller
            förändringar och besparingar.
          </note>
          <note n="c392bd19">
            Överläggningen var härmed avslutad.
          </note>
          <note n="e26c7aa2">
            (Beslut fattades efter 16 §.)
          </note>
          <note n="8b47bbcc">
            12 § Tilläggsbudget - Studiestöd och invandring
          </note>
          <note n="70e42b86">
            Föredrogs
          </note>
          <note n="96a8a9f8">
            Socialförsäkringsutskottets betänkande 1995/96:SfU5
          </note>
          <note n="05aa4376">
            Tilläggsbudget - Studiestöd och invandring
          </note>
          <note n="bc009ce6">
            (prop.1995/96:100 delvis)
          </note>
          <note n="7f9347c5" type="speaker">
            Anf. 93 SIGGE GODIN (fp)
          </note>
          <note n="26813212">
            Fru talman! I SfU:s betänkande om tilläggsbudget för studiestöd
            och invandring tas den mycket viktiga frågan om vuxenstudiestödet
            upp. Under den förra socialdemokratiska regeringens tid fick vi
            höra att kompetensutveckling, vuxenutbildning och komplettering
            av studier för att senare kunna gå till universitet och högskolor
            var av avgörande betydelse för Sveriges framtid. I förrgår presenterade
            den nye finansministern Åsbrink exakt samma åsikter som hans företrädare
            Göran Persson tidigare gjort.
          </note>
          <note n="ff6d09ff">
            Och visst har de rätt! Visst skall de människor som behöver komplettera
            sin grundutbildning ges möjligheter till detta. Visst är det de
            som har de sämsta ekonomiska förutsättningarna som skall premieras.
            Om detta finns inga delade meningar.
          </note>
          <note n="716578b7">
            Fru talman! När vi då är överens i den frågan kan man undra hur
            det kommer sig att barntillägget i svux och svuxa togs bort. Detta
            stöd är av avgörande betydelse för att ensamstående föräldrar
            med barn skall kunna komplettera sin grundutbildning.
          </note>
          <note n="8771be6a">
            Vi varnade våren 1995 för att borttagandet skulle leda till att
            denna grupp fick svårigheter att studera. I
          </note>
          <note n="17c2066e">
            dag vet vi resultatet. En mycket kraftig nedgång av antalet studerande
            har skett. För ensamstående föräldrar, huvudsakligen kvinnor,
            har möjligheten spolierats. Den begåvningsreserv som finns bland
            dessa kvinnor och som är av vikt för att Sverige skall återfå
            konkurrenskraft och återigen bli ett bättre land med lägre arbetslöshet
            och god tillgång på välutbildad arbetskraft - hur skall den tas
            till vara när regeringen inte förstår sambanden?
          </note>
          <note n="a72dccf1">
            Hur kan Socialdemokraterna bete sig på detta sätt?
          </note>
          <note n="df1d6aeb">
            Är det korrekt prioritering? Skall de som har de sämsta förutsättningarna
            klämmas åt först? Var finns den sociala prioriteringen? Det går
            inte att träffa dessa ensamstående mammor och hänvisa till budgetunderskottet
            och kravet på besparingar. Visst skall vi spara, men besparingarna
            måste läggas ut på ett skäligt sätt så att neddragningarna i välfärden
            inte också i denna fråga går ut över dem som har de sämsta förutsättningarna.
          </note>
          <note n="e4609381">
            I den förra debatten hörde vi alldeles nyss att det är de tre
            borgerliga åren som har inneburit att Sveriges ekonomi har gått
            i sank. Låt mig, fru talman, få påminna om 80-talets klipparekonomi.
            Huvuddelen av den tiden leddes landet av en socialdemokratisk
            regering. Därifrån har vi fått alla våra problem. De skall faktiskt
            belasta den socialdemokratiska regeringen. Det är på grund av
            konsekvenserna från den tiden som ni får leva med de problem som
            finns i dag.
          </note>
          <note n="3396cb2a">
            Det hindrar inte att man, precis som Rose-Marie
          </note>
          <note n="d0733da4">
            Frebran sade här, måste se till vilka grupper man måste undanta
            när man skall spara. Att avveckla barntillägget var fel, och därför
            föreslår vi att det skall återinföras.
          </note>
          <note n="0b4b3750">
            Fru talman! Jag vill också ställa en fråga till de s.k. feministerna
            i Vänsterpartiet. Varför avstår ni från att prioritera denna grupp
            av kvinnor? Var finns solidariteten med de kvinnorna? Var det
            så viktigt att stå på tå för regeringen Persson att ni övergav
            de ensamstående kvinnorna? Solidariteten med arbetarrörelsen var
            tydligen större för Vänsterpartiet än solidariteten med arbetarkvinnorna.
          </note>
          <note n="b22c31ac">
            Fru talman! Med detta korta inlägg vill jag yrka bifall till
            den reservation som fogats till betänkandet.
          </note>
          <note n="238b69be" type="speaker">
            Anf. 94 RAGNHILD POHANKA (mp)
          </note>
          <note n="0195e8a6">
            Fru talman! I SfU5 behandlas två frågor: studiestöd och invandring.
          </note>
          <note n="275a1f58">
            När det gäller ökade anslag med 265,5 miljoner kronor till CSN
            finns inget annat än bifall. De 30
          </note>
          <note n="b7ad83d5">
            miljoner som anslagits till administration är också välbehövliga
            - det har de studenter fått känna av som flera gånger har fått
            vänta på sina studiemedel.
          </note>
          <note n="d1aa277c">
            Reservationsanslaget på 27 miljoner för åtgärder mot främlingsfientlighet
            och rasism har också självfallet fått bifall av ett enigt utskott.
            Detta anslag pekar på det stora behovet att komma till rätta med
            den växande motsättningen mellan invandrare och svenskar, mest
            synlig bland ungdomar. Miljöpartiet anser att det är en oerhört
            viktig fråga, där opinionsbildning, information samt mer handgripliga
            åtgärder för att öka utbildningsinsatserna och minska arbetslösheten,
            speciellt bland ungdomar, sammantaget kan minska motsättningarna.
          </note>
          <note n="5bb4684e">
            Opinionsledargruppen Sverige 2000 skall arbeta med just dessa
            frågor. I DN i går stod det också att polisen skall ta hårdare
            tag mot rasismen. En kombination av de positiva åtgärder som bl.a.
            Sverige 2000-
          </note>
          <note n="36aef1ff">
            gruppen skall syssla med samt krafttag mot rasismen skulle kunna
            vara några av de rätta åtgärderna.
          </note>
          <note n="671acbec">
            Den andra fråga som behandlas är barntillägget i svuxa. Där har
            Folkpartiet, Miljöpartiet och kds en gemensam reservation, och
            Vänsterpartiet har ett särskilt yttrande. Jag yrkar bifall till
            reservationen, som avser moment 4.
          </note>
          <note n="8f18261e">
            Det här är en stor och viktig fråga. Miljöpartiet har också anslagit
            90 miljoner till barntillägget fram till nästa budget.
          </note>
          <note n="a2da785b">
            Det mörka scenario vi reservanter målade upp när barntillägget
            togs bort har mer än önskvärt gått i uppfyllelse. Komvux och folkhögskolorna
            har fått en annan profil på sina studerande. De ensamstående föräldrarna,
            mest mammor, har minskat i antal eftersom de inte kan finansiera
            sina studier. De kan, barockt nog, få en bättre ekonomi genom
            att stanna hemma och inte göra någon insats i samhället.
          </note>
          <note n="65c7451d">
            Vi avvaktar Studiestödsutredningens förslag, men mig veterligt
            löses inte heller där problemet för studerande med barn.
          </note>
          <note n="e3a74610">
            Alla är överens om att vi går in i ett utbildningssamhälle där
            vi under våra liv upprepade gånger måste vidareutbilda oss eller
            omskola oss. Regeringen är också medveten om detta och satsar
            oerhört hårt på ökad utbildning. Varför minskar man då så styvnackat
            och hårt förutsättningarna för föräldrar med försörjningsbörda
            att få den chans de så väl behöver?
          </note>
          <note n="5ed91022">
            Man lät dessutom beslutet verka retroaktivt, så att en ganska
            stor grupp fick avbryta t.ex. sin gymnasiekompetensutbildning.
            Många hade samlat mycket mod och kraft för att våga starta sina
            studier. Nu står de där med en halv gymnasieutbildning. Skall
            de våga starta om? Enbart på grund av majoritetens prestige har
            de hamnat i denna situation.
          </note>
          <note n="5d34bd5a">
            Anf. 95 ROSE-MARIE FREBRAN (kds)
          </note>
          <note n="8dc1e5b2">
            Fru talman! Det är inte första gången som vi pratar om svuxa
            i kammaren under det här riksmötet, och under det förra. Vi har
            haft anledning att göra det vid olika tillfällen, inte minst i
            frågestunder, då vi har tagit upp det med olika statsråd. Det
            har också varit aktuellt på många sätt genom olika typer av uppvaktningar.
          </note>
          <note n="7c91e19e">
            Det gäller självfallet barntillägget inom svuxa.
          </note>
          <note n="43d41566">
            Alla de farhågor som man har haft anledning att hysa när det
            gäller konsekvenserna av borttagande har besannats, eftersom väldigt
            många, främst ensamstående mödrar, inte har haft möjlighet att
            fortsätta sina studier.
          </note>
          <note n="0b904b61">
            Om det är några som behöver ett kunskaps- och kompetenslyft är
            det just den här gruppen av kvinnor, med låg utbildning, lågavlönade
            arbeten, perioder av arbetslöshet och barn att dra försorg om.
            Om de inte behöver detta, vilka behöver det då? Om dessa inte
            behöver det allra mest, vilka skulle i så fall behöva det? Jag
            kan inte tänka mig några andra grupper, utan det här är för mig
            den allra viktigaste gruppen när det gäller att satsa på detta
            kunskaps- och kompetenslyft på grundnivå. Det handlar t.o.m. om
            grundskolenivå och sedan gymnasienivå.
          </note>
          <note n="48afaa1b">
            Alla talar väldigt mycket om behovet av att höja kompetensen
            för hela arbetskraften i landet. Men även här måste man kunna
            peka ut grupper som mer än någon annan behöver detta. Om man kan
            vara överens om att det finns en grupp som är i skriande behov
            av detta, som inte har någon framtid på arbetsmarknaden utan att
            få höja sin kompetens, borde man också kunna vara överens om att
            man skall göra det möjligt för den här gruppen människor att bedriva
            de studier som de behöver.
          </note>
          <note n="9e1b0ef5">
            Satsningen på utbildningsplatser, dvs. på den kvantitativa delen
            när det gäller utbildningen, riskerar att delvis bli en flopp,
            om man inte gör det möjligt för dem som bäst behöver den här utbildningen
            att tillgodogöra sig den, genom att de får möjlighet att finansiera
            sina studier.
          </note>
          <note n="2829a87c">
            Studiestödsutredningen har nämnts här tidigare, och den är försenad.
            När den har kommit med sina förslag skall de remissbehandlas,
            och så småningom skall det komma en proposition hit till kammaren.
            Jag är tveksam till om man kommer fram med något förslag som verkligen
            gynnar den här gruppen.
          </note>
          <note n="e0057257">
            När man behandlar alla studenter, oavsett nivå och oavsett förhållanden,
            på samma sätt och bestämmer en högsta summa för möjlighet till
            lån och bidrag, som är lika för alla dessa, kommer man inte att
            lösa problemet, åtminstone inte för de ensamstående mödrarna med
            ett eller flera barn.
          </note>
          <note n="b2b69425">
            Idealt sett, sägs att det här skall lösas inom familjepolitiken.
            Det finns inget instrument inom familjepolitiken som löser det
            här, så jag undrar hur det skall lösas. Det är min fråga till
            Socialdemokraterna.
          </note>
          <note n="c92b89c1">
            Jag uppfattar det så att barntillägget inom svuxa fortfarande
            är borta på grund av principskäl och sedan prestigeskäl.
          </note>
          <note n="dde49030">
            I det jämlika Sverige, där alla skall behandlas lika, och i det
            socialdemokratiska Sverige skall alla - med betoning på alla -
            vara med och spara. Dels skall barntillägget tas bort i svuxa
            därför att det inte finns i det andra studiemedlet, dels skall
            den här gruppen vara med och kraftfullt spara därför att andra
            grupper skall spara. Alla skall vara med och spara - det låter
            jätterättvist när man hör det. Men man måste tänka på, att när
            vi började med sparpaket fanns det människor som inte hade några
            marginaler. Nu fortsätter vi med det ena och det andra, och alla
            skall vara med varje gång, även de som inte ens hade någon marginal
            i första omgången. Var skall vi då hamna? Är det inte vi andra,
            som har marginalerna, som skall ta det här?
          </note>
          <note n="68689973">
            Jag yrkar bifall till reservationen.
          </note>
          <note n="bf64b66e" type="speaker">
            Anf. 96 MONA BERGLUND
          </note>
          <note n="8c11fd6e">
            NILSSON (s)
          </note>
          <note n="5482ba45">
            Fru talman! Sverige är fortfarande i ett sådant ekonomiskt svårt
            läge att vi inte har råd med att sluta saneringen av finanserna.
          </note>
          <note n="7b4e21cf">
            I ett rättvist och jämställt samhälle måste människor själva
            ha möjlighet att försörja sig på eget arbete.
          </note>
          <note n="67c609fd">
            Som alla här i kammaren vet, är studiestödet inte det enda området
            som är utsatt för besparingar -
          </note>
          <note n="648af1bf">
            nödvändiga besparingar för att vi skall komma till rätta med
            Sveriges dåliga ekonomiska situation.
          </note>
          <note n="43d0e62f">
            Vi socialdemokrater står fortfarande fast vid att vår största
            uppgift är att bekämpa arbetslösheten. Om vi vill ha ett samhälle
            byggt på att människor själva försörjer sig på eget arbete måste
            vi komma till rätta med obalansen i ekonomin. Det är ett måste
            för att bekämpa arbetslösheten.
          </note>
          <note n="4783e46f">
            För att skapa goda förutsättningar för ekonomisk tillväxt och
            för att människor bättre skall kunna möta de krav som framtidens
            arbetsmarknad kan ställa, vill vi socialdemokrater satsa 10 miljarder
            kronor på att höja utbildnings- och bildningsnivån i hela det
            svenska samhället.
          </note>
          <note n="b40fcb31">
            Fru talman! Jag, precis som andra riksdagsledamöter, blir ofta
            uppvaktad av allmänheten. Jag förstår verkligen de ensamstående
            föräldrarnas svåra situation, framför allt situationen för de
            lågavlönade kvinnorna, som under arbetslöshet vill fortbilda sig
            för att ha en bättre möjlighet på arbetsmarknaden. Jag förstår
            deras svåra situation till följd av slopandet av barntillägget.
            Det är alltid ett hårt slag att i svåra tider ta bort så behjärtansvärda
            saker, som skapats i bra ekonomiska tider.
          </note>
          <note n="742edf61">
            Men jag vill påpeka att det med barntillägget inom svux och svuxa
            fanns vissa orättvisor, med tanke på att de som uppbär a-kassa
            eller utbildningsbidrag inte fick något barntillägg utbetalat.
            Det är ett perspektiv som man bör ha med i beräkningen.
          </note>
          <note n="4fd0aa38">
            Fru talman! Jag vill hänvisa till den parlamentariska kommitté
            som regeringen tillsatte i december
          </note>
          <note n="225787c8">
            1994. Den s.k. Studiestödsutredningen, där samtliga partier finns
            representerade, kommer med sitt slutbetänkande i juni. Mycket
            tyder på att dess förslag till samordnat studiestöd kommer att
            tillgodose de brister som uppstod i samband med barntilläggets
            borttagande, åtminstone för det stora flertalet. Detta görs främst
            genom en kraftig höjning av bidragsdelen och ett fast fixerat
            totalbelopp - något som kommer att gynna de lågavlönade.
          </note>
          <note n="a6f00032">
            Fru talman! Det finns enligt majoriteten i utskottet stor anledning
            för såväl regeringen som Studiestödsutredningen att särskilt uppmärksamma
            och överväga vilka åtgärder som behöver vidtas för att intentionerna
            bakom vuxenstudiestödet skall kunna förverkligas.
          </note>
          <note n="2ff7654f">
            Utskottet anser dock att det inte finns anledning för riksdagen
            att förorda att barntillägget i svux och svuxa skall återinföras,
            utan den samlade bedömningen av hur tillgängligt utrymme för vuxenstudiestöd
            bäst kan användas borde ankomma på regeringen.
          </note>
          <note n="7aa19b97">
            Studiestödsutredningens arbete borde därvid kunna ge vägledning.
          </note>
          <note n="e3f44857">
            Fru talman! Jag yrkar bifall till hemställan i socialförsäkringsutskottets
            betänkande nr 5, moment 4, och avslag på reservationen.
          </note>
          <note n="473aa048">
            Anf. 97 SIGGE GODIN (fp) replik
          </note>
          <note n="fb7158d8">
            Fru talman! Jag har litet svårt att förstå när Socialdemokraterna
            talar om att alla måste spara och spara rätt över, inte efter
            förmåga och inte utifrån något solidaritetstänkande, att svaga
            grupper måste lösas ut.
          </note>
          <note n="3af3bcd6">
            Visst skall vi spara. Vi i Folkpartiet har ofta anklagats för
            att klämma åt människor väldigt hårt när vi sparar.
          </note>
          <note n="9cb7a45f">
            Det som skedde under de borgerliga åren var ändå en bagatell
            i förhållande till det sätt på vilket socialdemokratiska regeringar
            sparar i dag.
          </note>
          <note n="76d5516e">
            Jag frågar socialdemokraterna: När Göran Persson talar om utbildningslyftet,
            att man skall satsa miljarder på utbildning för människor, har
            ni ingen känsla av att det ekar tomt och innehållslöst när ni
            klämmer åt en sådan grupp som ensamstående med barn när barntillägget,
            som ni inte kan acceptera, inte kostar speciellt mycket? Ni säger
            att man får lösa problemet i Studiestödsutredningen. Ja, fram
            till dess hade man ju kunnat ha barntillägget kvar, för det är
            faktiskt en mycket liten kostnad.
          </note>
          <note n="c7178e14">
            Jag har tagit kontakt med vår representant i utredningen och
            frågat hur man ämnar lösa frågan. För närvarande finns ingen lösning
            och det ser inte ut att finnas någon framöver heller. Därför hävdar
            Folkpartiet att barntillägget borde återinföras och vara kvar
            så länge man inte hittar en sådan lösning. Det kommer också att
            vara det krav som vi kommer att ställa i utredningen, om jag förstod
            vår representant rätt i all hast.
          </note>
          <note n="2d6bd56b">
            Är det på det här sättet vi skall bedriva politik i ett socialdemokratiskt
            samhälle? Eller skall svaga grupper, ensamstående med barn, handikappgrupper,
            m.fl., särbehandlas så långt möjligt? Min fråga kvarstår:
          </note>
          <note n="9e1eff9b">
            Hur skall ni hantera de grupperna?
          </note>
          <note n="84f14954" type="speaker">
            Anf. 98 MONA BERGLUND NILSSON (s)
          </note>
          <note n="fa23134a">
            replik
          </note>
          <note n="d82623a0">
            Fru talman! Jag håller med Sigge Godin om att det finns många
            saker som man just för tillfället inte kan säga exakt hur de skall
            se ut. Men utbildning, Sigge
          </note>
          <note n="2c301b91">
            Godin, är oerhört viktig.
          </note>
          <note n="ee3f2c5b">
            När det gäller de ensamstående föräldrarna tror jag att man över
            huvud taget måste se över vilken hjälp det är som de skall ha
            i framtiden.
          </note>
          <note n="8b4dfe35">
            Jag vill fortfarande hänvisa till vad Studiestödsutredningen
            kommer fram till. Jag hoppas och tror att där kommer direktiv
            som särskilt skall hjälpa de ensamstående föräldrarna.
          </note>
          <note n="0fbc317d">
            Anf. 99 SIGGE GODIN (fp) replik
          </note>
          <note n="2c39f793">
            Fru talman! Jag tar de orden till mig och konstaterar att socialdemokraterna
            från och med i dag i Studiestödsutredningen kommer att verka för
            att den här frågan blir löst, eftersom vi är helt överens om det.
            Då kommer ni också att få stöd av Folkpartiet.
          </note>
          <note n="5da6dc24" type="speaker">
            Anf. 100 MONA BERGLUND NILSSON (s)
          </note>
          <note n="fa23134a">
            replik
          </note>
          <note n="b2574b30">
            Fru talman! Jag kan inte lova någonting i dag. Det vet Sigge
            Godin lika väl som jag. Vi kan bara framföra de åsikter som vi
            har kommit fram till.
          </note>
          <note n="509ea0d0">
            Anf. 101 ROSE-MARIE FREBRAN (kds)
          </note>
          <note n="fa23134a">
            replik
          </note>
          <note n="4efe82fa">
            Fru talman! Vi kristdemokrater är lika överens med socialdemokraterna
            som någon annan om att det måste sparas i statsfinanserna. Utgifter
            måste finansieras. Men det är inte detta det handlar om.
          </note>
          <note n="b06e87a4">
            Jag kan med hundraprocentig säkerhet utlova att när vi lägger
            fram vår ekonomiska motion den 2 maj kommer vi att ha ett minst
            lika starkt eller starkare budgetsaldo än det socialdemokraterna
            har presenterat. Men återigen, det är inte detta det handlar om.
          </note>
          <note n="1f4fee33">
            Vi anser på samma sätt att man måste ge ekonomin goda möjligheter
            genom att sanera. Men finns det någon annan grupp som ni socialdemokrater
            kan peka på som har fått kännas vid en motsvarande försämring
            av sin ekonomi som gruppen ensamstående mödrar som tidigare studerade
            med svuxa inklusive barntillägg? Finns det någon annan grupp?
          </note>
          <note n="4ed1992d" type="speaker">
            Anf. 102 MONA BERGLUND NILSSON (s)
          </note>
          <note n="fa23134a">
            replik
          </note>
          <note n="f90068e9">
            Fru talman! Rose-Marie Frebran tar upp en särskild grupp. Jag
            kan inte i dag rabbla upp hur många det är som har blivit lidande
            av dessa besparingar.
          </note>
          <note n="ea08932c">
            Men det finns säkert många fler än ensamstående föräldrar. I
            dag befinner sig faktiskt många på kanten av den ordinarie arbetsmarknaden.
            Långa perioder av sjukskrivningar eller socialt bidrag är vanliga.
            Dålig utbildning och bristande självförtroende är faktiskt orsak
            till att vi skall få en satsning på utbildning.
          </note>
          <note n="4a26406f">
            Det är klart att detta måste brytas, Rose-Marie
          </note>
          <note n="c60e967c">
            Frebran. Men jag tycker inte att det bryts genom att man inför
            barntillägget igen.
          </note>
          <note n="c40f56ec">
            Jag vill återkomma till att säga att jag tycker att vi skall
            vänta och se vad Studiestödsutredningen kommer fram till i juni
            månad.
          </note>
          <note n="ce09a44d">
            Anf. 103 ROSE-MARIE FREBRAN (kds)
          </note>
          <note n="fa23134a">
            replik
          </note>
          <note n="147871e8">
            Fru talman! Nej, jag förväntade mig inte heller att få exempel
            på någon grupp, för jag tror inte att socialdemokraterna kan plocka
            fram en sådan som har fått vidkännas samma ekonomiska neddragning
            som ensamstående mödrar som tidigare studerade med svuxa inklusive
            barntillägg.
          </note>
          <note n="03d729a7">
            Såvitt jag vet är Berit Andnor den enda socialdemokrat som rent,
            klart och tydligt och utan att svänga sig i den här kammaren har
            erkänt att ur ett jämställdhetsperspektiv var det ett misstag
            att ta bort barntillägget i svuxa. Jag beklagar verkligen om hon
            är så ensam.
          </note>
          <note n="a64a44ac">
            Vad är då det socialdemokratiska rådet till dessa ensamstående
            mödrar? Vad skall de göra som inte kunde fortsätta att studera?
            Vi har sett hur siffrorna har gått ned. Vad har ni för lösning?
            Hur ser deras framtid ut?
          </note>
          <note n="843ae128" type="speaker">
            Anf. 104 MONA BERGLUND NILSSON (s)
          </note>
          <note n="fa23134a">
            replik
          </note>
          <note n="f90591e8">
            Fru talman! Jag vill återkomma till det som jag har sagt vid
            ett flertal tillfällen nu, att jag tycker att vi skall vänta och
            se vad Studiestödsutredningen kommer fram till i juni månad.
          </note>
          <note n="d211a4af" type="speaker">
            Anf. 105 EWA LARSSON (mp)
          </note>
          <note n="4e4be466">
            Fru talman! Jag vill passa på att göra en extra markering från
            Miljöpartiets sida av hur vi ser på regeringens bakvända politik.
            Jag vill också poängtera några fromma förhoppningar på Studiestödsutredningen.
          </note>
          <note n="4ba92fd2">
            Först lotsar regeringen fram ett beslut om att ta bort det skattepliktiga
            barntillägget från de vuxenstuderande. Sedan tillsätter man en
            studiestödskommitté
          </note>
          <note n="f03c4aac">
            med direktiv att se över hur bl.a. jämställdheten för de studerande
            kan öka och hur vi kan minska den sociala snedrekryteringen till
            högskolorna.
          </note>
          <note n="a9c0b7e0">
            När i princip alla organisationer som hanterar frågor kring vuxenstuderandes
            situation säger att konsekvenserna av ett borttagande av barntillägget
            kommer att medföra studieavbrott negligeras det. Däremot lovar
            regeringen att noga följa utvecklingen, precis som om det inte
            vore regeringens förbaskade skyldighet.
          </note>
          <note n="4cb2d57a">
            Så blev det då som alla med kompetens inom området hade sagt
            - ensamstående med barn, i synnerhet på folkhögskolor, avbröt
            sina studier för att passivt lyfta socialbidrag eller, som en
            del valde, för att skuldsätta sig för att skaffa grundläggande
            utbildning.
          </note>
          <note n="846c67de">
            Studiemedel ger ett högre totalbelopp. De som valde att skuldsätta
            sig var de som har ett lägre särskilt vuxenstudiestöd, en lägre
            a-kassenivå. Det är mest kvinnor, så klart.
          </note>
          <note n="302862e8">
            Den här utvecklingen förvånar ingen. Det som förvånar oss är
            regeringens cynism. När kritiken av de ensamstående föräldrarnas
            sammantagna svåra ekonomiska situation inte tystnade tillsatte
            regeringen av ren utmattning en utredning. Utredningen bekräftar
            att situationen är svår, att vissa grupper, såsom ensamstående
            med barn, drabbats synnerligen hårt av alla sparbeting. Då får
            studiestödskommittén ett tilläggsdirektiv, ett bland flera.
          </note>
          <note n="2d2bf0e6">
            Kommittén skall beakta rapporten om de ensamstående föräldrarna
            i övervägandet om hur studier skall kunna underlättas för dem
            med stor försörjningsbörda. Men kommitténs uppgift är också att
            föreslå ett samlat studiestödssystem. De här uppdragen går inte
            ihop.
          </note>
          <note n="8b3fcd19">
            Familjepolitiken skall inte blandas ihop med utbildningspolitiken.
            Jag tycker att det är skamligt att bolla runt med ansvarsfrågan
            på det här sättet. Ensamstående studerande föräldrars ekonomiska
            situation skall lösas utan socialbidragsberoende.
          </note>
          <note n="4083c77f">
            Utskottet påtalar nu att barntillägget i studiemedelssystemet
            togs bort redan 1989. Det är ett helt korrekt påpekande. Det barntillägget
            var ett lån. Skälet för att ta bort det var att barnfamiljer inte
            skulle behöva skuldsätta sig mer än andra grupper i samhället.
            Familjens situation skulle lösas inom socialförsäkringssystemets
            ram.
          </note>
          <note n="ce103192">
            Ja, så sades det då, och det lät ju rimligt. Men ingenting har
            skett inom försäkringssystemet som har gynnat barnfamiljer.
          </note>
          <note n="3457c9da">
            I stället används nu det tidigare borttagna, lånebaserade barntillägget
            som ett tillhygge för att legitimera att det skattepliktiga bidraget
            för barn tas bort. Vem tror regeringen egentligen att den lurar?
            Säg ärligt i stället: Vi tycker att det är bra som det är.
          </note>
          <note n="0ce03c28">
            Miljöpartiet anser inte att det är bra som det är, och vi kommer
            att fortsätta att avsätta medel för att återinföra barntillägget
            för särskilt vuxenstuderande till dess att barnfamiljernas ekonomiska
            situation verkligen åtgärdas inom socialförsäkringssystemet. Vi
            hoppas på fortsatt kraftfulla protester från de närmast sörjande,
            och vi noterar med tillfredsställelse att
          </note>
          <note n="6e277a1f">
            Kommunförbundet protesterar mot att allt fler människor, däribland
            en stor del ensamstående med barn, vältras över till socialbidragsberoende.
          </note>
          <note n="0406b511">
            Nu pratar Mona Berglund Nilsson om nödvändiga besparingar. Det
            ställer vi i Miljöpartiet upp på, men det här är ingen besparing.
            Det är mänskligt lidande, och det innebär kostnader.
          </note>
          <note n="e55ca6c0">
            Mona Berglund Nilsson säger också att hon förstår att det är
            svårt för lågutbildade kvinnor som vill utbilda sig. Vill inte
            regeringen att de skall utbilda sig då? Vad vill regeringen egentligen?
          </note>
          <note n="e37ee632">
            Att höja bidraget för alla - som Mona Berglund
          </note>
          <note n="54644782">
            Nilsson sade att kommittén funderar på att föreslå -
          </note>
          <note n="cabb2b00">
            hjälper inte dem som har extra kostnader. Däremot minskar det
            skuldsättningen för alla, och det är bra.
          </note>
          <note n="cd87957b">
            Jag vill påstå att regeringens politik leder till minskad jämställdhet
            och till ökad snedrekrytering till högskolorna. Jag kommer att
            försätta att påstå det tills motsatsen är bevisad.
          </note>
          <note n="c392bd19">
            Överläggningen var härmed avslutad.
          </note>
          <note n="3cc902a3">
            (Beslut fattades efter 16 §)
          </note>
          <note n="e310566a">
            13 § Vissa ersättningar till sjukvårdshuvudmännen m.m. för år
            1996
          </note>
          <note n="70e42b86">
            Föredrogs
          </note>
          <note n="949c89ec">
            Socialutskottets betänkande 1995/96:SoU13
          </note>
          <note n="af8236cb">
            Vissa ersättningar till sjukvårdshuvudmännen m.m.
          </note>
          <note n="b5ec1352">
            för år 1996 (skr. 1995/96:122)
          </note>
          <note n="5fab8f60" type="speaker">
            Anf. 106 STIG SANDSTRÖM (v)
          </note>
          <note n="8cbb20be">
            Fru talman! Detta är inget stort ärende. Det är snarare ett sådant
            ärende som brukar passera ganska obemärkt, även om det handlar
            om drygt 1 300 miljoner. Enligt min mening finns det en politisk
            sprängkraft i det här som jag vill göra kammaren uppmärksam på.
          </note>
          <note n="39c2ebd1">
            Det gäller en post som handlar om 30 miljoner.
          </note>
          <note n="58d68bb7">
            Det är de medel som nu avsätts till de diabetessjuka.
          </note>
          <note n="252b5d44">
            Det är ett förslag från en utredning som jag själv har suttit
            med i och som heter HSU 2000. Vi föreslog att man skall upprätta
            särskilda vårdprogram för diabetiker och att även det fria insulinet
            skall ingå i dessa vårdprogram.
          </note>
          <note n="ba46f0d8">
            Jag vill nämna detta därför att det har funnits starka krafter
            för att ta bort detta fria läkemedel. Det är inte en slump att
            det här förslaget har kommit nu, utan det är en eftergift för
            den samlade handikapprörelsen och för den kamp som vi från Vänsterpartiet
            har fört för att bevara de fria läkemedlen för svårt kroniskt
            sjuka.
          </note>
          <note n="d3ef3c46">
            Vi är naturligtvis tacksamma för att vi lyckades så långt. Men
            det är 31 diagnosgrupper som blir utan sina fria läkemedel. Från
            utredningens sida har vi sagt att man på sikt skall utvidga dessa
            vårdprogram till övriga diagnosgrupper. Det står också i det betänkande
            vi nu diskuterar att Socialdepartementet och
          </note>
          <note n="23afe8df">
            Landstingsförbundet är överens om detta.
          </note>
          <note n="976b26a7">
            I betänkandet heter det vidare: "- - - parterna anser att s.k.
            vårdkontrakt bör upprättas för sådana patientgrupper där det finns
            en tydlig diagnos och konsensus om adekvata behandlingsåtgärder.
            För att vårdkontrakt skall kunna upprättas är det viktigt att
            vårdprogram utarbetas. Detta kan ske såväl centralt, på nationell
            nivå, som lokalt inom respektive landstingsområde."
          </note>
          <note n="6d4800ad">
            Nu har vi till det här betänkandet fogat en reservation om reumatikerna,
            som vi anser kan vara en sådan grupp som man kan gå vidare med.
            Det är många grupper som återstår. För vår del tycker vi att det
            på sätt och vis är ett nytänkande inom sjukvården att man ser
            till hela terapikedjan och inte bara läkemedlet eller en enskild
            åtgärd. Vi tror att det är ett framsteg att man tar ett helhetsgrepp
            på sjukdomen och patientens situation och utarbeta vårdprogram.
          </note>
          <note n="40df5347">
            Därför skulle jag vilja yrka bifall till den reservation som
            Vänsterpartiet har i det här ärendet. Det är en riktningsangivelse
            för hur vi kan gå vidare med detta nytänkande. I övrigt har jag
            ingenting att anmärka.
          </note>
          <note n="8a66f110" type="speaker">
            Anf. 107 PER LAGER (mp)
          </note>
          <note n="349ee40a">
            Fru talman! Det har hänt en hel del på vårdområdet sedan vi skrev
            vår motion under den allmänna motionstiden för drygt ett år sedan.
            Jag tänker då bl.a.
          </note>
          <note n="a9260741">
            på den utvidgade vårdgarantin. Ett tag såg det också ut som om
            vårdköerna skulle kunna hamna inom acceptabla gränser, men så
            ökade väntetiderna igen, både enligt utskottets bedömning och
            enligt uppgifter i medierna.
          </note>
          <note n="9841a3ea">
            Jag har en god vän som för ett par år sedan råkade ut för en
            slemsäcksinflammation i den ena axeln. Det är ingen ovanlig åkomma,
            men den medför ett lidande, en klart nedsatt arbetsförmåga och
            sjukskrivning.
          </note>
          <note n="28364c73">
            Med en relativt enkelt operation kan man snabbt återställa axelns
            och armens funktion och helt ta bort smärtan.
          </note>
          <note n="e5ff2877">
            Min vän fick besked om att en sådan operation kunde bli aktuell
            första om cirka sex månader. Det fanns ingen ledig operationskapacitet
            att erbjuda inom landstinget eller i det landstingskommunala samarbetet.
            Sex månaders sjukskrivning - det innebär stora kostnader för arbetsplatsen
            och för staten och medför ett onödigt mänskligt lidande, minskad
            livskvalitet.
          </note>
          <note n="fa437b15">
            Min vän valde då att vända sig till en privat kirurg, betala
            15 000 kr ur egen ficka och få operationen genomförd inom en vecka.
            På så sätt kunde hon snabbt återvända till sin arbetsplats, slippa
            det personliga lidandet och sparade samtidigt in minst
          </note>
          <note n="0e1b00f1">
            60 000 kr åt staten i bara den förkortade väntetiden.
          </note>
          <note n="85d90f36">
            De försök som gjordes att få försäkringskassan med på en hel-
            eller delfinansierad lösning var inte framgångsrika, trots att
            alla skulle ha tjänat på det. Den smidigheten finns fortfarande
            inte i systemet när det gäller medicinska tjänster.
          </note>
          <note n="48134465">
            Den här lilla berättelsen var upprinnelsen till
          </note>
          <note n="5951adbe">
            Miljöpartiets motion om att förkorta operationsköerna. Vi föreslår
            i motionen att en utredning tillsätts för att undersöka möjligheterna
            att upprätta ett register över den samlade lediga operationskapaciteten
            i hela landet - inte bara, som i dag, inom vissa regioner.
          </note>
          <note n="b06738fa">
            Avsikten är att underlätta och bättre utnyttja den lediga operationskapaciteten.
          </note>
          <note n="180b67d7">
            Det finns i dag ett register på Landstingsförbundet för de tolv
            tillstånd som omfattas av vårdgarantin. Det gäller från årsskiftet
            1995/96 och innehåller bl.a.
          </note>
          <note n="ea0834c6">
            skattade väntetider. Men vad gäller övriga tillstånd tycks det
            inte finnas intresse av att föra register. Varför inte låta t.ex.
            Socialstyrelsen upprätta ett sådant?
          </note>
          <note n="fe700952">
            Där införs ju redan uppgifter om alla utförda operationer och
            om sluten vård. Det var i mitten av 80-talet som Socialstyrelsen
            slutade med att samla in uppgifter om köer och väntetider på vård
            i den svenska sjukvården.
          </note>
          <note n="8753c4f9">
            Vi menar i vår motion också att möjligheterna till transfereringar
            mellan sjukvården och försäkringskassan måste utredas. Att få
            en patient tillbaka till arbetslivet igen så fort det är lämpligt
            och möjligt måste vara ett självklart mål. Transfereringssystemet
            behöver inte vara krångligt. Det som i dag finns för rehabiliteringstjänster
            borde självklart också kunna utvidgas till att omfatta medicinska
            tjänster.
          </note>
          <note n="008fc13e">
            En ytterligare fråga vi tar upp i vår motion handlar om att prioriteringen
            av vårdgarantins tolv tillstånd kan få en diskriminerande effekt.
            Skapas här något av det vi ibland kallar för "gräddfil"? Det är
            viktigt att få bort alla långa väntetider för att spara mänskligt
            lidande och pengar. Vi menar också att det nu är hög tid för en
            omfattande etikdiskussion i de här prioriteringsfrågorna.
          </note>
          <note n="ccde1c80">
            Fru talman! Med det här vill jag yrka bifall till reservation
            2 under moment 3.
          </note>
          <note n="b113d23b" type="speaker">
            Anf. 108 CONNY ÖHMAN (s)
          </note>
          <note n="8c69de60">
            Fru talman! I detta betänkande behandlas i huvudsak två saker,
            dels vissa ersättningar för 1996 till sjukvårdshuvudmännen, dels
            fem motioner från allmänna motionstiden.
          </note>
          <note n="acce29f0">
            Beträffande överenskommelsen om ersättningen till sjukvårdshuvudmännen
            råder det bred politisk enighet. Jag vill därför inskränka mig
            till att notera två positiva saker i överenskommelsen.
          </note>
          <note n="73d3a19d">
            För det första har parterna varit överens om att ytterligare
            något förstärka ramen för psykoterapeutisk verksamhet varigenom
            tillgången till psykoterapibehandlingar kan förstärkas något ytterligare.
          </note>
          <note n="a3fb5ef1">
            För det andra har parterna varit eniga om att diabetiker under
            1996 som första patientgrupp skall erbjudas ett s.k. vårdkontrakt
            utformat utifrån ett nationellt vårdprogram. Avsikten är dessutom
            att under innevarande år gå vidare med ytterligare ett par patientgrupper.
            Den motion som handlar om diabetes och som behandlas i detta betänkande
            blir därmed väl tillgodosedd genom denna överenskommelse.
          </note>
          <note n="3d61c1b0">
            De två reservationer som fogats till betänkandet handlar dels
            om rehabiliteringsresurser för reumatiker, dels om ett krav på
            att frågan om ett nationellt register över all ledig operationskapacitet
            skall utredas.
          </note>
          <note n="9c71cd19">
            Bra rehabiliteringsresurser för reumatiker - liksom för många
            andra patientgrupper - är självfallet viktigt.
          </note>
          <note n="25e83462">
            Men jag tycker att det är svårt att instämma i argumentationen
            i Vänsterpartiets reservation. Det kan aldrig vara fel om ett
            landsting kan erbjuda sina invånare vårdresurser på hemmaplan
            i stället för att remittera patienter till avlägset belägna vårdenheter
            - detta självfallet under förutsättning att erbjuden vård är av
            bra eller likvärdig kvalitet. Att som Vänsterpartiet gör i sin
            reservation ta det förhållandet att ett antal landsting prioriterar
            resurser på hemmaplan som intäkt för att vårdresurserna och rehabiliteringsresurserna
            minskar tycker jag är ett något konstigt resonemang.
          </note>
          <note n="b8aff811">
            När det gäller operationskapaciteten vill jag konstatera att
            det inom de flesta svenska sjukvårdsregioner i dag redan finns
            ett system i full drift för att hålla reda på köer och operationskapacitet.
            Jag har själv som landstingspolitiker i min egen sjukvårdsregion
            varit med om att fatta beslut om införandet av ett sådant system.
            Erfarenheterna visar att viss operationskapacitet utnyttjas via
            detta system, men att den övervägande majoriteten invånare ändå
            föredrar att opereras så nära sin egen bostadsort som möjligt.
          </note>
          <note n="aa0829d3">
            Beträffande Per Lagers synpunkter på samverkan mellan rehabilitering
            och sjukvårdsförsäkring och mellan sjukvård och sjukförsäkring
            vill jag bara konstatera att dessa frågor är föremål för överväganden
            på många håll. När det gäller rehabiliteringsdelen är detta frågor
            som är högaktuella just nu i Sjuk- och arbetsskadekommitténs arbete.
          </note>
          <note n="5456d4ef">
            Fru talman! Jag vill yrka bifall till hemställan i utskottets
            betänkande och avslag på de båda reservationerna.
          </note>
          <note n="63145255" type="speaker">
            Anf. 109 STIG SANDSTRÖM (v)
          </note>
          <note n="5f7828d4">
            Fru talman! Argumenteringen i vår motion bygger på att reumatiker
            är beroende av specialister. Reumatikerförbundet har som Conny
            Öhman själv känner till två egna sjukhus som man har satsat väldigt
            hårt på.
          </note>
          <note n="09ab94d8">
            Dessa sjukhus finns i Östersund och i Stenshult i
          </note>
          <note n="4df0e4c7">
            Halland.
          </note>
          <note n="fb08a204">
            Eftersom jag jobbar inom länssjukvården i södra
          </note>
          <note n="1359323c">
            Älvsborg vet jag av egen erfarenhet att man från länssjukvården
            upphör att remittera till just dessa sjukhus i trängda tider.
            Man tycker att det kostar för mycket. Men då kan man samtidigt
            rycka undan underlaget för dessa två specialistsjukhusen som Reumatikerförbundet
            anser vara väldigt värdefulla. Det är från den synpunkten som
            vi har uppmärksammat detta i vår argumentering. Vi har pekat på
            det förhållandet att man måste göra en viss skillnad mellan olika
            sjukdomstyper.
          </note>
          <note n="5451cdc9" type="speaker">
            Anf. 110 CONNY ÖHMAN (s)
          </note>
          <note n="3fa1ece4">
            Fru talman! Jag är medveten om att detta på sikt kan innebära
            en risk för dessa båda sjukhus. Men jag vill påstå att om man
            för samma summa pengar kan erbjuda mera vård genom att organisera
            den på hemmaplan under förutsättning att vårdkvaliteten är likvärdig
            eller bättre, så är detta i dessa kärva ekonomiska tider ändå
            att föredra. Genom de kontakter som jag har haft med reumatiker
            har jag kommit underfund med att merparten av dessa föredrar att
            vårdas på hemmaplan om den möjligheten kan erbjudas.
          </note>
          <note n="6a083c9e" type="speaker">
            Anf. 111 STIG SANDSTRÖM (v)
          </note>
          <note n="c1d5d7b4">
            Fru talman! Okej, det kan väl vara bra om man kan vårdas på hemmaplan.
            Men jag tror också att reumatikerna är väldigt rädda om sina sjukhus.
            Det var inte det som var huvudpoängen i min ursprungliga argumentering,
            utan det var att man borde upprätta vårdprogram för reumatiker
            på ett nationellt plan.
          </note>
          <note n="3ffc085f" type="speaker">
            Anf. 112 CONNY ÖHMAN (s)
          </note>
          <note n="31383da3">
            Fru talman! Men det var ju inte det som var innehållet i er reservation.
            När det gäller vårdprogram för reumatiker kan jag mycket väl tänka
            mig att det är en sådan sjukdomsgrupp som i framtiden kommer att
            bli föremål för vårdprogram.
          </note>
          <note n="c392bd19">
            Överläggningen var härmed avslutad.
          </note>
          <note n="e26c7aa2">
            (Beslut fattades efter 16 §.)
          </note>
          <note n="c71bc183">
            14 § Allmänna arvsfonden
          </note>
          <note n="70e42b86">
            Föredrogs
          </note>
          <note n="21d4090e">
            Socialutskottets betänkande 1995/96:SoU14
          </note>
          <note n="53190fc7">
            Allmänna arvsfonden (prop. 1995/96:138)
          </note>
          <note n="e5761758">
            Talmannen konstaterade att ingen talare var anmäld.
          </note>
          <note n="e26c7aa2">
            (Beslut fattades efter 16 §.)
          </note>
          <note n="34c5441e">
            15 § Vissa internationella ungdomsfrågor
          </note>
          <note n="70e42b86">
            Föredrogs
          </note>
          <note n="69303c89">
            Kulturutskottets betänkande 1995/96:KrU10
          </note>
          <note n="38aed1e0">
            Vissa internationella ungdomsfrågor (prop.
          </note>
          <note n="14b080ca">
            1995/96:144)
          </note>
          <note n="e5761758">
            Talmannen konstaterade att ingen talare var anmäld.
          </note>
          <note n="e26c7aa2">
            (Beslut fattades efter 16 §.)
          </note>
          <note n="9c60ab5a">
            16 § Forskning inom skogs- och livsmedelsindustrierna
          </note>
          <note n="70e42b86">
            Föredrogs
          </note>
          <note n="0f019934">
            Näringsutskottets betänkande 1995/96:NU19
          </note>
          <note n="f36d4235">
            Forskning inom skogs- och livsmedelsindustrierna
          </note>
          <note n="e5761758">
            Talmannen konstaterade att ingen talare var anmäld.
          </note>
          <note n="d00376f1">
            KU27 Arvode m.m. till Sveriges företrädare i Europaralamentet
            m.m.
          </note>
          <note n="4843de07">
            Kammaren biföll utskottets hemställan.
          </note>
          <note n="b505b7de">
            SkU26 Upphävande av vissa äldre skatteförfattningar
          </note>
          <note n="4843de07">
            Kammaren biföll utskottets hemställan.
          </note>
          <note n="200efebf">
            LU21 Produktsäkerhetslagen och offentlig verksamhet
          </note>
          <note n="5af1eb3a">
            Mom. 1 (ändring i produktsäkerhetslagen)
          </note>
          <note n="91e0ed82">
            1. utskottet
          </note>
          <note n="090457a6">
            2. res. 1 (m)
          </note>
          <note n="495f4b20">
            3. res. 2 (fp)
          </note>
          <note n="569695e2">
            Förberedande votering:
          </note>
          <note n="cc2570a0">
            80 för res. 1
          </note>
          <note n="af07cf7b">
            35 för res. 2
          </note>
          <note n="3bb5181a">
            191 avstod
          </note>
          <note n="8d1177c0">
            43 frånvarande
          </note>
          <note n="21452ec6">
            Kammaren biträdde res. 1.
          </note>
          <note n="5b803b6b">
            Huvudvotering:
          </note>
          <note n="073c0e6a">
            188 för utskottet
          </note>
          <note n="55c39758">
            87 för res. 1
          </note>
          <note n="e1fc2514">
            37 avstod
          </note>
          <note n="e54ac05c">
            37 frånvarande
          </note>
          <note n="4843de07">
            Kammaren biföll utskottets hemställan.
          </note>
          <note n="988b43ea">
            Partivis fördelning av rösterna:
          </note>
          <note n="24ef411a">
            För utskottet: 149 s, 21 c, 18 v
          </note>
          <note n="ac6d603d">
            För res. 1: 73 m, 13 mp 1 kds
          </note>
          <note n="68be8d1d">
            Avstod: 24 fp, 1 v, 12 kds
          </note>
          <note n="040de5e3">
            Frånvarande: 12 s, 7 m, 6 c, 2 fp, 3 v, 5 mp, 2 kds
          </note>
          <note n="abc02cdf">
            Mom. 2
          </note>
          <note n="4843de07">
            Kammaren biföll utskottets hemställan.
          </note>
          <note n="ee79fd2a">
            LU22 Ändrade regler för näringsförbud
          </note>
          <note n="4843de07">
            Kammaren biföll utskottets hemställan.
          </note>
          <note n="3438534b">
            SfU4 Tandvårdsfrågor
          </note>
          <note n="5ebc4878">
            Mom. 1 (ersättningssystemet för vuxentandvård)
          </note>
          <note n="91e0ed82">
            1. utskottet
          </note>
          <note n="80d332bf">
            2. res. 1 (fp)
          </note>
          <note n="c01fa13d">
            Votering:
          </note>
          <note n="cf21d80c">
            235 för utskottet
          </note>
          <note n="515878dc">
            24 för res. 1
          </note>
          <note n="997508b3">
            51 avstod
          </note>
          <note n="57d36f79">
            39 frånvarande
          </note>
          <note n="4843de07">
            Kammaren biföll utskottets hemställan.
          </note>
          <note n="988b43ea">
            Partivis fördelning av rösterna:
          </note>
          <note n="db6188fc">
            För utskottet: 149 s, 28 m, 23 c, 18 v, 14 mp, 3 kds
          </note>
          <note n="9e5da03d">
            För res. 1 24 fp
          </note>
          <note n="5ceadd26">
            Avstod: 42 m, 9 kds
          </note>
          <note n="b3c9b928">
            Frånvarande: 12 s, 10 m, 4 c, 2 fp, 4 v, 4 mp, 3 kds
          </note>
          <note n="86932979">
            Eva Björne, Chris Heister och Elisabeth Nyström
          </note>
          <note n="659117dd">
            (alla m) anmälde att de avsett att avstå från att rösta men markerats
            ha röstat ja.
          </note>
          <note n="9ca1cb2f">
            Mom. 3 (tandvårdstaxan)
          </note>
          <note n="91e0ed82">
            1. utskottet
          </note>
          <note n="cdf8cf46">
            2. res. 3 (m)
          </note>
          <note n="f01bd7fa">
            3. res. 4 (kds)
          </note>
          <note n="569695e2">
            Förberedande votering:
          </note>
          <note n="cc9a4db0">
            74 för res. 3
          </note>
          <note n="b3cbbbf6">
            13 för res. 4
          </note>
          <note n="66b78d84">
            228 avstod
          </note>
          <note n="893f04ab">
            34 frånvarande
          </note>
          <note n="920d7916">
            Kammaren biträdde res. 3.
          </note>
          <note n="5b803b6b">
            Huvudvotering:
          </note>
          <note n="a6f7db46">
            228 för utskottet
          </note>
          <note n="990e8724">
            72 för res. 3
          </note>
          <note n="ea31a782">
            14 avstod
          </note>
          <note n="769184af">
            35 frånvarande
          </note>
          <note n="4843de07">
            Kammaren biföll utskottets hemställan.
          </note>
          <note n="988b43ea">
            Partivis fördelning av rösterna:
          </note>
          <note n="8c8e405d">
            För utskottet: 149 s, 23 c, 23 fp, 19 v, 14 mp
          </note>
          <note n="a8184114">
            res. 3: 72 m
          </note>
          <note n="4298cfaa">
            Avstod: 1 fp, 13 kds
          </note>
          <note n="cd695bb6">
            Frånvarande: 12 s, 8 m, 4 c, 2 fp, 3 v, 4 mp, 2 kds
          </note>
          <note n="cb983f6e">
            Marietta de Pourbaix-Lundin (m) anmälde att hon avsett att rösta
            nej men markerats som frånvarande.
          </note>
          <note n="e157a09d">
            Mom. 4 (amalgamsanering)
          </note>
          <note n="91e0ed82">
            1. utskottet
          </note>
          <note n="436f6889">
            2. res. 5 (mp)
          </note>
          <note n="c01fa13d">
            Votering:
          </note>
          <note n="6c8293b0">
            280 för utskottet
          </note>
          <note n="aee11b46">
            34 för res. 5
          </note>
          <note n="9595a385">
            1 avstod
          </note>
          <note n="893f04ab">
            34 frånvarande
          </note>
          <note n="4843de07">
            Kammaren biföll utskottets hemställan.
          </note>
          <note n="988b43ea">
            Partivis fördelning av rösterna:
          </note>
          <note n="a22f0dab">
            För utskottet: 149 s, 73 m, 21 c, 22 fp, 2 v, 13 kds
          </note>
          <note n="106a3802">
            För res. 5: 2 c, 1 fp, 17 v, 14 mp
          </note>
          <note n="9a25338d">
            Avstod: 1 fp
          </note>
          <note n="dfb988a0">
            Frånvarande: 12 s, 7 m, 4 c, 2 fp, 3 v, 4 mp, 2 kds
          </note>
          <note n="2da89779">
            Mom. 6, 7 och 8 (etableringsbegränsningar, barn- och ungdomstandvård
            och konkurrensfrågor)
          </note>
          <note n="91e0ed82">
            1. utskottet
          </note>
          <note n="6386c63f">
            2. res. 6 (m, c, fp, kds)
          </note>
          <note n="c01fa13d">
            Votering:
          </note>
          <note n="84d7ca1a">
            168 för utskottet
          </note>
          <note n="65646d57">
            147 för res. 6
          </note>
          <note n="893f04ab">
            34 frånvarande
          </note>
          <note n="4843de07">
            Kammaren biföll utskottets hemställan.
          </note>
          <note n="988b43ea">
            Partivis fördelning av rösterna:
          </note>
          <note n="51902632">
            För utskottet: 149 s, 19 v
          </note>
          <note n="2d92b17f">
            För res. 6: 73 m, 23 c, 24 fp, 14 mp, 13 kds
          </note>
          <note n="dfb988a0">
            Frånvarande: 12 s, 7 m, 4 c, 2 fp, 3 v, 4 mp, 2 kds
          </note>
          <note n="cc261f3a">
            Övriga moment
          </note>
          <note n="4843de07">
            Kammaren biföll utskottets hemställan.
          </note>
          <note n="d6305a9e">
            SfU5 Tilläggsbudget - Studiestöd och invandring
          </note>
          <note n="de4c4079">
            Mom. 1-3
          </note>
          <note n="4843de07">
            Kammaren biföll utskottets hemställan.
          </note>
          <note n="42bedb3b">
            Mom. 4 (barntillägget i svuxa)
          </note>
          <note n="91e0ed82">
            1. utskottet
          </note>
          <note n="85bcad1b">
            2. res. (fp, mp, kds)
          </note>
          <note n="c01fa13d">
            Votering:
          </note>
          <note n="7cad02ad">
            239 för utskottet
          </note>
          <note n="788d1239">
            75 för res.
          </note>
          <note n="769184af">
            35 frånvarande
          </note>
          <note n="4843de07">
            Kammaren biföll utskottets hemställan.
          </note>
          <note n="988b43ea">
            Partivis fördelning av rösterna:
          </note>
          <note n="6ab73a8f">
            För utskottet: 149 s, 67 m, 23 c
          </note>
          <note n="eae28b93">
            För res: 5 m, 24 fp, 19 v, 14 mp, 13 kds
          </note>
          <note n="1016a823">
            Frånvarande: 12 s, 8 m, 4 c, 2 fp, 3 v, 4 mp, 2
          </note>
          <note n="0566aefb">
            kds
          </note>
          <note n="a3694c89">
            SoU13 Vissa ersättningar till sjukvårdshuvudmännen m.m. för år
            1996
          </note>
          <note n="c264f8e7">
            Mom. 2 (rehabiliteringsinsatser)
          </note>
          <note n="91e0ed82">
            1. utskottet
          </note>
          <note n="cef8299d">
            2. res.1 (v)
          </note>
          <note n="c01fa13d">
            Votering:
          </note>
          <note n="6abc06c6">
            293 för utskottet
          </note>
          <note n="169b209a">
            19 för res. 1
          </note>
          <note n="e54ac05c">
            37 frånvarande
          </note>
          <note n="4843de07">
            Kammaren biföll utskottets hemställan.
          </note>
          <note n="988b43ea">
            Partivis fördelning av rösterna:
          </note>
          <note n="1a91f412">
            För utskottet: 148 s, 72 m, 23 c, 23 fp, 14 mp, 13 kds
          </note>
          <note n="20025f54">
            För res. 1: 19 v
          </note>
          <note n="45930b3e">
            Frånvarande: 13 s, 8 m, 4 c, 3 fp, 3 v, 4 mp, 2 kds
          </note>
          <note n="a192e263">
            Mom. 3 (operationsköer m.m.)
          </note>
          <note n="91e0ed82">
            1. utskottet
          </note>
          <note n="823a5845">
            2. res. 2 (mp)
          </note>
          <note n="c01fa13d">
            Votering:
          </note>
          <note n="165a90bb">
            299 för utskottet
          </note>
          <note n="8d951c84">
            14 för res. 2
          </note>
          <note n="9595a385">
            1 avstod
          </note>
          <note n="769184af">
            35 frånvarande
          </note>
          <note n="4843de07">
            Kammaren biföll utskottets hemställan.
          </note>
          <note n="988b43ea">
            Partivis fördelning av rösterna:
          </note>
          <note n="0399bf67">
            För utskottet: 148 s, 73 m, 22 c, 24 fp, 19 v, 13 kds
          </note>
          <note n="dcbe9272">
            För res. 2: 1 c, 13 mp
          </note>
          <note n="74d309c8">
            Avstod: 1 mp
          </note>
          <note n="9161b9ca">
            Frånvarande: 13 s, 7 m, 4 c, 2 fp, 3 v, 4 mp, 2 kds
          </note>
          <note n="f3798974">
            Per-Ola Eriksson (c) anmälde att han avsett att rösta ja men
            markerats ha röstat nej.
          </note>
          <note n="cc261f3a">
            Övriga moment
          </note>
          <note n="4843de07">
            Kammaren biföll utskottets hemställan.
          </note>
          <note n="7de1f8ef">
            SoU14 Allmänna arvsfonden
          </note>
          <note n="4843de07">
            Kammaren biföll utskottets hemställan.
          </note>
          <note n="8abca72f">
            KrU10 Vissa internationella ungdomsfrågor
          </note>
          <note n="4843de07">
            Kammaren biföll utskottets hemställan.
          </note>
          <note n="b0ed0da6">
            NU19 Forskning inom skogs- och livsmedelsindustrierna
          </note>
          <note n="4843de07">
            Kammaren biföll utskottets hemställan.
          </note>
          <note n="50e04f41">
            17 § Bordläggning
          </note>
          <note n="16c515a7">
            Anmäldes och bordlades
          </note>
          <note n="833644f2">
            Proposition
          </note>
          <note n="c69cdc45">
            1995/96:201 Vissa regionalpolitiska frågor
          </note>
          <note n="bbc01afe">
            18 § Anmälan om interpellationer
          </note>
          <note n="3bd736b3">
            Anmäldes att följande interpellationer framställts
          </note>
          <note n="0a8ae959">
            den 16 april
          </note>
          <note n="f4fc605e">
            1995/96:177 av Ragnhild Pohanka (mp) till statsrådet
          </note>
          <note n="236f364d">
            Pierre Schori
          </note>
          <note n="18fd36b4">
            Asylsökande med barn
          </note>
          <note n="9e5e99f1">
            1995/96:178 av Gudrun Lindvall (mp) till jordbruksministern
          </note>
          <note n="ced6e1c9">
            Jakttid för morkulla
          </note>
          <note n="89483b0a">
            den 17 april
          </note>
          <note n="83ac7b04">
            1995/96:179 av Kjell Ericsson (c) till finansministern
          </note>
          <note n="95cc2aa0">
            Fastighetstaxeringen
          </note>
          <note n="4fe38542">
            Interpellationerna redovisas i bilaga som fogas till riksdagens
            snabbprotokoll tisdagen den 23 april.
          </note>
          <note n="f91f728c">
            19 § Anmälan om skriftliga frågor
          </note>
          <note n="53f2960b">
            Anmäldes att följande skriftliga frågor framställts
          </note>
          <note n="89483b0a">
            den 17 april
          </note>
          <note n="39ceaeed">
            1995/96:382 av Carina Hägg (s) till kommunikationsministern
          </note>
          <note n="0318ace3">
            Distanstolkning
          </note>
          <note n="3a91a6a3">
            1995/96:383 av Carina Hägg (s) till statsrådet Björn von Sydow
          </note>
          <note n="baaaa4e8">
            Europeiska Utvecklingsfonden
          </note>
          <note n="bd2ad76f">
            Frågorna redovisas i bilaga som fogas till riksdagens snabbprotokoll
            tisdagen den 23 april.
          </note>
          <note n="567d0210">
            20 § Anmälan om svar på skriftliga frågor
          </note>
          <note n="6f143986">
            Anmäldes att följande svar på skriftliga frågor framställts
          </note>
          <note n="89483b0a">
            den 17 april
          </note>
          <note n="9a94ded5">
            1995/96:352 av Ulla Hoffmann (v) till inrikesministern
          </note>
          <note n="f6336e84">
            Erotiserad reklam
          </note>
          <note n="ee5d5323">
            1995/96:357 av Majléne Westerlund Panke (s) till inrikesministern
          </note>
          <note n="faba3642">
            Bidraget till kommuner för invandrare
          </note>
          <note n="288621c6">
            1995/96:367 av Carina Hägg (s) till utrikesministern
          </note>
          <note n="f41526fe">
            Minfria zoner
          </note>
          <note n="a3c3413a">
            1995/96:369 av Bodil Francke Ohlsson (mp) till utrikesministern
          </note>
          <note n="ead2806d">
            Kina
          </note>
          <note n="e17002ba">
            1995/96:371 av Bengt Hurtig (v) till statsrådet Leif
          </note>
          <note n="59e02769">
            Pagrotsky
          </note>
          <note n="19e1d152">
            Vapenexport till Indonesien
          </note>
          <note n="7808cab4">
            1995/96:373 av Birger Schlaug (mp) till statsrådet
          </note>
          <note n="f53acb10">
            Leif Pagrotsky
          </note>
          <note n="19e1d152">
            Vapenexport till Indonesien
          </note>
          <note n="d8966578">
            1995/96:374 av Carina Hägg (s) till försvarsministern
          </note>
          <note n="b684fe2b">
            Inhumana vapen
          </note>
          <note n="3ce939ce">
            1995/96:375 av Isa Halvarsson (fp) till miljöministern
          </note>
          <note n="7805d545">
            Närövningsfältet i Kristinehamn
          </note>
          <note n="e2a560ac">
            Svaren redovisas i bilaga som fogas till riksdagens snabbprotokoll
            tisdagen den 23 april.
          </note>
          <note n="2bbbbc7d">
            21 § Kammaren åtskildes kl. 15.16.
          </note>
          <note n="0c24a4b3">
            Förhandlingarna leddes
          </note>
          <note n="b40f3790">
            av förste vice talmannen från sammanträdets början t.o.m. 6 §
            anf. 24 (delvis),
          </note>
          <note n="5a3d65bb">
            av andre vice talmannen därefter t.o.m. voteringen kl.
          </note>
          <note n="86215e06">
            12.49 och
          </note>
          <note n="4ff4c8aa">
            av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
