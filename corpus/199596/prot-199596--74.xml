<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--74</head>
          <docDate when="1995">1995</docDate>
        </div>
      </front>
      <body>
        <div>
          <note n="1ca119f5">
            Det justerade protokollet beräknas utkomma om 3 veckor
          </note>
          <note n="6135bf40">
            ____________________________________________________________________
          </note>
          <note n="f18fa3ce">
            1 § Regeringsförklaring
          </note>
          <note n="c3f7cd68">
            Anf. 1 Statsminister GÖRAN
          </note>
          <note n="82dc4c1b">
            PERSSON (s)
          </note>
          <note n="6ed72f23">
            Fru talman, ärade ledamöter av Sveriges riksdag!
          </note>
          <note n="f917087f">
            Att minska arbetslösheten är den främsta och allt annat överskuggande
            uppgiften för min regering.
          </note>
          <note n="95e7556f">
            Målet är att Sverige år 2000 skall ha halverat den öppna arbetslösheten
            till 4 %.
          </note>
          <note n="ddc3eacd">
            Fundamenten för ett gott samhälle undergrävs av dagens höga arbetslöshet.
            Såväl samhällsekonomi som moral och vilja försvagas. Ytterst handlar
            kampen för arbete om att hålla samman Sverige.
          </note>
          <note n="b823af97">
            Regeringens politik mot arbetslösheten skall bygga på fyra hörnstenar:
          </note>
          <note n="6f733d57">
            Den första hörnstenen är stabila och uthålliga finanser.
          </note>
          <note n="439fd84f">
            Goda statsfinanser är grunden för alla politiska ambitioner.
            Saneringen av de offentliga finanserna skall fortsätta. Målet
            är att 1997 begränsa underskottet till mindre än 3 % av BNP och
            att Sverige år 1998
          </note>
          <note n="be03224b">
            skall ha de offentliga finanserna i balans. En ny budgetprocess
            med en starkare budgetuppföljning och nominella utgiftstak skapar
            goda förutsättningar att påbörja den nödvändiga minskningen av
            den offentliga skuldbördan. Prisökningarna har pressats ned till
            under 2 %. Inflationen skall bibehållas på en låg nivå.
          </note>
          <note n="21134e73">
            Därmed skapas utrymme för fortsatta räntenedgångar.
          </note>
          <note n="08d6dd5a">
            Regeringen kan under inga omständigheter acceptera att välfärdssamhället
            återigen undermineras av stora underskott och en skenande statsskuld.
          </note>
          <note n="5c3bb877">
            Den andra hörnstenen är goda villkor för företag och företagande.
          </note>
          <note n="d3404545">
            Sverige är ett bra land för företagsamhet. Här finns en flexibel
            ekonomi, ett konstruktivt samarbetsklimat och en kunnig och välutbildad
            arbetskraft.
          </note>
          <note n="5bb18847">
            Regeringen kommer att ytterligare förbättra företagandets villkor.
          </note>
          <note n="671813be">
            Antalet nya arbeten i små och medelstora företag har ökat kraftigt.
            Det är en sund utveckling som skall stärkas genom kompetensutveckling,
            innovationsstöd, kapitalförsörjning och företagsstöd. Regeringens
            samlade politik skall ge förbättrade möjligheter till nystartande,
            utveckling och expansion.
          </note>
          <note n="7e99b229">
            Näringspolitikens lokala och regionala roll skall framhävas.
            Därigenom kan den regionala utvecklingen stärkas, EU:s strukturfonder
            utnyttjas bättre och näringslivet främjas.
          </note>
          <note n="843c70ad">
            Kommunernas roll i arbetsmarknadspolitiken utvecklas. Det är
            kommunerna som har kunskaperna om de lokala förutsättningarna
            och lösningarna.
          </note>
          <note n="a23d19b0">
            Ekonomisk brottslighet skall bekämpas - både för att hävda samhällsmoralen
            och för att tillse att hederliga företagare inte drabbas av osund
            konkurrens.
          </note>
          <note n="ed1543b2">
            Kapitalförsörjningen skall förbättras genom införandet av en
            sjätte AP-fond med stora möjligheter att placera sina tillgångar
            i små och medelstora företag.
          </note>
          <note n="917503c9">
            Regeringen eftersträvar en stabilare och mer förutsägbar politik
            för att förbättra företagens investeringsmöjligheter och stärka
            den inhemska efterfrågan.
          </note>
          <note n="c04c77fd">
            Den tredje hörnstenen är det livslånga lärandet.
          </note>
          <note n="45c2f065">
            Sverige skall konkurrera med hög kompetens, inte med låga löner.
            Idén om det livslånga lärandet skall förverkligas.
          </note>
          <note n="c15e530a">
            Skolan, förskolan och skolbarnomsorgen skall integreras för att
            förbättra grundskolans första viktiga år. Gymnasieskolans kvalitet
            skall höjas och den eftergymnasiala utbildningen byggas ut.
          </note>
          <note n="c0e51661">
            Ytterligare 100 000 personer skall få möjlighet till reguljär
            utbildning, varav 70 000 i vuxenutbildning.
          </note>
          <note n="df2e0ebe">
            De som hittills har fått minst del av samhällets utbildningsresurser
            skall prioriteras. Arbetslösa skall få möjlighet att skaffa sig
            en gymnasieutbildning.
          </note>
          <note n="4de2f190">
            Den svenska högre utbildningen och forskningen skall även fortsättningsvis
            hålla världsklass. Den tvärvetenskapliga och den tillämpade forskningen
            skall stärkas och forskningssamarbetet mellan EU-
          </note>
          <note n="d726e4aa">
            länderna utnyttjas fullt ut. Genom att bygga ut högskolan över
            hela landet ges ett kraftfullt stöd för regional utveckling. Det
            ger framtidshopp, det stimulerar näringslivet, och det skapar
            nya jobb.
          </note>
          <note n="3e4fc037">
            Den fjärde hörnstenen är ett nytt kontrakt för samverkan.
          </note>
          <note n="62838438">
            Samförstånd har varit basen för den stabilitet och framtidstro
            som så länge har präglat det svenska samhället. Samarbete är nyckeln
            i kampen för full sysselsättning.
          </note>
          <note n="5ed4fbfc">
            En minskad arbetslöshet måste kombineras med en inflation på
            god europeisk nivå. Det kräver att både de fackliga organisationerna
            och arbetsgivarna tar ett unikt ansvar för förändringar i förhandlingsoch
            lönebildningssystemet samt för arbetsrätten. I
          </note>
          <note n="8b43051c">
            sista hand har regering och riksdag ansvaret för stabiliteten
            på arbetsmarknaden.
          </note>
          <note n="c0af8e92">
            Lika lön för lika arbete är en grundläggande strävan. Kvinnor
            och män skall ha samma möjligheter att försörja sig själva och
            kombinera ett utvecklande yrkesliv med ett aktivt föräldraskap.
          </note>
          <note n="441be1db">
            Invandrarnas särskilda kompetens skall tas bättre till vara.
            Därmed stärks Sveriges möjligheter i den ökande internationaliseringen.
          </note>
          <note n="34428a5e">
            Inom Europeiska unionen sluter nu allt fler länder upp bakom
            tanken att utarbeta gemensamma ambitioner för kampen mot arbetslöshet.
            Det är en framgång.
          </note>
          <note n="1a1a8afd">
            För att intensifiera detta arbete är det av stor vikt att ett
            särskilt kapitel om sysselsättning skrivs in i EU:s fördrag.
          </note>
          <note n="f9223ba3">
            Uthålliga statsfinanser, goda villkor för företagande, ett livslångt
            lärande och ett kontrakt för samverkan är de fyra hörnstenarna.
            På denna grund bjuder regeringen in de politiska partierna, arbetsmarknadens
            parter och hela svenska folket att gemensamt betvinga arbetslösheten.
            Endast så kan vi förverkliga våra bästa drömmars Sverige.
          </note>
          <note n="ba524c68">
            * * *
          </note>
          <note n="58fcb0df">
            Globaliseringen och internationaliseringen har dramatiskt förändrat
            politikens möjligheter och människors liv. Trygghet är inte längre
            bara en nationell angelägenhet. För att lösa de stora och långsiktiga
            frågorna om fred, demokrati, trygghet och miljö krävs ett aktivt
            internationellt samarbete. Därför koncentreras politiken till
            fyra områden.
          </note>
          <note n="44c2bae8">
            1. EU-samarbetet skall bättre tas till vara.
          </note>
          <note n="8137434e">
            Sveriges medlemskap i Europeiska unionen bygger på en lång tradition
            av internationellt engagemang, solidaritet och samarbete. Regeringen
            kommer aktivt att utnyttja de möjligheter som Sveriges medlemskap
            ger att skapa välfärd och gemensam säkerhet i vår del av världen.
            EU-frågorna skall ges en ökad tyngd i den inrikespolitiska processen.
          </note>
          <note n="9f6ad348">
            Den regeringskonferens om EU:s framtid som inleds om några dagar
            bör bana väg för EU:s utvidgning. Därtill skall Sverige aktivt
            driva frågorna om minskad arbetslöshet, ökad öppenhet och god
            miljö.
          </note>
          <note n="3e079ac6">
            2. Fred, demokrati och social rättvisa skall säkras i hela världen.
          </note>
          <note n="5d3eae24">
            Sveriges engagemang och ansvar stannar inte vid
          </note>
          <note n="31476954">
            Europas gränser. Förenta nationerna utgör det viktigaste redskapet
            för internationell fred och säkerhet och för att hantera de globala
            hoten mot människans överlevnad. Därför engagerar sig regeringen
            med kraft i FN:s akuta svårigheter och i behovet av reformer.
            Sveriges kandidatur till FN:s säkerhetsråd är ett uttryck för
            vårt orubbliga stöd för ett effektivt internationellt samarbete.
            Vi vill föra kampen vidare för social rättvisa, mänskliga rättigheter
            och en fortsatt nedrustning i världen.
          </note>
          <note n="f27105b1">
            En värld i djup obalans, ekonomiskt och socialt, blir aldrig
            säker. Därför fullföljer regeringen traditionen av ett aktivt
            engagemang för folken i Mellanöstern, Afrika, Asien och Latinamerika.
          </note>
          <note n="9bedb6c6">
            Sveriges militära alliansfrihet, syftande till att vårt land
            skall kunna var neutralt i händelse av krig i vårt närområde,
            består. Alliansfriheten kombineras med ett aktivt ansvarstagande
            för säkerheten också i vår omvärld.
          </note>
          <note n="10dd2ed7">
            Svensk frivillig personal utför en viktig och riskfylld uppgift
            i Bosnien. Genom vårt deltagande i fredsstyrkan IFOR ger Sverige
            ett konkret bidrag till de internationella ansträngningarna att
            bistå parterna i det sargade landet att uppnå en varaktig fred.
          </note>
          <note n="a6949887">
            De nya demokratierna är bräckliga och utsatta för svåra påfrestningar.
            De behöver vårt stöd i arbetet med att åter bygga upp sina samhällen
            och sina ekonomier. Vi stärker Sverige genom att hjälpa andra.
          </note>
          <note n="986603ea">
            Östersjökonferensen i Visby i maj blir ett viktigt startskott
            för en bred offensiv för utveckling och förnyelse runt Östersjön.
            Östersjön skall åter göras till ett hav som förenar, utvecklar
            och berikar människor.
          </note>
          <note n="43c2d7f5">
            Därigenom kan en trygg grundval för demokrati och fred skapas.
          </note>
          <note n="c6938931">
            3. Miljön skall bli en tydlig och långsiktig prioritering.
          </note>
          <note n="ac3a41a9">
            Hotet mot miljön är ett hot mot livet självt. Regeringens ambition
            är att Sverige skall vara en pådrivande internationell kraft och
            ett föregångsland i strävan att skapa ett hållbart samhälle. De
            ekologiska kraven kan leda till nästa stora språng i tillväxten.
            Det krävs aktiva medborgare, men också en tydlig politik, för
            att befrämja ett ökat kretsloppstänkande.
          </note>
          <note n="7ec0ae05">
            Ett nytt energisystem skall utvecklas. Avvecklingen av kärnkraften
            bör inledas under mandatsperioden och därefter fortsätta i jämn
            takt. Den skall ske på ett sådant sätt att den elintensiva industrins
            konkurrensläge inte äventyras. På grundval av 1991 års energiöverenskommelse,
            Energikommissionens betänkande och remissvaren på detta inbjuds
            samtliga riksdagspartier till överläggningar om energipolitiken.
          </note>
          <note n="f851f0a0">
            4. Trygghet och ansvar skall prägla samhället.
          </note>
          <note n="dae5f301">
            Den svenska välfärden skall omfatta alla. Den generella välfärden
            är effektiv och oöverträffad i sin förmåga att skapa rättvisa
            och trygghet för var och en.
          </note>
          <note n="90758e60">
            Den möjliggör för människan att fullt ut använda sin vilja och
            sin kapacitet.
          </note>
          <note n="8d1505dc">
            Socialförsäkringarna och bidragssystemen skall ge trygghet i
            en föränderlig vardag. Bidrag och försäkringar skall anpassas
            till det förhållandet att byten av yrken, liksom byten mellan
            arbete, studier och egenföretagande, har blivit vanligare. Fusk
            och överutnyttjande av systemen kan aldrig tolereras och skall
            bekämpas.
          </note>
          <note n="d576407b">
            Välfärd förutsätter en rättvis fördelning. I hela världen ser
            vi att orättvisor och ofärd leder till ökad kriminalitet. Brottslighet
            hotar människors trygghet och även demokratin. Vi kan aldrig tolerera
            ett samhälle där rädslan breder ut sig.
          </note>
          <note n="fd06d55c">
            Kulturen och medierna skall bidra till att klyftor kan överbryggas
            och till att respekten och förståelsen mellan människor kan öka.
            Mångfald och mångsidighet är nödvändigt för demokratin. Kulturarvet
            måste vårdas, liksom de värden som det mångkulturella
          </note>
          <note n="76c88f1c">
            Sverige skapar. En radio och TV i allmänhetens tjänst garanterar
            ett programutbud som når alla.
          </note>
          <note n="5a61514e">
            Arbetslösheten, segregationen och rasismen är de mest oroande
            problemen i dagens samhälle. Om vi inte lyckas befästa idén om
            alla människors lika värde riskerar samhället att brytas sönder
            av inre motsättningar. Därför måste hela Sverige mobiliseras för
            att medverka till en ökad integration. Det är av särskild vikt
            att kampen mot arbetslösheten bland invandrare ges förtur.
          </note>
          <note n="e577cea1">
            Arbetet för ett jämställt samhälle fortsätter. Ett jämställdhetsperspektiv
            skall genomsyra alla delar av regeringens politik.
          </note>
          <note n="a78a3eb4">
            En hög kvalitet i den kommunala verksamheten är grunden för den
            svenska välfärden och avgörande för jämställdheten och för att
            motverka segregation. Även i fortsättningen kommer den kommunala
            verksamheten i vård, omsorg och skola att prioriteras framför
            statliga bidrag och transfereringar.
          </note>
          <note n="7207c4d0">
            För att utbudet av kommunala tjänster skall fördelas jämnt har
            ett nytt system för utjämning av kostnader och inkomster mellan
            kommunerna införts. Det skall noga följas upp och utvärderas.
          </note>
          <note n="78bd1284">
            Den uppgörelse som har slutits mellan staten,
          </note>
          <note n="d8b56eb8">
            Landstingsförbundet och Kommunförbundet skapar goda förutsättningar
            för kommunernas verksamhet och för samhällsekonomin. Kommunerna
            får stabila spelregler. Kommunala uppsägningar och skattehöjningar
            motverkas. Därigenom förbättras möjligheten att bekämpa arbetslösheten.
          </note>
          <note n="ba524c68">
            * * *
          </note>
          <note n="d6e9b0f3">
            Sverige är ett rikt land. Vi har en god miljö, en hög kunskapsnivå,
            en utpräglad jämlikhet och en stor öppenhet. Dessa värden skall
            värnas och vidgas.
          </note>
          <note n="2ff84157">
            Människovärdet är alltid större än marknadsvärdet.
          </note>
          <note n="1e111980">
            Regeringens mål är ett samhälle där alla människor har arbete,
            känner trygghet, delaktighet och ansvar, och där var och en får
            del av utvecklingens framsteg.
          </note>
          <note n="e5231adb">
            Så kan vi, fru talman, hålla samman Sverige.
          </note>
          <note n="5e9f9f7b">
            (Applåder)
          </note>
          <note n="28ad9389">
            2 § Anmälan om utsedda statsråd
          </note>
          <note n="5bd1c20f">
            Anf. 2 Statsminister GÖRAN
          </note>
          <note n="82dc4c1b">
            PERSSON (s)
          </note>
          <note n="90d50d86">
            Fru talman! Jag vill anmäla att följande statsråd tillsammans
            med mig kommer att ingå i regeringen.
          </note>
          <note n="ded1c7f7">
            Statsråd och chef för Justitiedepartementet är
          </note>
          <note n="a9cc165c">
            Laila Freivalds.
          </note>
          <note n="2420447d">
            Statsråd och chef för Utrikesdepartementet är Lena Hjelm-Wallén.
          </note>
          <note n="9f593ead">
            Statsråd och chef för Försvarsdepartementet är
          </note>
          <note n="fb28eb4f">
            Thage G Peterson.
          </note>
          <note n="0bb43221">
            Statsråd och chef för Socialdepartementet är Margot Wallström.
          </note>
          <note n="4a67ec89">
            Statsråd och chef för Kommunikationsdepartementet är Ines Uusmann.
          </note>
          <note n="2c81fcbe">
            Statsråd och chef för Finansdepartementet är Erik
          </note>
          <note n="8256e36b">
            Åsbrink.
          </note>
          <note n="d036a244">
            Statsråd och chef för Utbildningsdepartementet är
          </note>
          <note n="28bd3795">
            Carl Tham.
          </note>
          <note n="93f95aa9">
            Statsråd och chef för Jordbruksdepartementet är
          </note>
          <note n="351e7d61">
            Annika Åhnberg.
          </note>
          <note n="23a3382a">
            Statsråd och chef för Arbetsmarknadsdepartementet är Margareta
            Winberg.
          </note>
          <note n="036140b9">
            Statsråd och chef för Kulturdepartementet är Marita Ulvskog.
          </note>
          <note n="f16dd707">
            Statsråd och chef för Näringsdepartementet är
          </note>
          <note n="41d88c91">
            Anders Sundström.
          </note>
          <note n="9915a722">
            Statsråd och chef för Inrikesdepartementet är Jörgen Andersson.
          </note>
          <note n="06d6c1de">
            Statsråd och chef för Miljödepartementet är Anna
          </note>
          <note n="0955e486">
            Lindh.
          </note>
          <note n="30060348">
            Statsråd är:
          </note>
          <note n="fe2623d1">
            Pierre Schori,
          </note>
          <note n="a5c09be6">
            Leif Blomberg,
          </note>
          <note n="2ac524ea">
            Maj-Inger Klingvall,
          </note>
          <note n="f1576b98">
            Björn von Sydow,
          </note>
          <note n="6e97beda">
            Leif Pagrotsky,
          </note>
          <note n="170ac141">
            Ylva Johansson,
          </note>
          <note n="4d9fdaf5">
            Thomas Östros och
          </note>
          <note n="dfcadfd6">
            Ulrica Messing.
          </note>
          <note n="b36cee6d">
            3 § Avsägelse
          </note>
          <note n="4e763ded">
            Talmannen meddelade att Ingvar Carlsson (s) anhållit om att bli
            entledligad från uppdraget som ledamot av riksdagen fr.o.m. den
            23 mars.
          </note>
          <note n="27021ee7">
            Kammaren biföll denna avsägelse.
          </note>
          <note n="eec7b57c">
            4 § Bordläggning
          </note>
          <note n="8b43f87c">
            Anmäldes och bordlades
          </note>
          <note n="ffa80f8d">
            Proposition
          </note>
          <note n="64d5b270">
            1995/96:188 Avgifter enligt lagen om allmänna vatten- och avloppsanläggningar
          </note>
          <note n="2bc0ef2f">
            Redogörelse
          </note>
          <note n="10bc49c5">
            1995/96:ER2 Från Sveriges delegation vid Europarådets parlamentariska
            församling
          </note>
          <note n="c62a5601">
            Konstitutionsutskottets betänkande
          </note>
          <note n="801692df">
            1995/96:KU26 Nya bestämmelser för traktaments-och reseersättning
            m.m. till riksdagens ledamöter
          </note>
          <note n="9cfeddd7">
            Finansutskottets betänkanden
          </note>
          <note n="dd0bea81">
            1995/96:FiU7 Information och resultatstyrning
          </note>
          <note n="76a0160d">
            1995/96:FiU11 Kredit knuten till det statliga riskfinansieringssystemet
          </note>
          <note n="f3f73dcb">
            Justitieutskottets betänkanden
          </note>
          <note n="bc860cd0">
            1995/96:JuU15 Vissa processrättsliga frågor
          </note>
          <note n="1bfd1dc2">
            1995/96:JuU17 En ny lag om domstolsärenden
          </note>
          <note n="92f5cb75">
            Lagutskottets betänkanden
          </note>
          <note n="31b8e88a">
            1995/96:LU18 Familjerättsliga frågor
          </note>
          <note n="74e43133">
            1995/96:LU19 Franchising och rättsligt fel vid köp
          </note>
          <note n="2d11f7a9">
            1995/96:LU20 Ersättningsrättsliga frågor
          </note>
          <note n="39b8d1e1">
            Socialförsäkringsutskottets betänkande
          </note>
          <note n="7a4260af">
            1995/96:SfU6 Tvåpartsprocess
          </note>
          <note n="90890cd0">
            Kulturutskottets betänkande
          </note>
          <note n="3ba238f8">
            1995/96:KrU11 Jämställd idrott, m.m.
          </note>
          <note n="6793a05f">
            Utbildningsutskottets betänkande
          </note>
          <note n="528adcd2">
            1995/96:UbU7 Tilläggsbudget m.m.
          </note>
          <note n="0bee0f65">
            Trafikutskottets betänkande
          </note>
          <note n="3afddab8">
            1995/96:TU14 Ändringar i körkortslagen
          </note>
          <note n="a570db7d">
            Jordbruksutskottets betänkande
          </note>
          <note n="36c800db">
            1995/96:JoU17 Vår miljö - Miljöarbetet under året
          </note>
          <note n="aa897f1d">
            Näringsutskottets betänkande
          </note>
          <note n="1315f85f">
            1995/96:NU18 Tilläggsbudget1
          </note>
          <note n="7dfa8672">
            5 § Kammaren åtskildes kl. 9.18.
          </note>
          <note n="4a7e731a">
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
