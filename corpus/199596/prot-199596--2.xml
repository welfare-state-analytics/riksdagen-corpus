<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--2</head>
          <docDate when="1995">1995</docDate>
        </div>
      </front>
      <body>
        <div>
          <note n="e0e47b38">
            Det justerade protokollet beräknas utkomma om 3 veckor
          </note>
          <note n="98e7b30b">
            ------------------------------------------------------------------------------
          </note>
          <note n="8a892631">
            --
          </note>
          <note n="f6df90e1">
            Efter gudstjänsten i Storkyrkan, där predikan hölls av biskop
            electus Anders Wejryd, öppnades riksmötet i kammarens plenisal
            enligt det program som i bilaga fogats till detta protokoll.
          </note>
          <note n="7869d413">
            1 § Öppnande av riksmötet
          </note>
          <note n="54f49234" type="speaker">
            Anf. 1 TALMANNEN
          </note>
          <note n="bdce8403">
            Eders Majestäter, Eders Kungliga Högheter, ärade riksdagsledamöter,
            ärade gäster.
          </note>
          <note n="b34fd7e0">
            Sedan riksdagen senast sammanträdde har tronföljaren Hennes Kungliga
            Höghet kronprinsessan
          </note>
          <note n="96d064a6">
            Victoria uppnått 18 års ålder och är därmed behörig att fungera
            som ställföreträdare för statschefen.
          </note>
          <note n="d77e594d">
            Jag har därför äran och glädjen att vid inledningen av detta
            riksmöte rikta en särskild välkomsthälsning till kronprinsessan,
            som i dag för första gången åtföljer konungen här i riksdagens
            plenisal.
          </note>
          <note n="2516484b">
            Det är betydelsefulla uppgifter som ligger framför kronprinsessan,
            och jag vill på detta sätt framföra riksdagens varma välgångsönskningar.
          </note>
          <note n="6bd37b0c">
            Jag hemställer att Ers Majestät öppnar 1995/96
          </note>
          <note n="028f0e77">
            års riksmöte.
          </note>
          <note n="a26ccfef" type="speaker">
            Anf. 2 HANS MAJESTÄT KONUNGEN
          </note>
          <note n="ffd88d25">
            Fru talman! Ärade ledamöter! När ni, valda ombud för Sveriges
            folk, i dag samlas här i Stockholm, inleds ett nytt arbetsår för
            riksdagen. Ni har ansvarsfulla och krävande uppgifter framför
            Eder.
          </note>
          <note n="1c67bf0f">
            Många frågor av stor betydelse för vårt land och för oss alla
            kommer att bli föremål för ledamöternas ställningstagande.
          </note>
          <note n="efb898d1">
            Kronprinsessan Victoria, som den 14 juli i år fyllde 18 år, är
            nu myndig och behörig att inträda som regent. Jag vill tacka riksdagen,
            dess ledamöter och svenska folket för de varma hyllningar som
            kom henne till del i samband med födelsedagen.
          </note>
          <note n="046652d9">
            Under det gångna året har Sverige blivit medlem av Europeiska
            unionen. Detta kommer säkert att på olika sätt påverka Edert arbete
            här i riksdagen. Det första valet av ledamöter till Europaparlamentet
            har avhållits för endast några veckor sedan och visat på behovet
            av bred information om samspelet mellan
          </note>
          <note n="665eccbd">
            EU:s institutioner å ena sidan samt Sveriges riksdag och regering
            å den andra.
          </note>
          <note n="621226be">
            Förenta nationerna grundades för 50 år sedan -
          </note>
          <note n="067162bc">
            en händelse som med rätta uppmärksammas runt om i världen. Samtidigt
            pågår konflikter och finns problem som påkallar världssamfundets
            uppmärksamhet och åtgärder för att trygga den internationella
            säkerheten.
          </note>
          <note n="153f7cc0">
            Den politiska oron runt om i världen har inte minskat. Tyvärr
            har insatserna från FN, EU och enskilda länder ännu inte medfört
            någon slutlig lösning av problemen i det forna Jugoslavien. Detta
            innebär stora lidanden och umbäranden för många människor samt
            allvarlig förödelse av samhällen, kommunikationer och näringsliv.
            Sverige engagerar sig på olika sätt i lösningen av de underliggande
            konflikterna samt i återuppbyggandet av de drabbade områdena.
          </note>
          <note n="d43e55ca">
            Den ekonomiska utvecklingen under det gångna året har varit glädjande.
            Den goda konjunkturen för exportindustrin fortsätter. Industrins
            framgångar är betydelsefulla och medverkar till en förbättring
            av den allmänna ekonomin och bytesbalansen. Åtgärderna från regering
            och riksdag har bidragit till en successiv stabilisering av landets
            ekonomi. Att stärka ekonomin, och därigenom stimulera både arbetsmarknaden
            och näringslivet, kommer att kräva fortsatt stor omsorg från Eder
            alla.
          </note>
          <note n="ac9b36e2">
            Försvarsberedningen har överlämnat sitt betänkande om försvarets
            framtida omfattning och utveckling. Betänkandet kommer att bilda
            underlag för fortsatta utredningar och överväganden. Det blir
            en central uppgift för riksdagen att besluta om försvarets utformning
            och dess roll inom säkerhetspolitiken.
          </note>
          <note n="dd46ce1b">
            Energikommissionen beräknas vara klar med utredningen om den
            framtida energiförsörjningen i slutet av året. Vi ser med intresse
            fram emot de förslag och rekommendationer som kommer att ha stor
            betydelse för den framtida energiförsörjningen.
          </note>
          <note n="077efc0f">
            Näringslivets inriktning och konkurrensförmåga, liksom hela samhällets
            utveckling och vår framtida miljö, kommer att vara beroende av
            de beslut som slutgiltigt kommer att fattas av Eder i denna fråga.
          </note>
          <note n="d937b83e">
            Vid årets kyrkomöte behandlades förslaget att skilja kyrkan från
            staten. Stor enighet rådde om att i princip acceptera det framlagda
            förslaget, vilket innebär att vår över 400 år gamla statskyrka
            kommer att ersättas av en folkkyrka. Förslaget kan komma att medföra
            att landets statschef inte längre har samma relation till den
            nya folkkyrkan som hittills till statskyrkan. De avgörande ställningstagandena
            kommer så småningom att ske i regering och riksdag.
          </note>
          <note n="67e6a37e">
            Jag har här inför Eder, riksdagsledamöter, önskat redovisa några
            för oss alla viktiga frågor, där ni kommer att fatta de övergripande
            besluten under det kommande arbetsåret. Jag är övertygad om att
            ni kommer att ta till vara alla de fina tillgångar som finns i
            vårt samhälle. Vi kommer med uppmärksamhet och intresse att följa
            Eder i arbetet för vårt lands bästa.
          </note>
          <note n="87bf72c8">
            Jag önskar Eder välgång i detta viktiga värv och förklarar härmed
            1995/96 års riksmöte öppnat.
          </note>
          <note n="7163867a">
            2 § Regeringsförklaring
          </note>
          <note n="c0cddd31">
            Anf. 3 Statsminister INGVAR
          </note>
          <note n="0fd00bc9">
            CARLSSON (s)
          </note>
          <note n="d46bf5ba">
            Eders Majestäter, Eders Kungliga Högheter, fru talman, ledamöter
            av riksdagen! För drygt ett år sedan stod Sverige mitt uppe i
            en akut förtroendekris. Efter tre år av vikande produktion, fallande
            sysselsättning och underminerade statsfinanser ställdes den tillträdande
            regeringen inför svårare problem och större utmaningar än någon
            annan svensk regering i modern tid.
          </note>
          <note n="0b425a50">
            Skenande underskott i statsfinanserna hade lett till kraftigt
            ökade räntor, som lade en hämsko på den ekonomiska utvecklingen.
            Situationen var så allvarlig att Sveriges ekonomiska oberoende
            hotades. Demokratins möjligheter beskars och vårt lands framtid
            riskerade att styras av krafter utanför demokratisk kontroll.
          </note>
          <note n="71c6af0a">
            Det är med stor glädje som jag i dag kan informera riksdagen
            om att det har skett en kraftig förbättring av statsfinanserna.
            Den omfattande budgetsanering som riksdagen beslutat om under
            det senaste riksdagsåret har varit framgångsrik. Regeringen gör
            nu följande bedömning av det ekonomiska läget:
          </note>
          <note n="cd653f82">
            Statsskulden som andel av BNP kan komma att stabiliseras redan
            i år och börja minska nästa år.
          </note>
          <note n="2234d7ba">
            Stabiliseringen av statsskulden skulle därmed ske ett år tidigare
            än regeringen räknade med i kompletteringspropositionen och två
            år tidigare än vi räknade med i budgetpropositionen. De offentliga
            finanserna beräknas vara i balans 1998.
          </note>
          <note n="4485fcd9">
            Förtroendet för den svenska ekonomin stärks både här hemma och
            internationellt. Räntorna pressas ner och kronan stärks. Den akuta
            förtroendekrisen är övervunnen.
          </note>
          <note n="6951ecd9">
            I takt med att förtroendet för den svenska ekonomin ökar stärks
            förutsättningarna för tillväxt, sysselsättning och välfärd. Den
            samlade produktionen ökade med över 4 % första halvåret i år och
            investeringarna steg med 9 %. Tillväxten för i år kommer att få
            skrivas upp. Inflationen är låg och stabil. Sysselsättningen har
            ökat med närmare
          </note>
          <note n="0179f9df">
            100 000 personer på ett år. Bytesbalansen ger ett betydande överskott.
            Tudelningen av ekonomin håller på att minska.
          </note>
          <note n="8b06d6a8">
            Dessa framgångar i den ekonomiska politiken hade inte varit möjliga
            utan de gemensamma uppoffringar som svenska folket har tagit på
            sig. Nu gäller det att fördela de växande resurserna så rättvist
            som möjligt.
          </note>
          <note n="416cc9e2">
            De goda resultaten hade heller inte varit möjliga utan det breda
            samförstånd som har manifesterats här i riksdagen. På flera områden
            har partierna kunnat träffa viktiga uppgörelser till gagn för
            samhällsekonomin och därmed för människors trygghet och välfärd.
            Blockpolitiken har brutits upp. Nya samarbetslinjer utkristalliseras,
            och därmed även nya skiljelinjer. Demokratin vitaliseras och stärks.
          </note>
          <note n="394fcf79">
            Nu är uppgiften för riksdagen och regeringen att fortsätta på
            denna ansvarsfulla väg. Sverige behöver även fortsättningsvis
            en handlingskraftig samarbetsregering. Krisen är inte över än.
          </note>
          <note n="8c0ba40a">
            Hundratusentusentals människor är arbetslösa.
          </note>
          <note n="5e352de5">
            Budgetunderskottet är betydande. Statsskuldräntorna är under
            överskådlig tid en tung börda att bära.
          </note>
          <note n="eb8086a2">
            Det är mot denna bakgrund - å ena sidan tydliga tecken på ekonomisk
            återhämtning, å andra sidan allvarliga kvarstående problem - som
            regeringen vill samla hela nationen kring en politik som moderniserar
            Sverige på en rättvis och jämlik grund.
          </note>
          <note n="1f198891">
            Det gäller tillväxten och sysselsättningen: att ta till vara
            nationens främsta tillgång - människors vilja till arbete och
            skapande.
          </note>
          <note n="1b8eff8d">
            Det gäller tryggheten och jämlikheten: att ge alla - både kvinnor
            och män - möjlighet att växa och förverkliga sina drömmar om ett
            rikare liv.
          </note>
          <note n="52987743">
            Det gäller överlevnaden och arvet till kommande generationer:
            att låta hänsynen till miljön genomsyra såväl politiska beslut
            som våra personliga handlingar.
          </note>
          <note n="adb473b2">
            Sist men inte minst gäller det Sveriges roll i världen och i
            Europa: att fortsätta att ge röst åt solidariteten och folkrätten
            och att demokratisera och utvidga det europeiska samarbetet.
          </note>
          <note n="7b44f23a">
            Under det kommande året avser regeringen att presentera en rad
            åtgärder för att öka tillväxten.
          </note>
          <note n="096ace8f">
            Flera områden berörs:
          </note>
          <note n="90ec1d71">
            Ökad tillväxt kräver en europeisk sysselsättningsunion.
          </note>
          <note n="9b56684c">
            Kampen mot arbetslösheten måste ges lika stor tyngd i det europeiska
            samarbetet som ambitionerna på det monetära området. Länderna
            i Europa måste gemensamt möta kommande lågkonjunkturer, utforma
            gemensamma ambitioner för arbetsmarknadspolitiken och se till
            att framtidsinvesteringar koordineras över gränserna.
          </note>
          <note n="4b42e43a">
            Ökad tillväxt kräver sunda statsfinanser.
          </note>
          <note n="51d74124">
            Målen för stabiliseringsprogrammet ligger fast och skall uppnås.
            De institutionella förutsättningarna, som skall stärka budgetprocessen,
            förbättras ytterligare för att därmed säkra en fortsatt stram
            budgetdisciplin. Varje ny utgift och varje försvagning av intäktssidan
            måste finansieras krona för krona. Ett förslag till flerårigt
            utgiftstak för den offentliga sektorn föreläggs riksdagen.
          </note>
          <note n="9a1f2819">
            Ökad tillväxt kräver stabila och överblickbara spelregler för
            produktionen.
          </note>
          <note n="e63cce80">
            På grundval av Energikommissionens betänkande inbjuds samtliga
            riksdagspartier till överläggningar rörande omställningen av energisystemet.
          </note>
          <note n="f1d60309">
            Därefter presenteras riksdagen ett förslag om den långsiktiga
            energipolitiken. Regeringen eftersträvar ett beslut i bred enighet.
          </note>
          <note n="b608b578">
            Arbetsmarknadens parter har i Arbetsrättskommissionen ett operativt
            forum för beslut om förändringar av arbetsrätten. Regeringen hyser
            tilltro till parternas ansvar i denna fråga.
          </note>
          <note n="7557e2b3">
            Den bostadspolitiska utredningen har till uppgift att föreslå
            långsiktiga och hållbara regler för byggandet och den sociala
            bostadspolitiken. Regeringens ambition är att samla en bred riksdagsmajoritet
            bakom nya regler för framtidens byggande och boende.
          </note>
          <note n="18574267">
            Ökad tillväxt förutsätter en aktiv arbetsmarknadspolitik och
            ett utbyggt utbildningssystem.
          </note>
          <note n="74efc502">
            Den svenska arbetsmarknadspolitiken skall utvecklas, inte avvecklas.
            Den främjar sysselsättningen på den reguljära arbetsmarknaden,
            motverkar inflationen och höjer kompetensen i arbetslivet.
          </note>
          <note n="dee52526">
            Aktiva insatser kommer att prioriteras framför kontantstöd. Åtgärderna
            riktas framför allt in på långtidsarbetslösa och ungdomar. Det
            lokala deltagandet i arbetsmarknadspolitiken måste öka.
          </note>
          <note n="2446ac19">
            Sverige skall konkurrera med välutbildad arbetskraft inom alla
            samhällssektorer. Kvaliteten i grundutbildningen och vuxenutbildningen
            är avgörande. Kommuner och arbetsmarknadens parter bjuds in till
            överläggningar om framtidens kompetensutveckling.
          </note>
          <note n="d3d70ea3">
            Distansutbildning och informationsteknik skall utnyttjas för
            att öka tillgänglighet och kvalitet. Högskolans roll i fortbildning
            och vidareutbildning skall vidgas och kvaliteten stärkas. Folkbildningen
            har en given plats i morgondagens kunskapssamhälle.
          </note>
          <note n="021b9991">
            Forskningsfrågorna har hög prioritet i regeringens arbete. EU:s
            forsknings- och utvecklingssamarbete bör utvecklas. Forskningens
            landvinningar skall nyttiggöras i ökad utsträckning inom samhällets
            och näringslivets alla sektorer.
          </note>
          <note n="64810256">
            Ökad tillväxt kräver en aktiv näringspolitik, förbättrad infrastruktur
            och användning av informationsteknik.
          </note>
          <note n="c0d82521">
            Sverige behöver fler företag och företagare. Näringspolitiken
            utformas så att företagen är lönsamma och kan öka sina investeringar.
            Villkoren för de små och medelstora företagen förbättras. Kapitalförsörjningen
            förstärks och förenklas ytterligare.
          </note>
          <note n="d142bf0b">
            Företagsstödet ses över.
          </note>
          <note n="bcbaf393">
            Förslag om en långsiktig inriktning av infrastrukturinvesteringarna
            presenteras. Gemensamma nätverk för information och kommunikation
            samt miljövänliga transportsystem är prioriterade frågor i Sveriges
            EU-arbete.
          </note>
          <note n="7a45f2a5">
            Regeringens IT-politik inriktas på att modernisera lagstiftningen,
            på ökad utbildning och kompetensutveckling i skolan och i arbetslivet
            samt på att få till stånd en ökad användning av IT i den offentliga
            sektorn. Initiativ tas för att påskynda övergången till elektronisk
            handel i förvaltning och företag.
          </note>
          <note n="49c1a45b">
            En övergripande IT-strategi presenteras för riksdagen.
          </note>
          <note n="da34ecd6">
            Ökad tillväxt kräver ökad konkurrens och en aktiv konsumentpolitik.
          </note>
          <note n="a8379cc7">
            Matmomsen sänks den 1 januari 1996 med 9 %.
          </note>
          <note n="2b2694f3">
            Momssänkningen skall resultera i sänkta matpriser.
          </note>
          <note n="e6921d44">
            Priskommissionen fortsätter sitt arbete. Regeringen kommer att
            vidta åtgärder som ökar konkurrensen i livsmedelsbranschen.
          </note>
          <note n="04a7b439">
            Konsumenterna måste få en starkare ställning och mer inflytande
            i EU. Regeringen kommer bl.a.
          </note>
          <note n="51cfbce1">
            att driva frågor om innehållsdeklarationer, tillsatser och jämförpriser
            vad gäller mat samt barnsäkerhet och stopp för TV-reklam riktad
            till barn. En skrivelse om denna strategi kommer att lämnas till
            riksdagen.
          </note>
          <note n="b0f21b6f">
            Konkurrenslagen ses över. Ytterligare sanktionsmöjligheter mot
            illojal konkurrens övervägs.
          </note>
          <note n="e242c363">
            En utredning om konkurrensförutsättningarna i detaljhandeln tillkallas.
            Förslag presenteras för att öka konkurrensen inom den finansiella
            sektorn.
          </note>
          <note n="bba48b6c">
            Ökad tillväxt måste förenas med en aktiv miljöpolitik.
          </note>
          <note n="5dbea102">
            En ökad miljömedvetenhet har blivit en viktig drivkraft för en
            tillväxt som inte tär på våra naturtillgångar. Miljöanpassade
            produkter och processer efterfrågas i ökad utsträckning och är
            en allt viktigare konkurrensfaktor för företagen. Sverige har
            goda förutsättningar att åstadkomma en grön tillväxt.
          </note>
          <note n="41d6704b">
            Ambitionsnivån inom EU:s miljöpolitik måste höjas. Försurningen,
            kemikalier, kretslopp och naturvård är prioriterade områden för
            Sverige.
          </note>
          <note n="7ec44528">
            Den nationella miljöpolitiken effektiviseras och skärps. Miljöprogram
            skall utarbetas för alla samhällssektorer. Ekonomiska styrmedel
            för trafik- och energisektorerna ses över. Producentansvaret utvecklas.
            I syfte att minska belastningen på miljön tas en handlingsplan
            fram för hur konsumenterna skall kunna ändra sina levnadsvanor
            och sin konsumtion. Fjällen och skärgårdarna ges ett starkare
            skydd. Kulturmiljön värnas. Ytterligare nationalstadsparker studeras.
          </note>
          <note n="34a23d6b">
            Den ökade tillväxten måste komma hela landet till del.
          </note>
          <note n="eef29533">
            Medlen från EU:s strukturfonder är ett viktigt instrument för
            att stärka de mest utsatta regionerna.
          </note>
          <note n="baa57643">
            Regionala hänsyn skall integreras i alla offentliga beslut.
          </note>
          <note n="1bb48af6">
            Ökad tillväxt kräver en välfärdspolitik som är både effektiv
            och rättvis, som ger människor större makt över sina egna liv
            och som stimulerar till arbete. Välfärden är en viktig del i det
            komplicerade samspel som skapar ekonomisk utveckling.
          </note>
          <note n="7dbffd84">
            Med det nya kommunala skatteutjämningssystemet skapas förutsättningar
            för jämlika levnadsvillkor i hela landet. Trygghet i förändring
            är nyckelord i regeringens välfärdspolitik.
          </note>
          <note n="2e2f06b4">
            Barnens välfärd är de vuxnas ansvar.
          </note>
          <note n="fdb5cfaf">
            Den framgångsrika familjepolitiken ger barnen trygghet och föräldrarna
            möjlighet att förvärvsarbeta. Målet om full behovstäckning i barnomsorgen
            är i det närmaste uppnått. Vården och stödet till barn med psykiska
            problem ses över.
          </note>
          <note n="d2602885">
            I skolan måste ett livslångt lärande grundläggas.
          </note>
          <note n="1b8c33ca">
            Varje barn är unikt och har obegränsade inneboende möjligheter
            att utvecklas. När en ung människa lämnar skolan med otillräckliga
            kunskaper är det inte bara en katastrof för individen. Det är
            även ett oansvarigt resursslöseri för samhället. Målet är att
            alla ungdomar skall lämna skolan med tillräckliga kunskaper och
            färdigheter. Det kräver en gemensam skola och en kvalitetshöjning
            i grundskolan och gymnasieskolan genom bl.a. förbättrade kunskaper
            i svenska, informationsteknik, naturvetenskap och teknik. Kulturen
            har en viktig roll i skolan.
          </note>
          <note n="fe0cb3ba">
            Ungdomars livsvillkor är framtiden.
          </note>
          <note n="18c1a793">
            Ungdomars kraft och idéer måste bättre tas till vara. Nya lösningar
            kommer därför att prövas för att unga människor bättre skall komma
            in på arbetsoch bostadsmarknaden. En utredning tillkallas för
            att föreslå åtgärder som kan stärka ungdomars makt och inflytande
            i samhället.
          </note>
          <note n="ccf6fc9e">
            Hälso- och sjukvården står inför stora avgöranden.
          </note>
          <note n="941b2949">
            Viktiga områden för regeringen är vårdgarantier, prioriteringar
            och patienternas rättigheter. En parlamentarisk kommitté tillkallas
            för att föreslå hälsomål för hela nationen. En särskild statsrådsgrupp
            kommer att ha till uppgift att dra upp riktlinjerna för hur folkhälsan
            långsiktigt kan förstärkas och hur ojämlikheten i hälsa kan undanröjas.
            Åtgärder föreslås för att minska de miljörelaterade hälsoriskerna.
            Ett premietandvårdssystem införs. Åldersgräns för inköp av tobak
            införs. Ett förbud mot indirekt tobaksreklam prövas.
          </note>
          <note n="171e4852">
            Alla har rätt till ett värdigt liv.
          </note>
          <note n="8dcf1bcd">
            Ett aktivt och stimulerande liv för de äldre förutsätter god
            äldreomsorg och ett stabilt pensionssystem. Tillgängligheten för
            de handikappade är en viktig angelägenhet. Assistentersättningen
            ses över.
          </note>
          <note n="dd972e01">
            Förslag till ny socialtjänstlag föreläggs riksdagen.
          </note>
          <note n="eca9d494">
            Det drogförebyggande arbetet intensifieras. Sverige kommer inom
            EU att aktivt verka mot tendenser att legalisera narkotika.
          </note>
          <note n="108b959f">
            Arbetet med att skapa ett rättvist och ekonomiskt hållbart trygghetssystem
            fortsätter.
          </note>
          <note n="fecba029">
            Fusk och felutnyttjande av bidrag kommer med kraft att motverkas.
            Underhållsbidraget och bidragsförskottet reformeras. Konstruktionen
            av bostadsbidragen ses över. En ny och sammanhållen ohälsoförsäkring
            utformas. Ett nytt system för förtidspension och arbetsskadeförsäkring
            föreslås parallellt med satsningar på bättre rehabilitering.
          </note>
          <note n="8381c079">
            Vår tids historiska uppgift som européer är att binda samman
            länderna i östra och västra Europa för att på så sätt bana väg
            för ökat välstånd och en allomfattande freds- och säkerhetsordning
            på den europeiska kontinenten. Målet är att göra krig i
          </note>
          <note n="795b2e90">
            Europa otänkbart, att befästa demokratins idé, att säkra vår
            kontinents miljö och att forma ett medborgarnas Europa. Vi måste
            riva ned de barriärer som delar upp Europas folk i fattiga och
            rika, i östeuropéer och västeuropéer.
          </note>
          <note n="54064384">
            1996 års regeringskonferens om Europeiska unionens framtid måste
            ha som första mål att stärka demokratin och främja freden i Europa.
            Därför måste konferensen bana väg för fler medlemsstater.
          </note>
          <note n="6f94e2a1">
            Den europeiska unionen kan bara bli framgångsrik om den bärs
            upp av de europeiska medborgarnas förtroende och förhoppningar.
            Därför måste EU:s politiska dagordning domineras av de frågor
            som handlar om Europas framtid och som berör människorna i deras
            vardag: arbetslösheten, miljöproblemen och orättvisorna.
          </note>
          <note n="1ada0f13">
            Sverige kommer aktivt att driva kraven på ökat samarbete mot
            arbetslösheten, för en bättre miljö och för ökad jämställdhet.
            För att nå detta, och för att stärka medborgarnas förtroende för
            EU, krävs att
          </note>
          <note n="c5d3a62a">
            EU blir öppnare, enklare och mer effektiv. En genomgripande reformering
            av EU:s jordbrukspolitik är nödvändig.
          </note>
          <note n="68d9b5d9">
            Det låga valdeltagandet i det första direktvalet till Europaparlamentet
            är en tankeställare för oss alla. Inför regeringskonferensen krävs
            en omfattande offentlig dialog och debatt. Det är endast på så
            sätt som Sveriges ståndpunkter kan bli förankrade hos svenska
            folket. Regeringen kommer att nära samråda med riksdagen när de
            svenska ståndpunkterna skall fastställas.
          </note>
          <note n="dd74a21e">
            Kriget i f.d. Jugoslavien är en oerhörd tragedi och ett stort
            nederlag för hela Europa. Terror, mord och tortyr har drabbat
            värnlösa och oskyldiga människor i stor omfattning.
          </note>
          <note n="1000e990">
            Nu skymtar möjligheter till en politisk överenskommelse. Det
            internationella samfundet måste visa uthållighet och fasthet i
            ansträngningarna att uppnå varaktig fred. Den svenska regeringen
            stöder den av
          </note>
          <note n="e55d1034">
            EU utsedde medlaren Carl Bildt.
          </note>
          <note n="2e68657e">
            Sverige är berett att under FN:s ledning och i bred samverkan
            med andra länder medverka i genomförandet av en fredsuppgörelse.
            Sverige kräver att krigsförbrytelser utreds och att misstänkta
            ställs inför rätta. Den humanitära rätten i krigssituationer måste
            stärkas.
          </note>
          <note n="dcb93c4c">
            Kriget på Balkan visar att världen behöver ett mer kraftfullt
            instrument som kan bidra till fred, utveckling och ett liv i värdighet
            för alla människor på jorden. Världen behöver Förenta nationerna
            -
          </note>
          <note n="07233a1a">
            och Förenta nationerna behöver stärkas.
          </note>
          <note n="ec9c35d7">
            FN måste engageras tidigt, innan konflikter leder till strid.
            FN måste få en mer central roll i världsekonomin. FN måste kunna
            bidra till genomförande och övervakning på miljöområdet.
          </note>
          <note n="47178a26">
            För att nå dithän krävs en reformering av FN.
          </note>
          <note n="9f2550d8">
            De beslutande organen måste få en mer representativ sammansättning.
            Frivilligorganisationerna kan spela en mer aktiv roll i FN-arbetet.
            FN:s finanser måste stärkas.
          </note>
          <note n="86e29236">
            Vid världsorganisationens 50-årsjubileum i New
          </note>
          <note n="b4e198ae">
            York senare denna månad kommer jag att verka aktivt för att det
            skall startas en process som reformerar FN och som har bred internationell
            uppbackning. Regeringens syn kommer att redovisas i en skrivelse
            till riksdagen. Arbetet för att Sverige skall erhålla en plats
            i FN:s säkerhetsråd intensifieras.
          </note>
          <note n="65708077">
            Regeringen kommer att verka för att ett fullständigt kärnvapenprovförbud
            beslutas 1996. Tillverkning och användning av antipersonella minor
            måste förbjudas i internationell lag.
          </note>
          <note n="f365c34b">
            Sveriges militära alliansfrihet syftande till att vårt land skall
            kunna vara neutralt i händelse av krig i vårt närområde består.
            Säkerhetspolitiken syftar ytterst till att bevara vårt lands frihet
            och oberoende.
          </note>
          <note n="fcb67af5">
            Arbetet med att utforma ett nytt försvarsbeslut fortsätter. Förslag
            till principer för totalförsvarets utveckling föreläggs riksdagen.
            Regeringen eftersträvar ett brett samförstånd. Folkförsvarstanken
            är djupt förankrad i vårt land.
          </note>
          <note n="a7c5b9c2">
            Förslag läggs fram om hur en internationell styrka för fredsfrämjande
            uppgifter och civila internationella styrkor för humanitära insatser
            skall organiseras. Sverige vill bidra till en vidareutveckling
            av
          </note>
          <note n="3df01687">
            EU:s förmåga att förebygga konflikter och att hantera kriser.
          </note>
          <note n="7c219e08">
            Omorganisationen av biståndsmyndigheterna möjliggör en förstärkning
            av det långsiktiga och fattigdomsinriktade biståndet. Att stärka
            kvinnans ställning är en nyckel till lösning av de stora globala
            frågorna. Regeringen kommer under året att föreslå riksdagen hur
            jämställdheten skall föras in i de biståndspolitiska målen.
          </note>
          <note n="fde8fbf6">
            I vårt eget grannskap - Östersjöregionen - har vi nu möjlighet
            att bygga en varaktig och gemensam säkerhet. Jag har bjudit in
            regeringscheferna till ett
          </note>
          <note n="5933d031">
            Östersjötoppmöte i maj nästa år för att stimulera mellanfolkligt
            och ekonomiskt samarbete, utveckla miljöarbetet och stödja demokratin
            i länderna kring
          </note>
          <note n="a164f2f3">
            Östersjön.
          </note>
          <note n="a9c68513">
            Låt det sägas så att det hörs över hela vårt land:
          </note>
          <note n="b69ce693">
            Denna riksdag, bestående av svenska folkets valda representanter,
            kommer aldrig någonsin tolerera att diskriminering, främlingsfientlighet
            och rasism får fotfäste i vårt land. Vi viker inte en tum från
            den hållningen.
          </note>
          <note n="efd07abf">
            Hela Sverige måste mobiliseras för att minska motsättningar mellan
            människor från olika kulturer och länder. Invandrarpolitiska kommittén
            kommer att slutföra sitt arbete i början av nästa år. Då måste
            arbetet med en av framtidens verkligt stora utmaningar intensifieras:
            att öka integrationen och minska segregationen.
          </note>
          <note n="3869e415">
            Ansvaret för detta vilar på var och en av oss som tror på demokratins
            innersta kärna - alla människors lika värde och okränkbarhet.
          </note>
          <note n="ee4512ea">
            Sverige skall vara en fristad för människor på flykt som har
            starka skyddsbehov. Flyktingpolitiken skall ge ökat utrymme för
            hjälp i närområdet och långsiktigt bidra till att nya flyktingkatastrofer
            inte uppstår. Värnandet om asylrätten kommer att genomsyra den
            proposition som kommer att föreläggas riksdagen.
          </note>
          <note n="3d6ecabb">
            Våld och brottslighet får aldrig mötas med passivitet. Tvärtom
            måste varje tecken på ökat våld leda till ett starkare engagemang.
            Vi måste vara tydliga, markera vad som är rätt och fel, tillåtet
            och otillåtet.
          </note>
          <note n="c4ccf0fa">
            Ett nationellt program för brottsförebyggande arbete läggs fast.
            Samarbetet mellan kommuner, polis och frivilligorganisationer
            stimuleras.
          </note>
          <note n="279d974a">
            Polisens arbetsmetoder och organisation effektiviseras. Sverige
            kommer inom EU att aktivt verka för att kampen mot narkotika och
            annan internationell brottslighet förstärks. Europolkonventionen
            ratificeras. Strategin mot den ekonomiska brottsligheten fullföljs.
          </note>
          <note n="f9095628">
            En samlad översyn görs av brottsoffrens ställning. Skyddet för
            hotade vittnen övervägs. En världskongress över ämnet sexuell
            exploatering av barn kommer att genomföras i Stockholm nästa år.
          </note>
          <note n="090d70ab">
            Det finns några namn i den svenska nutidshistorien som betyder
            mer än de flesta andra. Det är namn som för somliga minner om
            barndomen, för andra om föräldrarollen.
          </note>
          <note n="3abdd3c6">
            "Jag ska bara ...", som Alfons Åberg säger, nämna några: Pippi
            Långstrump, förstås, Mors lilla
          </note>
          <note n="6bd15279">
            Olle, Bamse, Krakel Spektakel och Björne i sitt magasin.
          </note>
          <note n="0a7a23e0">
            Vi skall vara stolta över den svenska barnkulturen. Böckerna,
            filmerna, visorna och pjäserna har öppnat sinnena på generationer
            av barn i Sverige -
          </note>
          <note n="8c295aaf">
            och även haft mycket att lära oss vuxna. Alla barn och ungdomar
            måste uppmuntras att ta del av och ha tillgång till olika kulturella
            uttrycksmedel.
          </note>
          <note n="d613a9f9">
            Kulturen är en källa till ökad kunskap och inspiration inför
            det okända i en tid när förändringens vindar så kraftigt sveper
            över världen som nu. Kulturen är på en och samma gång ett känselspröt
            mot framtiden och en förankring i historien.
          </note>
          <note n="95afb13d">
            En ny kulturpolitik för 2000-talet kommer att presenteras. Yttrandefriheten,
            upphovsrätten och goda arbetsbetingelser för konstnärerna är grundläggande
            för ett vitalt kulturliv.
          </note>
          <note n="35abe5c2">
            Arkitektur, form och design kommer att ges ökad uppmärksamhet.
          </note>
          <note n="f5274809">
            Nya avtal kommer att utarbetas för publicservice-företagen. Principen
            om allas rätt till ett varierat programutbud av god kvalitet till
            rimlig kostnad kommer att vara vägledande.
          </note>
          <note n="e5501e8d">
            1998 skall bli kulturens år i hela Sverige. Stockholm kommer
            då att vara Europas kulturhuvudstad.
          </note>
          <note n="0c7597ea">
            För att öka samspelet i kulturlivet mellan landets alla delar
            och huvudstaden kommer en särskild satsning att göras på kulturen
            i hela landet det året.
          </note>
          <note n="294c0b71">
            Under det gångna året har jämställdheten i vår land blivit en
            första rangens politiska fråga. Det finns goda skäl till det.
            Sverige har kommit långt på jämställdhetens område, längst i världen
            enligt FN.
          </note>
          <note n="b9724a32">
            Nu gäller det att höja ambitionerna ytterligare.
          </note>
          <note n="78625fa9">
            FN:s kvinnokonferens i Peking var ett genombrott för strävandena
            att öka jämställdheten i världen. Regeringen kommer att följa
            upp Pekingkonferensen, nationellt, inom EU och internationellt
            inom
          </note>
          <note n="8a7f2bc7">
            FN. Konferensen slog fast att våld mot kvinnor skall undanröjas.
            Ytterligare åtgärder mot våld mot kvinnor kommer att presenteras
            av regeringen.
          </note>
          <note n="93ceb85d">
            Regeringen kommer att aktivt driva frågan om kvinnors och mäns
            lika möjlighet att försörja sig själva och att kombinera yrkesliv
            och föräldraskap.
          </note>
          <note n="dd099d0c">
            Det gäller att tidigt bryta de traditionella könsroller som grundläggs
            i barndomen och som kan avläsas i yrkesval och i arbetslivet.
          </note>
          <note n="a1274d08">
            Regeringen kommer att ägna stor kraft åt att öka kvinnors makt
            och inflytande inom alla samhällsområden.
          </note>
          <note n="4909610f">
            Vi vill alla känna stolthet över vårt land. Det förutsätter att
            både omvärlden och vi själva upplever att vi kan lösa de problem
            och utmaningar som
          </note>
          <note n="dcb34c4c">
            Sverige ställs inför.
          </note>
          <note n="d4f2bfd3">
            Enligt min mening har förutsättningarna för detta förbättrats
            betydligt under senare tid.
          </note>
          <note n="41314e50">
            Regeringen har för avsikt att med fasthet och konsekvens driva
            en politik som gör att Sverige kan stärka sin ekonomiska, kulturella
            och sociala ställning inför 2000-talet.
          </note>
          <note n="78047018">
            För att nå dithän krävs en bred samverkan: i politiken, på arbetsmarknaden
            och mellan enskilda människor.
          </note>
          <note n="bbded6e9">
            Sverige skall fortsätta att vara ett samförståndets land.
          </note>
          <note n="087511ce">
            3 § Sammanträdet avslutades kl. 14.53.
          </note>
          <note n="c789f610">
            Bilaga
          </note>
          <note n="c26febfc">
            till Riksdagens protokoll 1995/96:2
          </note>
          <note n="9c6b288b">
            Program för öppnandet av riksmötet 1995/96
          </note>
          <note n="fd2eca6c">
            tisdagen den 3 oktober 1995/96 kl. 14.00
          </note>
          <note n="7299e176">
            Musik under samlingen
          </note>
          <note n="94473162">
            Hässlöbrasset framför folkmusik
          </note>
          <note n="e3fa82eb">
            i arrangemang av
          </note>
          <note n="0fafea90">
            Niclas Ericson och Thord Sandström
          </note>
          <note n="358d29c7">
            Fanfartrumpetarna uruppför
          </note>
          <note n="5aac8620">
            Fanfar
          </note>
          <note n="8bbbf4ac">
            för Kronprinsessan Victoria
          </note>
          <note n="c81fdd15">
            av Ingvar Lidholm
          </note>
          <note n="b3044fff">
            Kungssången
          </note>
          <note n="ec975b49">
            Camerata Roman framför
          </note>
          <note n="4f263d21">
            Scherzo leggiero
          </note>
          <note n="ee583b24">
            ur Divertimento Elegiaco
          </note>
          <note n="34888023">
            av Ture Rangström
          </note>
          <note n="acca442f">
            TALMANNEN
          </note>
          <note n="2457de19">
            HANS MAJESTÄT KONUNGEN
          </note>
          <note n="5aac8620">
            Fanfar
          </note>
          <note n="ec975b49">
            Camerata Roman framför
          </note>
          <note n="7c4d0096">
            Canzone
          </note>
          <note n="a0f0c00d">
            av Wilhelm Peterson-Berger
          </note>
          <note n="faea651b">
            Dans nr 2
          </note>
          <note n="139d4b19">
            av Erland von Koch
          </note>
          <note n="cd9ee65b">
            STATSMINISTERN
          </note>
          <note n="ec975b49">
            Camerata Roman framför
          </note>
          <note n="3225964d">
            Entré och Con spirito
          </note>
          <note n="3141cc92">
            ur Golovinmusiken
          </note>
          <note n="987d0806">
            av Johan Helmich Roman
          </note>
          <note n="8fd127ec">
            Nationalsången
          </note>
          <note n="a23dff33">
            Hässlöbrasset framför
          </note>
          <note n="0dd19851">
            Grande Marche
          </note>
          <note n="179d5928">
            av Charles Voss
          </note>
          <note n="4555ba6e">
            _______________________________________________
          </note>
          <note n="a5a103e8">
            MEDVERKANDE
          </note>
          <note n="bd9581c8">
            Ensemblen Tritonus
          </note>
          <note n="2b4d792e">
            Stråkorkestern Camerata Roman
          </note>
          <note n="530419d6">
            Fanfartrumpetare ur Stockholmsmusiken: Kenneth Kjäll, Kjell Svantes,
            Christer
          </note>
          <note n="cefebce4">
            Fredriksson och Paul Hägglöf
          </note>
          <note n="ebdcaedf">
            Hässlöbrasset
          </note>
          <note n="d3fceca9">
            Arméns musikkår konserterar före riksmötets öppnande
          </note>
          <note n="e2041a4f">
            I trapphallen medverkar Uppsala domkyrkas gosskör under ledning
            av John Wilund
          </note>
          <note n="f348f496">
            Folkdansgillet Kedjan paraderar med Sveriges landskapsfanor
          </note>
          <note n="8972bad5">
            Innehållsförteckning
          </note>
          <note n="af805220">
            1 § Öppnande av riksmötet 1
          </note>
          <note n="378e5f11" type="speaker">
            Anf. 1 TALMANNEN 1
          </note>
          <note n="e5489c11" type="speaker">
            Anf. 2 HANS MAJESTÄT KONUNGEN 1
          </note>
          <note n="73798884">
            2 § Regeringsförklaring 2
          </note>
          <note n="af07487e">
            Anf. 3 Statsminister INGVAR CARLSSON (s) 2
          </note>
          <note n="2abf3465">
            3 § Sammanträdet avslutades kl. 14.53. 6
          </note>
          <note n="db664a96">
            Prot.
          </note>
          <note n="7935174a">
            1995/96:2
          </note>
          <note n="6d467111">
            3 oktober
          </note>
          <note n="700f14d2">
            ___________
          </note>
          <note n="db664a96">
            Prot.
          </note>
          <note n="7935174a">
            1995/96:2
          </note>
          <note n="6d467111">
            3 oktober
          </note>
          <note n="700f14d2">
            ___________
          </note>
          <note n="a2b1b7a7">
            8
          </note>
          <note n="9f42d37f">
            9
          </note>
        </div>
      </body>
    </text>
  </TEI>
</teiCorpus>
