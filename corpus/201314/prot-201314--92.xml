<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--92</head>
          <docDate when="2013-03-28">2013-03-28</docDate>
        </div>
      </front>
      <body>
        <div>
          <note n="ba6f87fa">
            ﻿
          </note>
          <note n="7770cb9c">
            Riksdagens protokoll
          </note>
          <note n="bb0a2953">
            2013/14:92
          </note>
          <note type="date" n="5c7443e2">
            Fredagen den 28 mars
          </note>
          <note n="98c43058">
            Kl. 09:00 - 12:52
          </note>
          <note n="acbb864b">
            1 § Anmälan om ersättare
          </note>
          <note n="5ca0c38b">
            Andre vice talmannen anmälde att Gustav Schyllert (M) skulle
            tjänstgöra som ersättare för Linda Wemmert (M) under tiden den
            31 mars–23 maj.
          </note>
          <note n="a74d49e1">
            2 § Anmälan om subsidiaritetsprövningar
          </note>
          <note n="b0fb0131">
            Andre vice talmannen anmälde att utdrag ur följande protokoll
            i ärenden om subsidiaritetsprövning av EU-förslag hade kommit
            in:
          </note>
          <note n="874e90e2">
            3 § Anmälan om fördröjda svar på interpellationer
          </note>
          <note n="44a0c02d">
            Följande skrivelser hade kommit in:
          </note>
          <note n="5737385b">
            Interpellation 2013/14:364
          </note>
          <note n="ba50ec98">
            Interpellation 2013/14:364 Finansdepartementets beredning av
            budgeten
          </note>
          <note n="f59b68ff">
            Interpellationen kommer inte att besvaras inom föreskriven tid.
          </note>
          <note n="89a496a2">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="a9fd0abd">
            Rikard Jermsten
          </note>
          <note n="11015c25">
            Interpellation 2013/14:370
          </note>
          <note n="55623e14">
            Interpellation 2013/14:370 Grafikens hus i Mariefred
          </note>
          <note n="d7cd1433">
            Interpellationen kommer att besvaras tisdagen den 15 april 2014.
          </note>
          <note n="f54af3fd">
            Skälet till dröjsmålet är sedan länge inplanerade externa engagemang
            för statsrådet.
          </note>
          <note n="125ea7f8">
            Maria Eka
          </note>
          <note n="1de4f5bb">
            Interpellation 2013/14:377
          </note>
          <note n="020886f5">
            Interpellation 2013/14:377 Scenkonstpensioner och övergångsregler
          </note>
          <note n="fa2708b7">
            Interpellationen kommer att besvaras den 15 april 2014.
          </note>
          <note n="f54af3fd">
            Skälet till dröjsmålet är sedan länge inplanerade externa engagemang
            för statsrådet.
          </note>
          <note n="125ea7f8">
            Maria Eka
          </note>
          <note n="a69f5328">
            Interpellation 2013/14:381
          </note>
          <note n="27f87588">
            Interpellation 2013/14:381 Vanvårdsersättning till finska krigsbarn
          </note>
          <note n="d7cd1433">
            Interpellationen kommer att besvaras tisdagen den 15 april 2014.
          </note>
          <note n="5872c5cd">
            Skälet till dröjsmålet är redan inbokade engagemang.
          </note>
          <note n="aaafca6a">
            Marianne Jenryd
          </note>
          <note n="e19a61ae">
            Interpellation 2013/14:383
          </note>
          <note n="ae3e5fdd">
            Interpellation 2013/14:383 Statens ansvar för kontanthantering
          </note>
          <note n="58f1f0f0">
            Interpellationen kommer att besvaras tisdagen den 8 april 2014.
          </note>
          <note n="89a496a2">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="a9fd0abd">
            Rikard Jermsten
          </note>
          <note n="74cbe40d">
            4 § Anmälan om granskningsrapport
          </note>
          <note n="94452283">
            Andre vice talmannen anmälde att följande granskningsrapport
            hade kommit in från Riksrevisionen:
          </note>
          <note n="f3120b86">
            5 § Ärenden för hänvisning till utskott
          </note>
          <note n="c7f85554">
            Följande dokument hänvisades till utskott:
          </note>
          <note n="6c39e02c">
            den 22 maj
          </note>
          <note n="4c734817">
            6 § Svar på interpellation 2013/14:249 om statsinkomster av räntesnurrebegränsningar
          </note>
          <note type="speaker" n="d4cbea4f">
            Anf. 1 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-0" n="99d09ba4">
            <seg n="7b7c201b">
              Herr talman! Leif Jakobsson har frågat mig hur stor del av de
              8,8 miljarder kronor i ökade bolagsskatteintäkter som jag räknade
              med i budgeten för 2013 jag bedömer verkligen kommer in och vilken
              prognosen är för år 2014.
            </seg>
            <seg n="96fe4b5a">
              Leif Jakobsson har vidare frågat mig genom vilka åtgärder jag
              avser att öka storbankernas och aktieägares bidrag till skatteinkomster
              och produktiva investeringar under kommande år.
            </seg>
            <seg n="44f67e40">
              I budgetpropositionen för 2013 skärpte regeringen reglerna som
              begränsar rätten till ränteavdrag avseende interna lån i företagssektorn.
              Detta gjordes för att skydda den svenska bolagsskattebasen mot
              skatteplanering med ränteavdrag. I budgetpropositionen för 2013
              förväntas begränsningen i avdragsrätten för interna lån öka skatteintäkterna
              med 8,8 miljarder kronor 2013.
            </seg>
            <seg n="bafe1725">
              Åtgärden innebär att bolagsskattebasen breddas. Samtidigt som
              regeringen införde de förändrade begränsningsreglerna för ränteavdrag
              sänkte regeringen bolagsskattesatsen från 26,3 procent till 22
              procent. Sänkningen stärker incitamenten för näringslivet att
              öka sina investeringar i Sverige.
            </seg>
            <seg n="14263e4f">
              Det finns indikationer på att de nya ränteavdragsbegränsningarna
              har effekt. Data från betalningsbalansen tyder på att interna
              lån mot utlandet har minskat. En mer slutlig bedömning kan dock
              göras först i december 2014 när det finns data avseende taxeringsutfallet
              2013.
            </seg>
            <seg n="17661d2b">
              Prognoser över skatteintäkter publiceras i vårpropositionen och
              budgetpropositionen. Den senaste publikationen avseende bolagsskatten
              publicerades i budgetpropositionen för 2014. Där uppskattades
              skatteintäkterna från bolagsskatten till 97,3 miljarder kronor
              för 2014.
            </seg>
            <seg n="70592301">
              Företagsskattekommittén har i uppdrag att se över företagsbeskattningen.
              Den ska bland annat undersöka om det är lämpligt med mer generella
              regler som begränsar ränteavdragen. Några viktiga utgångspunkter
              för arbetet är att skydda bolagsskattebasen och att gynna företagande,
              investeringar och sysselsättning.
            </seg>
          </u>
          <note type="speaker" n="5721b512">
            Anf. 2 LEIF JAKOBSSON (S):
          </note>
          <u who="leif_jakobsson_aac4d1_w" xml:id="i-922832aa2e9f91b7-0" n="846b6cb2">
            <seg n="948e6310">
              Herr talman! Det kan vara viktigt att rekapitulera vad detta
              egentligen handlar om. År 2012 blev det allmänt känt att en del
              av riskkapitalbolagen inom den offentligt finansierade verksamheten,
              såsom vård och skola, förutom att göra stora vinster såg till
              att via räntesnurror flytta dessa vinster till skatteparadis.
              Den fjärdedel svenska folket skulle ha tillbaka i bolagskatt kom
              alltså inte tillbaka utan hamnade i skatteparadis.
            </seg>
            <seg n="e0d18f3d">
              Min fråga om finansministerns bedömning ska ses mot bakgrund
              av att vi socialdemokrater tyckte att den begränsning av räntesnurror
              som gjordes var en vettig tillfällig lösning. Till att börja med
              redovisade Finansdepartementet att det skulle ge 6 miljarder i
              intäkter, men när budgetpropositionen kom var det 8,8 miljarder.
            </seg>
            <seg n="75047bb6">
              Det är svårt för oss i oppositionen att ifrågasätta hur man har
              räknat och vad det finns för prognoser och beräkningar bakom detta.
              Vi fick så att säga köpa grisen i säcken. Eftersom vi redan då
              tillämpade den princip som numera även finansministern tillämpar,
              i alla fall i teorin, om krona för krona, så accepterade vi de
              8,8 miljarderna som en finansiering av en delvis sänkning av bolagsskatten.
              Resten, som finansministern ville lånefinansiera, sade vi nej
              till.
            </seg>
            <seg n="1137a56c">
              Detta gör det besvärligt, inte minst för oss i oppositionen.
              Om det som Ekonomistyrningsverket säger stämmer känner vi att
              vi lurats in en situation att tillsammans med regeringen försvaga
              landets ekonomi.
            </seg>
            <seg n="72fab297">
              Eftersom det är över två månader sedan jag ställde interpellationen
              borde det ha gått att ge svaret lite mer innehåll.
            </seg>
            <seg n="3a1f0a33">
              Den statliga myndigheten Ekonomistyrningsverket sade först att
              det kunde bli 6 miljarder, men i sin senaste rapport säger man
              att det kan bli bara 3 miljarder. I så fall är 13 av de 16 miljarderna
              i bolagsskattesänkningen lånefinansierade. Då har Anders Borg
              lånat 13 miljarder i kommande generationers namn för att sänka
              bolagsskatten.
            </seg>
            <seg n="edc5cc8e">
              Det jag är ute efter är om det finns någon annan prognos och
              syn än den Ekonomistyrningsverket har att de pengar som skulle
              komma av räntesnurrebegränsningen inte kommer in. I så fall vill
              jag ha den redovisad här och nu.
            </seg>
            <seg n="f4e37080">
              Delar av finansministerns svar oroar mig. När det närmaste en
              prognos man har är indikatorer känner jag oro. Det finns antydningar,
              men några 8,8 miljarder kan man inte se.
            </seg>
            <seg n="1013cc53">
              På två månader borde det ha gått att titta på just denna sektor.
              Det är av centralt intresse att det som finansministern påstod
              skulle komma in också kommer in.
            </seg>
            <seg n="95a5df44">
              Vi socialdemokrater kommer att jaga de hål som finns i finansministerns
              budget. Vi har ett stort intresse av att statens saldo stämmer
              och att handkassan är räknad och kontrollerad den 14 september.
              Vi drog nämligen både 1982 och 1994 dyrbara lärdomar av borgerliga
              regeringars sätt att hantera statens ekonomi.
            </seg>
          </u>
          <note type="speaker" n="e2037a24">
            Anf. 3 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-1" n="99d09ba4">
            <seg n="5f72570c">
              Herr talman! Att säkra våra bolagsskattebaser är centralt. Sedan
              den socialdemokratiska regeringen ändrade reglerna i början av
              2000-talet och räntesnurrorna började växa har detta varit ett
              stort bekymmer. Vi har fått vidta omfattande åtgärder för att
              säkra att framför allt riskkapitalbolag men också andra bolag
              inte placerar sina ränteavdrag i Sverige och tar ut sina vinster
              i lågskatteländer.
            </seg>
            <seg n="59b0e1e3">
              Denna ordning är ett betydande bekymmer, och vi har alltså vidtagit
              kraftfulla åtgärder för att ändra på den. Dessa åtgärder har blivit
              rätt hårt kritiserade av både jurister och näringsliv därför att
              de är långtgående och hårda. Vi har hävdat att de överensstämmer
              med den rättspraxis som finns i andra länder. Det har varit nödvändigt
              att lägga fast de här åtgärderna för att stoppa en uppåtgående
              tendens.
            </seg>
            <seg n="1162df6c">
              Skatteavdelningens ekonomer – vi har i dag en stor och kvalificerad
              avdelning för att göra skatteekonomiska beräkningar – har naturligtvis
              försökt bedöma effekterna av den här typen av åtgärder. Den bedömningen
              har alltså inte gjorts av vare sig den politiska ledningen eller
              några politiska medarbetare på Finansdepartementet utan av skatteavdelningens
              skatteekonomiska avdelning.
            </seg>
            <seg n="76c4d949">
              Deras slutsats är att den bästa bedömningen är 8,8 miljarder.
              Den bedömningen är mycket noga avstämd med Skatteverket, och jag
              har också återkommit i finans- och skatteutskottet i frågan och
              noggrant redovisat grunderna för denna beräkning.
            </seg>
            <seg n="a53f69e4">
              Nu väljer Leif Jakobsson att kalla detta rövarkalkyl i Dagens
              Nyheter, vilket är ett relativt grovt påhopp på de opolitiska
              tjänstemännen på Finansdepartementet. Vi gör inte rövarkalkyler
              när vi tar fram statens budget, utan vi gör bästa möjliga beräkning
              utifrån den statistik som vi har.
            </seg>
            <seg n="7e8c9449">
              Skatteverket och Finansdepartementet gör en likartad bedömning
              i den här frågan. Vi har noggrant stämt av våra beräkningar med
              dem och landat i de här siffrorna. Ekonomistyrningsverket gör
              en annan bedömning. Men Ekonomistyrningsverket har å andra sidan
              inte ansvaret för att göra de tunga bedömningarna på skattesidan
              på det sätt som skatteavdelningen respektive Skatteverket har.
            </seg>
            <seg n="d1a7385c">
              Vad vi ser är att de här åtgärderna hittills förefaller ha bitit
              rejält. Utvecklingen av betalningsbalansstatistiken visar att
              koncerninterna nettoskulder från Luxemburg är nere med 152 miljarder
              sedan 2010 och med 155 miljarder från Belgien. Det egna kapitalet
              i företagen har samtidigt ökat dramatiskt. Det förefaller som
              om redan de åtgärder som vidtogs 2009 och 2010 började vända utvecklingen,
              och allt tyder nu på att det går åt det här hållet.
            </seg>
            <seg n="76465b00">
              Nu menar Leif Jakobsson att jag skulle kunna redovisa ett mer
              omfattande material genom en taxering som ännu inte har ägt rum.
              Taxeringen sker under 2014 och redovisas i december 2014. Därmed
              finns det naturligtvis en osäkerhet vid sidan av den statistik
              som vi har från betalningsbalansen på det här området.
            </seg>
            <seg n="c6adb95d">
              I grund och botten använder Leif Jakobsson som ordförande i skatteutskottet
              begreppet rövarkalkyl i medierna när han kommenterar de bedömningar
              som Finansdepartementets opolitiska tjänstemän gör. Det tycker
              jag, om jag får säga så, är att föra den politiska debatten in
              på fel område.
            </seg>
          </u>
          <note type="speaker" n="b60e5435">
            Anf. 4 LEIF JAKOBSSON (S):
          </note>
          <u who="leif_jakobsson_aac4d1_w" xml:id="i-922832aa2e9f91b7-1" n="846b6cb2">
            <seg n="7d8889a0">
              Herr talman! Det gick till andra inlägget innan Anders Borg lyckades
              få till att det nog egentligen var den socialdemokratiska regeringens
              fel att riskkapitalbolag profiterade på vård och flyttade vinsterna
              utomlands. Det är snart åtta år sedan. Det blir lite tramsigt.
              Ansvaret ligger faktiskt hos er.
            </seg>
            <seg n="98feb7a2">
              Likadant är det med ansvaret för en budgetproposition. Den skrivs
              inte under av tjänstemän, utan den skrivs under av en regering,
              och det är en regering som måste stå för de bedömningar och de
              siffror som man lägger fram för den här kammaren. Det är det jag
              känner oro för.
            </seg>
            <seg n="b85b8b03">
              Som jag sade: Vi har 1982 och 1994 sett vad borgerliga regeringar
              lämnar efter sig i svarta hål. Därför vill vi vara säkra på att
              saldot stämmer och att handkassan är räknad och är korrekt. Det
              är därför vi tittar på de olika områden där det finns tydliga
              indikationer på att något inte står rätt till.
            </seg>
            <seg n="eb864ffd">
              Det som gör att vi ställer oss frågan är naturligtvis att en
              statlig myndighet, Ekonomistyrningsverket, säger att det fattas
              5–6 miljarder i intäkter på bolagsskatten. Om Anders Borg har
              en annan åsikt får han väl säga det här i kammaren: Här har Ekonomistyrningsverket
              missförstått allt, de har fel, och de kalkyler som vi gjorde från
              början håller.
            </seg>
            <seg n="480938a7">
              Ingen skulle bli gladare än jag, mitt parti och svenska folket
              om de 8,8 miljarderna verkligen kommer in, så att inte finansministern
              har lånat ännu mer för att sänka bolagsskatten. Det är bara det
              som det handlar om: ordning och reda, att få reda på hur det egentligen
              står till.
            </seg>
            <seg n="234f3cc7">
              Här svarar finansministern att det ska göras en prognos i samband
              med vårpropositionen. Det kan inte vara många dagar tills den
              ska gå i tryck. Då vill jag höra den prognosen. Hur stor del av
              de 8,8 miljarder som skulle finansiera bolagsskattesänkningen
              bedömer regeringen kommer in? Vad kommer det i så fall att stå
              i vårpropositionen?
            </seg>
            <seg n="7200f572">
              Vi känner också till indikationer på andra sätt. De företag som
              sysslade med räntesnurror har också sparade förlustavdrag som
              de använder fortsatt och kan använda under några år till. Vad
              jag kan förstå kommer det att innebära att man inte kommer att
              ta upp detta till beskattning under några år framöver. Är den
              delen med i beräkningen om de 8,8 miljarderna? Och hur kunde det
              gå från 6 till 8,8 miljarder på så kort tid som från sommaren
              och fram till det att budgeten presenterades? Det är det som gör
              att man ifrågasätter hur kalkylerna kommer fram. Det kanske snarare
              var så att den ökningen togs fram för att finansiera en bolagsskattesänkning.
            </seg>
            <seg n="8e56047a">
              Sammantaget: Jag vill höra om finansministern kan garantera att
              de 8,8 miljarderna kommer in. Om inte enligt principen krona för
              krona, hur ska då de pengarna tas in i stället?
            </seg>
          </u>
          <note type="speaker" n="b6418dff">
            Anf. 5 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-2" n="99d09ba4">
            <seg n="1cf4963b">
              Herr talman! Låt oss till att börja med klargöra hur det ser
              ut med de offentliga finanserna i Sverige. Vi har nu fått nya
              prognoser från EU-kommissionen. Vi har alltså goda möjligheter
              att jämföra Sverige med de andra europeiska länderna.
            </seg>
            <seg n="94215d6b">
              Sverige tillhör de länder som har lägst skuldsättning. Den har
              alltså minskat under krisen, samtidigt som den genomsnittliga
              skuldsättningen i EU har ökat med i storleksordningen 15–20 procent.
              USA och Japan har följt den utvecklingen och ligger nu på 100
              respektive 200 procent i offentlig skuldsättning. Sverige ligger
              strax över 40 procent.
            </seg>
            <seg n="cb16ee9d">
              När det gäller finansiellt sparande har vi en situation som gör
              att vi i år lägger ett stimulanspaket på 25 miljarder kronor.
              I förrgår presenterade den finska regeringen ett åtstramningspaket
              på 20 miljarder kronor som, givet att den finska ekonomin är hälften
              så stor som den svenska, skulle motsvara ett besparingspaket på
              40 miljarder kronor. Finland är en av de ekonomier som bedöms
              som starkast i Europa. I Danmark har regeringen också genomfört
              breda sparpaket. Sverige kan alltså som enda land fortsätta att
              stimulera ekonomin 2014. Då menar Leif Jakobsson att det är ett
              uttryck för att svensk ekonomi är på fallrepet.
            </seg>
            <seg n="9792ffcd">
              Sedan måste jag återkomma till detta med rövarkalkyl. Nu gör
              skatteutskottets ordförande bedömningen att skatteavdelningens
              skatteekonomiska enhet har gjort beräkningen på 8,8 miljarder
              för att finansiera bolagsskattesänkningen. Det är den bedömning
              som skatteutskottets ordförande redovisar i Sveriges riksdag.
              Han menar att eftersom kalkylen skiljer sig från ESV:s är det
              en rövarkalkyl, som han säger i Dagens Nyheter i dag.
            </seg>
            <seg n="f85ef132">
              Så fungerar inte svensk offentlig förvaltning. Myndigheter gör
              olika bedömningar. KI, Riksbanken och ESV gör olika bedömningar
              i nästan varje prognos. Det är inte ett uttryck för att vi gör
              rövarkalkyler eller att Riksbanken gör rövarkalkyler där de tar
              ned eller tar upp inflationen för att höja och sänka räntan. Så
              fungerar inte offentlig förvaltning i Sverige, utan vi gör så
              bra bedömningar som möjligt. De är tillräckligt osäkra och svåra
              att göra ändå, utan att man för den skull ska lägga in anklagelser
              om politik i dem.
            </seg>
            <seg n="24ce87cb">
              Sedan vill jag också påpeka att när vi diskuterar budgethål vet
              vi alla var det stora budgethålet i svensk politik befinner sig.
              Socialdemokraterna har tappat den finansiering som man hade i
              sin budgetmotion. Det var 12 miljarder i jobbskatteavdrag och
              3 miljarder i brytpunkt. Det är ett tapp på 15 miljarder. Man
              har kvar alla sina utgifter. Därmed har vi ett stort budgethål.
            </seg>
            <seg n="aa7cf8e5">
              Socialdemokraterna säger nu att de är beredda att ta bort hela
              egenavgiften för unga. Men det täcker bara 7 miljarder. Det återstår
              alltså ett stort hål att täcka. Det är rätt rimligt att väljarna
              med mindre än sex månader kvar till valet får ett besked om varifrån
              de miljarderna ska komma.
            </seg>
            <seg n="c9de6285">
              Om nu Leif Jakobsson har gjort bedömningen att skatteintäkterna
              är 8 miljarder lägre måste väl Socialdemokraterna utifrån Leif
              Jakobssons bedömningar redovisa ytterligare 8 miljarder i skattehöjningar.
              Antingen tror inte Socialdemokraterna på Leif Jakobssons bedömning
              eller också kommer de att redovisa 8 miljarder i ytterligare skattehöjningar.
            </seg>
            <seg n="c5b6ff91">
              Ska vi förvänta oss att Socialdemokraterna i sin vårmotion lägger
              på 15–20 miljarder i ytterligare skattehöjningar? Eller är det
              helt enkelt så att Leif Jakobsson på partipolitiska grunder vill
              misstänkliggöra Finansdepartementets kalkyler?
            </seg>
          </u>
          <note type="speaker" n="ec4b843c">
            Anf. 6 LEIF JAKOBSSON (S):
          </note>
          <u who="leif_jakobsson_aac4d1_w" xml:id="i-922832aa2e9f91b7-2" n="846b6cb2">
            <seg n="de6bd6f6">
              Herr talman! För säkerhets skull får jag be finansministern att
              tänka på att ordföranden i skatteutskottet är en partikamrat till
              honom som heter Henrik von Sydow. Jag är faktiskt bara vice ordförande.
              Annars kan det bli komplikationer i ert parti.
            </seg>
            <seg n="d583aa73">
              Jag ställde en mycket tydlig fråga. Kan Anders Borg garantera
              att dessa 8,8 miljarder verkligen kommer in? Och är det Anders
              Borgs bedömning att Ekonomistyrningsverket är helt fel ute, eftersom
              det skiljer 6 miljarder mellan vad Anders Borg nu säger och vad
              Ekonomistyrningsverket säger när det gäller bedömningen? 6 miljarder
              är väldigt mycket pengar. Det skulle räcka till exempelvis 12
              000 lärare, och det skulle räcka till mycket annat, men i så fall
              försvinner det.
            </seg>
            <seg n="3eaf5555">
              Finansministern säger att jag påstått att det fattas 8 miljarder.
              Nej, det har jag inte gjort. Det är det som hela denna debatt
              handlar om. Jag vill veta vad finansministern anser. Jag vill
              ha svart på vitt. Jag har inte gått in på Ekonomistyrningsverkets
              Facebooksida och tryckt på gillaknappen. Det är inte det som det
              handlar om. Men jag känner oro när en statlig myndighet säger
              att det kanske finns ett hål på 6 miljarder. Även om det naturligtvis
              är besvärligt för en minister att gå emot en statlig myndighet
              vill vi faktiskt veta. Då kan det vara lämpligt att finansministern
              talar om det.
            </seg>
            <seg n="72c455db">
              Om det finns ett hål där, finansministern, vill jag påpeka att
              ni faktiskt fortfarande är i regeringsställning. Då kan ni inte
              säga att oppositionen får hitta på en finansiering. Det är ni
              som har lagt fram budgeten, och det är ni som är ansvariga.
            </seg>
            <seg n="7a88416c">
              Återigen vill jag säga att vi tänker se till, efter tidigare
              erfarenheter, att saldot stämmer och att handkassan är räknad
              och kontrollerad den 14 september.
            </seg>
          </u>
          <note type="speaker" n="f83da2b3">
            Anf. 7 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-3" n="99d09ba4">
            <seg n="0027322e">
              Herr talman! Det är mycket centralt att vi för en seriös diskussion
              om offentliga finanser. Den måste ta sin utgångspunkt i sakläget.
              Sverige har bland de starkaste offentliga finanserna i industrivärlden.
              Vi är alltså inne i en lång lågkonjunktur, där Sverige som enda
              land har kunnat fortsätta stimulera ekonomin när Danmark, Finland
              och andra länder har börjat skära ned. Ändå vill Socialdemokraterna
              göra gällande att Sverige har problem med de offentliga finanserna.
              Då borde väl den första slutsatsen vara att Socialdemokraterna
              själva har en gediget finansierad budget – det borde vara den
              mest självklara slutsatsen – och förslagsvis också en kraftigt
              överfinansierad budget som i sådana fall kunde täppa till de hål
              som de anser föreligger.
            </seg>
            <seg n="64cf31c0">
              Nu vill Leif Jakobsson smita ifrån ansvaret för räntesnurrorna.
              Det framgår alldeles tydligt i statistiken att denna typ av ränteupplägg
              börjar växa runt 2000 och sedan eskalerar i snabbt tempo. Det
              sammanhänger med de förändringar av lagstiftningen kring koncerninterna
              förvärv som den dåvarande socialdemokratiska regeringen genomförde.
              Det är det som blir startskottet för hela denna utveckling med
              räntesnurror i skatteparadis. Sedan har vi efter hård kritik fått
              vidta åtgärder i upprepade omgångar för att städa i detta.
            </seg>
            <seg n="b26709f3">
              Jag ber om ursäkt för att jag kallade Leif Jakobsson för ordförande
              i skatteutskottet. Vice ordföranden i skatteutskottet menar att
              om det finns en bedömningsskillnad mellan ESV och Finansdepartementet
              beror den på att Finansdepartementet gör rövarkalkyler. Det är
              vad han säger i Dagens Nyheter. Jag tycker faktiskt att det är
              ett mycket märkligt uttalande.
            </seg>
            <seg n="2a39ba95">
              Vi har alltså en mycket kvalificerad avdelning med ett stort
              antal disputerade personer som försöker göra bästa möjliga bedömningar
              av vilka intäkter vi har. De är helt opolitiska. Då menar Leif
              Jakobsson att detta är rövarkalkyler. Jag tycker att det är märkligt.
            </seg>
          </u>
          <note n="cd8f4f06">
            Överläggningen var härmed avslutad.
          </note>
          <note n="61f45617">
            7 § Svar på interpellation 2013/14:259 om stigande oro för de
            offentliga finanserna
          </note>
          <note type="speaker" n="77eaa9a4">
            Anf. 8 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-4" n="99d09ba4">
            <seg n="1950cfad">
              Herr talman! Patrik Björck har frågat mig vilka initiativ jag
              avser att ta för att stärka de offentliga finanserna.
            </seg>
            <seg n="ac7ae4ed">
              Den finansiella krisen har medfört en lägre global tillväxt,
              vilket även påverkat Sverige. Tack vare regeringens åtgärder har
              svensk ekonomi uppvisat stor motståndskraft. Regeringen har i
              enlighet med det finanspolitiska ramverket använt finanspolitiken
              för att dämpa krisens effekter. Även om Sverige har bland de starkaste
              offentliga finanserna i EU har åtgärderna bidragit till ett försvagat
              sparande. Budgetutrymmet förväntas vara mycket begränsat de kommande
              åren. Nya reformer kommer att kräva finansiering krona för krona.
              Det kan exempelvis handla om åtgärder som säkrar skattesystemets
              effektivitet och legitimitet och motverkar samhällsekonomisk ineffektivitet.
              Det är också viktigt med en stram utgiftsgranskning och god utgiftskontroll.
            </seg>
            <seg n="bda4f425">
              Vägen tillbaka till överskott i det finansiella sparandet på
              1 procent av bnp måste anpassas till hur arbetsmarknaden och resursutnyttjandet
              utvecklas. Sverige har utrymme att föra en ansvarsfull finanspolitik
              även på väg tillbaka till överskott. En för snabb återgång till
              överskott riskerar att normaliseringen av det ekonomiska läget
              bryts. Samtidigt är det viktigt att bygga upp skyddsvallar inför
              kommande konjunkturförsvagningar.
            </seg>
            <seg n="689d62ef">
              Regeringens inriktning på finanspolitiken har fått brett stöd
              från såväl svenska som internationella bedömare. Finanspolitiska
              rådet bedömer att regeringens politik har varit framgångsrik i
              ett internationellt perspektiv, trots att den internationella
              krisens djup och långvarighet ställt finanspolitiken inför svåra
              avvägningsproblem. Rådets samlade bedömning är att finanspolitiken
              i huvudsak är väl avvägd. Även EU-kommissionen, OECD och Internationella
              valutafonden ser regeringens politik som väl avvägd.
            </seg>
            <seg n="77480285">
              Avslutningsvis vill jag också påpeka att regeringens politik
              har inneburit att resurserna till offentliga välfärdstjänster
              ökat de senaste åren, även efter att hänsyn tagits till pris-
              och löneökningar och till att befolkningen vuxit.
            </seg>
          </u>
          <note type="speaker" n="6272a422">
            Anf. 9 PATRIK BJÖRCK (S):
          </note>
          <u who="patrik_bjorck_79e92e_w" xml:id="i-159b88981ec00d61-0" n="8495337b">
            <seg n="35434cbf">
              Herr talman! Jag tackar finansministern för svaret.
            </seg>
            <seg n="a3a23a15">
              Det finns en stigande oro för de offentliga finanserna och för
              hur finansministern sköter detta och huruvida han lyckas eller
              misslyckas. Det är Ekonomistyrningsverket som konstaterar att
              underskottet i de offentliga finanserna nästa år väntas växa till
              87 miljarder eller motsvarande 2,3 procent av bruttonationalprodukten.
              Detta är det största underskottet sedan överskottsmålet infördes
              år 2000. Det beror på att den låga aktiviteten i ekonomin och
              ändrade skatteregler gör att den offentliga sektorns skatteintäkter
              ökar svagt 2013. År 2014 stiger skatteintäkterna långsamt, då
              framför allt ett utökat jobbskatteavdrag tillkommer.
            </seg>
            <seg n="e583bd9e">
              Utgifterna stiger relativt måttligt. Men i kombination med svaga
              inkomstökningar leder detta till stora underskott, framför allt
              2014. Ackumulerat för åren 2012–2015 uppgår underskotten till
              över 200 miljarder.
            </seg>
            <seg n="5b65804d">
              Då har vi det mål som finansministern talar om att man följer
              – de finanspolitiska ramverken. Enligt Ekonomistyrningsverket
              kan detta starkt ifrågasättas. Målet om 1 procents överskott i
              genomsnitt över en konjunkturcykel nås inte under prognosperioden.
            </seg>
            <seg n="9632f430">
              Man konstaterar också från Ekonomistyrningsverket att när det
              gäller ett av Maastrichtkriterierna, att underskottet inte ska
              överstiga 3 procent av bnp, är avståndet till den gränsen inte
              betryggande. De 2,3 procenten ligger enligt Ekonomistyrningsverket
              alldeles för nära de kriterier som vi har att följa enligt Maastrichtkriterierna
              på 3 procent.
            </seg>
            <seg n="08bc56e6">
              Det som skapar denna oro är naturligtvis att man på åtta år har
              förvandlat ett överskott på 65 miljarder till ett underskott på
              87 miljarder. Detta har skett samtidigt som arbetslösheten har
              stigit sedan regeringen tillträdde. Den ligger nu på skyhöga 8
              procent. Vi har samtidigt stora problem i den offentliga sektorn.
              Skolresultaten sjunker för varje år. Det har de gjort sedan regeringen
              tillträdde. Nu senast fick vi den så kallade PISA-mätningen, som
              var en kraftfull varning. Ovanpå dessa bekymmer i den offentliga
              sektorn läggs nu oron för de offentliga finanserna.
            </seg>
            <seg n="fcef3384">
              Min fråga var vilka initiativ finansministern tänkte ta för att
              vända den oroande utvecklingen. Jag noterade att finansministern
              skrev om svaret på frågan i sitt svar och inte vill ta till sig
              att detta är en oroande utveckling.
            </seg>
            <seg n="e4fb4c95">
              De 65 miljarder i överskott som har förvandlats till 87 miljarder
              i underskott motsvarar 152 miljarder. Det är siffror som det naturligtvis
              är svårt för enskilda människor att ta till sig.
            </seg>
            <seg n="68a36c01">
              Det är dock underskottet och framför allt utvecklingen som skapar
              oron. Extra stor oro uppstår, herr talman, på grund av att detta
              är en situation finansministern inte har kontroll över. Stora
              och ofinansierade skattesänkningar skulle ge dynamiska effekter,
              men de dynamiska effekterna uppstod aldrig. I stället uppstod
              ett växande budgetunderskott.
            </seg>
            <seg n="2087c654">
              Det skulle naturligtvis ha kunnat vara så att detta var inom
              ramen för finansministerns planerade politik. Då kunde man ha
              haft en diskussion om huruvida det var en klok eller oklok ekonomisk
              politik, och den diskussionen kan man givetvis ha. Det som är
              viktigt i dag och det som skapar oro är dock att den situation
              vi befinner oss i är resultatet av finansministerns misslyckande.
              Tanken var att politiken skulle leda till sänkt arbetslöshet och
              därmed stigande skatteintäkter. När man inte lyckades med jobben
              – när man inte klarade av det – hamnade man i dagens moras.
            </seg>
          </u>
          <note type="speaker" n="7701b882">
            Anf. 10 CARL B HAMILTON (FP):
          </note>
          <u who="carl_b_hamilton_cb6e47" xml:id="i-0ce757244f49ecc0-0" n="a39ef19e">
            <seg n="3b60f21d">
              Herr talman! Det är många av oss som sedan partiledardebatten
              har varit väldigt förvånade över att Socialdemokraterna har fixerat
              sig så vid budgetsaldot och den diskussion Patrik Björck nu är
              exponent för.
            </seg>
            <seg n="ecbf2cd8">
              Stefan Löfven har tidigare sagt att kärnan i den socialdemokratiska
              ekonomiska politiken är jobben, jobben och jobben. Men nu fokuserar
              partiet på en helt annan fråga, nämligen budgetsaldot. Det är
              fadermord att göra detta i en lågkonjunktur. Det är som om man
              skulle driva en politik för att ha en balanserad budget i lågkonjunktur.
              Det strider mot vad era socialdemokratiska husgudar Ernst Wigforss,
              Gunnar Myrdal, Gunnar Sträng med flera har förespråkat och drivit
              som politik.
            </seg>
            <seg n="86ddc8bc">
              Inledningsvis kan man konstatera att talet om Maastricht är helt
              snurrigt. Kommissionens senaste prognos är att underskottet i
              Sverige är en halv procentenhet, alltså långt ifrån de 1,5 procent
              Patrik Björck talar om. Dessutom har skulden i Sverige minskat,
              inte ökat, under Alliansens tid. Den är nu hälften av vad den
              är i Tyskland, och bortsett från Luxemburgs är den kanske lägst
              i EU.
            </seg>
            <seg n="f8926821">
              Man kan ställa sig frågan: Om nu Socialdemokraternas politik,
              med sin fixering vid budgetsaldot, skulle genomföras – vad skulle
              den leda till? Ja, det behöver man inte vara okunnig om. Man kan
              göra beräkningar på detta. Om Socialdemokraterna skulle balansera
              sin budget 2014/15 skulle det kosta mellan 24 000 och 54 000 jobb,
              och 2016 skulle det bli mellan 16 000 och 44 000 färre jobb. Det
              är en massiv åtstramning som skulle inträffa om man skulle göra
              så som det ligger i Patrik Björcks rekommendation att göra, nämligen
              snabbt minska underskottet.
            </seg>
            <seg n="283653cb">
              Det är rätt att låna i lågkonjunktur för att rädda jobben, men
              ni vill inte rädda jobben. Ni vill i stället gå till en balanserad
              budget. Då kan man göra den här beräkningen, och det kan Socialdemokraterna
              också göra. Jag har gjort beräkningen med hjälp av riksdagens
              utredningstjänst. Det vore intressant inte bara för mig utan för
              hela svenska folket att få veta hur återgången ska se ut om ni
              nu är så inställda på att snabbt komma tillbaka till balans. Hur
              ser vägen tillbaka ut?
            </seg>
            <seg n="c540701b">
              Det är bara att beställa en beräkning av detta från riksdagens
              utredningstjänst, så får ni se vad det har för konsekvenser. Då
              får vi alla se vad den socialdemokratiska politiken har för konsekvenser
              – hur det faller ut med tanke på sysselsättning och arbetslöshet.
            </seg>
            <seg n="35d2b64c">
              Den politik jag tolkar det som att ni vill driva är att ni ska
              ha balans 2014/15 i stället för 2016. Ni kanske vill vara ännu
              mer ambitiösa, men i termer av förlorade jobb kostar det alltså
              mellan 16 000 och 24 000 arbetstillfällen – en halv procentenhet
              högre. Man kan naturligtvis variera politiken. Hur mycket ska
              tas ur höjda skatter, och hur mycket ska tas ur lägre utgifter?
            </seg>
            <seg n="4d73a095">
              Det står alltså Socialdemokraterna fritt att utforma en annan
              mix av åtgärder som bättre beskriver deras väg tillbaka till överskott
              i budgeten. Jag tycker att det är ett anständighetskrav att ni,
              eftersom ni nu kritiserar regeringen på denna punkt, precis som
              jag har gjort använder er av riksdagens utredningstjänst så att
              vi och väljarna får en beskrivning av hur er ekonomiska politik
              tillbaka till balans ser ut och hur många tiotusentals jobb ni
              är beredda att offra på den vägen.
            </seg>
          </u>
          <note type="speaker" n="e06207af">
            Anf. 11 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-81f1ef2ff2382315-0" n="a82e7cec">
            <seg n="c90c2747">
              Herr talman! Interpellationen handlar om hur regeringen har gått
              från ett överskott på 65 miljarder i de statliga finanserna till
              ett underskott på 87 miljarder samt om regeringen är beredd att
              göra någonting för att åstadkomma ett bättre resultat och säkerställa
              att vi inte lånar en massa pengar.
            </seg>
            <seg n="85ed4231">
              Regeringen har valt att öka vinstuttaget i de statliga bolagen.
              Det den gör är alltså att leva över sina tillgångar, kan man säga.
              Det blir då märkligt att Carl B Hamilton fokuserar på att diskutera
              våra motioner i stället för att diskutera hur regeringen agerar
              i de här frågorna. Jag begriper liksom inte. Tycker Carl B Hamilton
              att det är en ansvarsfull politik att ha ett underskott hur länge
              som helst? Är det vad Carl B Hamilton står här och säger?
            </seg>
            <seg n="f71a8ef0">
              År 1994 fick Socialdemokraterna ta över efter Carl Bildts regering,
              och många kommer ihåg hur smärtsam den budgetsaneringen var. Det
              är det vi vill åstadkomma – vi vill slippa hamna i en situation
              där man lånar till var fjärde statligt anställd, vart fjärde barnbidrag
              och så vidare. Då blir det konstigt att regeringen verkar nöjd
              med situationen. Vi har massarbetslöshet, ökad sjukfrånvaro och
              35 000 i fas 3, och finansministern är helt nöjd med situationen.
            </seg>
            <seg n="bfd89988">
              Jag begriper faktiskt inte vare sig finansministerns eller Carl
              B Hamiltons svar i de här interpellationsdebatterna, men de kan
              säkert förtydliga dem.
            </seg>
          </u>
          <note type="speaker" n="8a43b0fb">
            Anf. 12 BO BERNHARDSSON (S):
          </note>
          <u who="bo_bernhardsson_a191a3_w" xml:id="i-3c5c5c99e365f49d-0" n="df486c79">
            <seg n="353d0b54">
              Herr talman! Jag ska ha en snarlik interpellationsdebatt lite
              senare, men jag vill göra ett inlägg på grund av Carl B Hamiltons
              påståenden. Det är en diskussion som förs med en socialdemokrati
              som inte finns.
            </seg>
            <seg n="bb451634">
              Vi hävdar inte att man ska ha budgetbalans nu eller att man måste
              ha budgetbalans om ett år. Vad vi hävdar är precis det jag antar
              att även finansministern och Carl B Hamilton hävdar, nämligen
              att det finanspolitiska ramverket innebär att man ska ha balans
              över en konjunkturcykel. Man ska alltså ha möjlighet att underbalansera
              när det är lågkonjunktur och i stället plocka in de pengarna när
              det är högkonjunktur. Det är detta det handlar om.
            </seg>
            <seg n="49c93bef">
              Man ska inte diskutera med fantomer som inte finns, Carl B Hamilton.
              Den uppfattningen har vi nämligen inte, utan jag tror att vi ligger
              bättre i linje med Wigforss och Myrdal än vad Carl B Hamilton
              gör. Jag tror alltså inte att vi har problem på den punkten.
            </seg>
            <seg n="75cb3f46">
              Problemet ser ut så här: Vi ska ta oss tillbaka, och regeringen
              har samtidigt överskattat effekterna av sin sysselsättningspolitik
              i åtta år. Man har någon kalkylmaskin – den ska jag återkomma
              till senare – som hela tiden visar på ett resultat som sedan aldrig
              infinner sig. Därför har vi ett ständigt växande problem. Det
              blir inga dynamiska effekter. De jobb som skulle komma kommer
              inte. Därför får vi ett större budgetproblem att hantera framöver.
            </seg>
            <seg n="f8c6900c">
              Konjunkturinstitutet kom häromdagen med en rapport där man säger
              att skatterna behöver höjas med någonstans runt 100 miljarder
              bara på statlig nivå – det gäller inte kommunerna utan staten
              – för att vi ska klara överskottsmålet och välfärden. Utan att
              ens förbättra kvaliteten i välfärden behövs det 100 miljarder,
              och ni har sänkt skatterna med 140. Var det klyftigt? Nu står
              vi här och behöver höja med någonstans 100–110 miljarder, inte
              för att förbättra välfärden utan för att över huvud taget klara
              den med den kvalitet den har nu. Det är faktum.
            </seg>
            <seg n="3b10f145">
              Det är detta problem vi har att hantera, Carl B Hamilton.
            </seg>
            <seg n="d130f4f7">
              Vi ska ha balans eller en procents överskott över tid – inte
              i morgon, inte nu men över en konjunkturcykel – och det är det
              vi ska diskutera. Ni har ställt till det å det grövsta när det
              gäller möjligheterna att komma tillbaka till en acceptabel situation.
              Det är det som är problemet.
            </seg>
          </u>
          <note type="speaker" n="774e6e77">
            Anf. 13 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-5" n="99d09ba4">
            <seg n="a0b08f38">
              Herr talman! Socialdemokraternas tes är att regeringen har misslyckats
              med jobben. Jag vill då gärna passa på att ge lite sakupplysningar.
            </seg>
            <seg n="d37cb914">
              Eurostat publicerade för några dagar sedan en statistik för fjärde
              kvartalet över sysselsättningsutvecklingen i Europa. Sysselsättningen
              i Sverige steg med 1,2 procent. Det betyder att det bara var i
              två med oss jämförbara länder, Storbritannien och Irland, som
              den växte snabbare. I ett stort antal länder, sex länder, föll
              fortfarande sysselsättningen. Då talar vi om länder som Finland,
              Holland, Belgien, Frankrike, Nederländerna och Italien, alltså
              de stora ekonomierna vid sidan av Tyskland plus ett antal nordeuropeiska
              länder. Jämfört med Tyskland och Danmark steg sysselsättningen
              i dubbelt så högt tempo i Sverige.
            </seg>
            <seg n="7bc36108">
              Samtidigt redovisar KI en prognos som visar att sysselsättningen
              2014 stiger med 44 000, 2015 med 61 000 och 2016 med 54 000. Det
              är en ökning med 160 000 under de tre åren.
            </seg>
            <seg n="691177bd">
              Jag måste faktiskt få påtala att det här är en stark sysselsättningsutveckling,
              starkare än i jämförbara länder och bland de starkaste i Europa.
              Låt oss bara komma ihåg att Storbritannien och Irland har haft
              en betydligt tuffare ekonomisk resa än Sverige under de här åren.
              Sverige har alltså tagit sig igenom krisen i bättre skick.
            </seg>
            <seg n="d02fa0f1">
              Låt oss då titta på de offentliga finanserna.
            </seg>
            <seg n="f55621ba">
              Patrik Björks interpellation bygger på tesen att det är oordning
              i svenska offentliga finanser. Nu säger Bo Bernhardsson att man
              ska ha underskott när man har ett lågt resursutnyttjande, vilket
              ju Sverige nu har, och det är alla bedömare överens om. Trots
              detta menar Patrik Björk att det är att beskriva som oordning.
            </seg>
            <seg n="77a78a58">
              Skulden i Sverige har minskat. Den har ökat med 30 procent i
              genomsnitt i EU-länderna under de här åren – 30 procent! Deras
              skulder har alltså ökat med nästan lika mycket som det som är
              vår skuld. Socialdemokraterna beskriver det som att Sverige, näst
              Grekland i princip, har de sämsta offentliga finanserna. Jag förstår
              att Assar Lindbeck kallade detta för stor humor när han i Aktuellt
              fick kommentera Socialdemokraternas beskrivning av offentliga
              finanser.
            </seg>
            <seg n="bd6d2a69">
              Vad är stabiliseringspolitik? Jo, det är att man har underskott
              i dåliga tider för att stötta jobben. I Europa har nästan samtliga
              socialdemokratiska partier varnat för en för hård åtstramningspolitik.
              I Sverige hävdar Patrik Björck och Socialdemokraterna att vi har
              oordning när vi har Europas starkaste offentliga finanser. Bo
              Bernhardsson och Patrik Björck får reda ut vem av dem som har
              rätt här.
            </seg>
            <seg n="47a841e2">
              Är det oordning i Sverige är det fel att stimulera. Är det ordning
              i Sverige och vi har styrka är det rätt att stimulera. Detta kan
              man för övrigt kanske ordna ett internt seminarium om inom socialdemokratin,
              eftersom LO hävdar att det behövs 70 miljarder i ytterligare stimulanser.
              Då kanske man kan enas om vad som är en korrekt beskrivning.
            </seg>
            <seg n="91b90a23">
              Ska Socialdemokraterna ha någon trovärdighet i den här diskussionen
              måste de gå hem till sin egen budget. Jobbskatteavdraget och brytpunkten
              har fallit. Det är minus 15 miljarder. Det handlar säkert om en
              underfinansiering på 5–10 miljarder för sjukförsäkringen, där
              kostnaderna kommer att galoppera i väg.
            </seg>
            <seg n="b5d11b64">
              Det är bara att samla pressklippen från Stefan Löfvens resor.
              Han kan inte besöka en ort utan att spendera miljarder. Norrbotniabanan
              ska vara klar, det ska byggas ut snabbtåg och pensionärerna, fick
              vi höra i Aktuellt , ska få kraftigt sänkta skatter. När kommer
              finansieringen? Det är nu alltså mindre än sex månader före valet.
            </seg>
            <seg n="96ea88ea">
              Halva Socialdemokraternas politik är ett stort budgethål. Man
              försöker mörka sig igenom valrörelsen. Det kommer väljarna inte
              att acceptera.
            </seg>
          </u>
          <note type="speaker" n="b3fa0a3f">
            Anf. 14 PATRIK BJÖRCK (S):
          </note>
          <u who="patrik_bjorck_79e92e_w" xml:id="i-159b88981ec00d61-1" n="8495337b">
            <seg n="2ea75535">
              Herr talman! Siffertricksande är det som den moderatledda regeringens
              representanter hänger sig åt när verkligheten blir besvärlig.
              Jag debatterar emellanåt med arbetsmarknadsministern, och hon
              excellerar i siffertricksande. Nu försöker även finansministern
              att vinna den grenen. Det är naturligtvis lite intressant.
            </seg>
            <seg n="ccbe1c2d">
              De frågor som jag ställer i interpellationen är utifrån Ekonomistyrningsverkets
              rapport, som vi fick ta del av vid årsskiftet och som vi har att
              förhålla oss till.
            </seg>
            <seg n="c74086f1">
              Precis som Bo Bernhardsson var inne på skulle vi kunna ha en
              debatt om hur man bäst genomför en aktiv konjunkturpolitik. Det
              är naturligtvis en intressant debatt, och jag medverkar gärna
              till ett seminarium om det. Men det vi diskuterar här i dag är
              finansministerns misslyckande.
            </seg>
            <seg n="109d0d16">
              Konjunkturinstitutet konstaterar att vi år efter år har de här
              underskotten och inte klarar överskottsmålet. Det är inte ett
              resultat av en aktiv politik; det är ett resultat av ett misslyckande.
              Och misslyckandet består i att man inte har klarat jobben.
            </seg>
            <seg n="85c0f7b0">
              Nu tar finansministern till den statistik som han för närvarande
              tycker överensstämmer med det han vill försöka bevisa.
            </seg>
            <seg n="32b87389">
              Verkligheten är den, herr talman, att Sverige tillhör de länder
              som får ta emot stöd från EU för att vi inte klarar av att hantera
              ungdomsarbetslösheten. Det är åtta länder i Europa som inte får
              ta emot det stödet. Sverige tillhör de 20 länder i Europa som
              får ta emot stödet. Det innebär inte att vi säger att Sverige
              har en lika alarmerande situation på arbetsmarknaden som Grekland,
              absolut inte, men det innebär att Sverige är ett medelmåttigt
              europeiskt land i arbetsmarknadshänseende. Åtta andra länder presterar
              bättre än Sverige när det gäller ungdomsarbetslöshet. Det är naturligtvis
              inte en situation som någon finansminister som helst skulle kunna
              vara nöjd med. Verkligheten är att arbetslösheten har ökat med
              över 30 procent sedan Anders Borgs politik började genomföras
              i det här landet, och det kan man inte siffertricksa bort.
            </seg>
            <seg n="7f23b31c">
              Herr talman! Verkligheten är att den verkligt allvarliga arbetslösheten,
              långtidsarbetslösheten, har tredubblats under den tid som Anders
              Borg har genomfört sin politik i det här landet. Resultatet av
              misslyckandet i arbetsmarknadspolitiken är det som vi ser nu,
              nämligen att man år efter år presterar underskott och inte klarar
              att hålla överskottsmålet.
            </seg>
            <seg n="0c002e5a">
              Man kan självfallet, herr talman, diskutera det finanspolitiska
              ramverket, om man så vill. Man kan diskutera hur man ser på det
              och får då ta politiskt ansvar om man vill ändra på det. Då ska
              man naturligtvis först ha en sådan debatt, ändra på detta och
              sedan genomföra politiken. När man under åtta år har misslyckats
              med sin politik ska man inte skriva om det finanspolitiska ramverket
              så att det ska passa misslyckandet. Det är detta vi diskuterar
              här i dag, och det är därför regeringens och finansministerns
              märkliga skönmålning av en oroande situation blir så destruktiv.
            </seg>
            <seg n="63fbf595">
              Det finns en sak till i interpellationssvaret som jag hade tänkt
              ta upp – jag får väl använda nästa inlägg till det – och det är
              att finansministern inte bara försöker vifta bort oron över sin
              misslyckade politik utan också hävdar att välfärden i Sverige
              har stärkts. Det är inte en beskrivning som Sveriges lärare, vårdpersonal,
              patienter eller elever känner igen.
            </seg>
          </u>
          <note type="speaker" n="da8dbccd">
            Anf. 15 CARL B HAMILTON (FP):
          </note>
          <u who="carl_b_hamilton_cb6e47" xml:id="i-0ce757244f49ecc0-1" n="a39ef19e">
            <seg n="c88910d7">
              Herr talman! Jag tror att det var första gången jag hörde detta
              om en tredubbling av långtidsarbetslösheten. När Socialdemokraterna
              sade det tänkte jag att det måste vara ett misstag, en felsägning,
              men det är det inte. Det är ett fel som upprepas.
            </seg>
            <seg n="f1e77504">
              Långtidsarbetslösheten har ökat från 1,0 till 1,3 procent av
              arbetskraften om man jämför tredje kvartalet 2006 med tredje kvartalet
              2013. Det är alltså en ökning med 0,3 procentenheter. Det är inte
              en tredubbling, men det är en illustration av att Socialdemokraterna
              har väldigt svårt att räkna. Det återspeglar sig också i andra
              sammanhang. Det var alltså fel.
            </seg>
            <seg n="0f0e902f">
              Sedan är det naturligtvis inte så att vi vill ha det här underskottet
              hur länge som helst, som Eva-Lena Jansson antydde, tvärtom. Vi
              har anvisat en väg tillbaka, och den beskrivs utförligt i den
              budget som läggs fram här inom kort.
            </seg>
            <seg n="b7e2a10f">
              Sedan har vi det här med överskott. Det är roligt att Patrik
              Björck springer ifrån Dambergs ståndpunkt att börja räkna att
              budgeten ska vara i balans. Men berätta då för oss hur denna återgång
              till balans lite längre fram ska gå till, om man nu ska ta Bo
              Bernhardsson på allvar! Tala om hur mycket det ska vara i intäktsökningar,
              i skatteökningar och i minskade utgifter! Och när ska det ske?
            </seg>
            <seg n="258263c2">
              Vi har inte ställt till det. Däremot har ni nu ställt till det.
              Det har inte bara kritiserats av Assar Lindbeck, som det refererades
              till här, utan Socialdemokraterna har även fått kritik internt
              för att ni är så fixerade – inte längre vid jobben utan vid budgetbalansen
              på kort sikt. För oss är det jobben och arbete som är det centrala,
              och därför driver vi en aktiv konjunkturpolitik. På så sätt minskar
              vi arbetslösheten och ökar sysselsättningen, till skillnad mot
              vad ni gör.
            </seg>
          </u>
          <note type="speaker" n="7299f3bb">
            Anf. 16 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-81f1ef2ff2382315-1" n="a82e7cec">
            <seg n="312c1a4c">
              Herr talman! Jag vill få fört till protokollet det häpnadsväckande
              i att Folkpartiets finanspolitiska talesperson tycker att det
              är konstigt att Socialdemokraterna vill ha ordning och reda i
              finanserna. Det är inte konstigt. Vi är vana att sköta finanserna,
              och vi tycker att det är viktigt.
            </seg>
            <seg n="de4071df">
              Om man går från 65 miljarder i överskott till 87 miljarder i
              underskott och när Anders Borg hela tiden hävdar att vi har så
              starka finanser jämfört med omvärlden blir min fråga: Hade inte
              Sverige starka statsfinanser 2006 också?
            </seg>
            <seg n="0e6e72ed">
              En lögn blir inte sann bara för att Anders Borg står och upprepar
              den gång på gång. Han hittar på saker om vår budget som gällde
              förra året. Man kan fråga sig hur trovärdig finansminister Anders
              Borg är när han först ville att vi skulle sänka skatten med 3
              miljarder – han stod och dundrade på om det i december – för att
              en månad senare säga: Nej, nej, det är ansvarslöst att sänka skatten,
              nu vill vi höja skatten! En finansminister som först ville att
              man skulle sänka studiebidragen för de studerande med 300 kronor
              för att tre veckor senare ändra sig och göra helt om – hur trovärdig
              är en sådan finansminister?
            </seg>
            <seg n="3b012038">
              Det är klart att vi ifrågasätter om han faktiskt vill och är
              intresserad av att göra någonting åt denna oordning i statsfinanserna.
              Det är bra att finansministern nu sitter och räknar på sin kalkylator
              här i kammaren för att se hur han ska få ihop ekonomin, för det
              verkar inte som att han har klarat av det.
            </seg>
            <seg n="49265633">
              Vi tar frågorna på allvar. Det är därför vi ställer interpellationer
              här i Sveriges riksdag och hoppas att finansministern ska återkomma
              med ett tydligt svar. Tyvärr försöker han trassla sig ur det hela
              genom att komma med lögner. Det är inte bra.
            </seg>
          </u>
          <note type="speaker" n="e58cdd66">
            Anf. 17 BO BERNHARDSSON (S):
          </note>
          <u who="bo_bernhardsson_a191a3_w" xml:id="i-3c5c5c99e365f49d-1" n="df486c79">
            <seg n="32debebe">
              Herr talman! Jag tänkte säga något om huruvida Sverige har starka
              statsfinanser eller inte. Sverige har självfallet fortfarande
              starka statsfinanser jämfört med Grekland eller jämfört med snart
              sagt vilket annat land som helst i Europa. Men det innebär inte
              att vi är lugna när det gäller framtiden, vad som ska hända med
              välfärden och hur man dessutom ska klara överskottsmålen.
            </seg>
            <seg n="b918f28d">
              Faktum är att ni ärvde bra statsfinanser. Det var där det började.
              Ni ärvde dessa goda statsfinanser, de bästa i Europa, av den socialdemokratiska
              regeringen. Det var så det var. Sedan dess har ni slängt ut 140
              miljarder i skattesänkningar och försökt få i gång sysselsättningen
              med dessa. Det har misslyckats.
            </seg>
            <seg n="462ff58a">
              Nu står vi här med en situation där ekonomin är underminerad.
              Det är detta Konjunkturinstitutet säger. Det behövs skattehöjningar
              på 100 miljarder under de närmaste åren bara för att klara överskottsmålet,
              men också för att klara välfärden utan att höja kvaliteten. Ni
              har underminerat ekonomin på sikt.
            </seg>
            <seg n="947a43b9">
              Däremot har vi fortfarande en hygglig situation jämfört med Grekland
              och andra länder i Europa. Men ska vi jämföra oss med dem? Jag
              tycker inte det. Jag tycker att vi i stället ska diskutera hur
              den svenska välfärden ska kunna bibehållas.
            </seg>
            <seg n="17ca103e">
              Är det någonting socialdemokratin kan – på tal om att få ordning
              och reda – är det att reda upp efter borgerliga regeringar. Bildtregeringen
              kom till makten och påstod att de var de mest kompetenta någonsin
              i svensk historia och körde sedan ekonomin fullständigt i botten.
              Det var så vi fick det finanspolitiska ramverket, när vi sade:
              Detta får aldrig hända igen. Det var socialdemokratin som redde
              upp situationen och sanerade. Sedan har vi varit överens om ramverket.
              Men nu håller ni på att ge efter för någon sorts slapphet igen.
            </seg>
          </u>
          <note type="speaker" n="65437147">
            Anf. 18 JÖRGEN ANDERSSON (M):
          </note>
          <u who="jorgen_andersson_fb0ac9_w" xml:id="i-2fdd1d32c2c52305-0" n="8773f37f">
            <seg n="ba5c5df0">
              Herr talman! När man lyssnar på Socialdemokraternas företrädare
              får man lätt intrycket av att svensk ekonomi skulle vara i förfall.
              De försöker måla upp en bild av att svensk ekonomi skulle vara
              i kris och att Sverige måste slå in på en ny väg. Nu måste Socialdemokraterna
              ta över, för det är de som har klarat av att ta hand om ekonomier
              som har varit i förfall – så låter det. Detta försöker de föra
              i bevis genom att säga att de lämnade ett budgetöverskott i högkonjunktur
              på 65 miljarder och att vi nu har ett prognostiserat underskott
              i lågkonjunktur.
            </seg>
            <seg n="02186e7e">
              Hur ser det då egentligen ut med svensk ekonomi? Statsskulden
              har minskat sedan 2006. Under denna period har det alltså inte
              varit ständiga underskott i den bemärkelsen, för skulden har alltså
              minskat under denna tid. Så gott som alla utomstående bedömare
              anser att svensk ekonomi är bland de starkaste i Europa. Den bild
              Socialdemokraterna försöker måla upp stämmer inte alls överens
              med verkligheten.
            </seg>
            <seg n="c316139c">
              De påstår också att vi har slängt ut 140 miljarder i skattesänkningar
              och underminerat svensk ekonomi. Men hur ser det egentligen ut?
              Skatteintäkterna på arbete har ökat sedan 2006. De har inte alls
              minskat.
            </seg>
            <seg n="ee1e6ea7">
              Jag har tre frågor till Socialdemokraternas företrädare. Jag
              kom in lite sent i debatten, så nu har inte Bo Bernhardsson och
              Eva-Lena Jansson möjlighet att svara. Men det kommer en liknande
              debatt senare, så de kanske kan ta tillfället i akt då.
            </seg>
            <seg n="68f71188">
              Fråga 1: Anser Socialdemokraternas företrädare att man ska stimulera
              i lågkonjunktur, eller ska man inte stimulera i lågkonjunktur
              enligt Keynes teorier?
            </seg>
            <seg n="a43f96bd">
              Fråga 2: Förnekar Socialdemokraternas företrädare att svensk
              ekonomi har klarat sig bättre än de flesta andra under krisen?
              Eller förnekar man kanske krisen helt och hållet? Och om man gör
              det – i så fall helt i motsats till de flesta andra utomstående
              bedömare globalt och internationellt – på vilket sätt finner man
              stöd för en sådan åsikt? Var finner man stöd för en sådan åsikt?
            </seg>
            <seg n="3b2555e2">
              Fråga 3: Vilka besked har Socialdemokraternas företrädare i kammaren
              här i dag om en helt annan politik som man vill föra och som vi
              inte känner till? Vilka besked har man som Stefan Löfven inte
              ännu har gett oss som gör att man stärker budgetsaldot utifrån
              den budget som man har lagt fram? Sanningen är att Socialdemokraternas
              budget är underfinansierad. Det prognostiserade underskottet skulle
              ju i så fall ha blivit ännu större.
            </seg>
            <seg n="0011a614">
              Jag skulle gärna se att jag fick svar. Nu är det Patrik Björck
              som har möjlighet att svara på de här tre frågorna, och sedan
              kan Bo Bernhardsson komma tillbaka i en senare debatt.
            </seg>
          </u>
          <note type="speaker" n="65203ee4">
            Anf. 19 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-6" n="99d09ba4">
            <seg n="483b9bc4">
              Herr talman! Patrik Björck menar att Sverige har en medelmåttig
              sysselsättningsutveckling. Låt oss då bara redovisa hur sysselsättningsutvecklingen
              för det fjärde kvartalet 2013 ser ut: I Belgien föll den med en
              tiondel. Det är samma siffra för Frankrike. I Finland föll den
              med 1 procent, i Holland med 1,4 procent och i Italien med 2 procent.
              I Sverige steg den med 1,2 procent.
            </seg>
            <seg n="8ad5eabd">
              Det betyder att skillnaden mellan oss och Finland är 80 000 i
              sysselsättning. Om vi hade haft Finlands utveckling hade det varit
              80 000 personer färre i sysselsättning. Om vi hade haft Hollands
              utveckling hade det varit över 100 000 personer färre i sysselsättning
              för fjärde kvartalet 2013. Det beskriver Patrik Björck som medelmåttigt.
            </seg>
            <seg n="03f85524">
              Vi har alltså haft den starkaste utvecklingen av jämförbara länder,
              vid sidan av Irland och Storbritannien, som kommer tillbaka ur
              djupa lågkonjunkturer. Och det beskriver Patrik Björck som medelmåttigt.
            </seg>
            <seg n="a9959ee2">
              Det land som har högst sysselsättningsgrad i Europa beskriver
              Patrik Björck som medelmåttigt. Det land som har bland det högsta
              arbetskraftsdeltagandet, bland den lägsta långtidsarbetslösheten,
              bland det högsta antalet arbetade timmarna beskriver Patrik Björck
              som medelmåttigt. Det är naturligtvis en helt orimlig beskrivning
              av Sverige som Patrik Björck står för.
            </seg>
            <seg n="350d3c3a">
              När det gäller stabiliseringspolitiken vill jag också tydliggöra
              att vi bedriver aktiv stabiliseringspolitik. När vi tillträdde
              låg överskottet på 65 miljarder. Vi förde upp det till 111 miljarder.
              Vi ökade överskottet och amorterade 70 miljarder på skulden 2008.
              När det var högkonjunktur hade vi alltså rekordstora överskott.
              Sedan blev det lågkonjunktur. Men om vi summerar det är resultatet
              att skulden har minskat samtidigt som den har ökat med 30 procent
              i EU-länderna. Under samma period har den i de andra EU-länderna
              ökat med nästan lika mycket som två tredjedelar av Sveriges skuldsättning.
              Patrik Björcks beskrivning är naturligtvis helt orimlig.
            </seg>
            <seg n="fec2d8f0">
              Man måste också försöka få klarhet i hur Socialdemokraterna tänker
              kring budgethålet. Jag ska lansera en hypotes: Socialdemokraterna
              har ett budgethål. Man har alltså tappat 15 miljarder i finansiering,
              man tillför nya löften på varje valmöte och man tar bort alla
              spärrar i sjukförsäkringen. I storleksordningen 25 miljarder saknas
              i den socialdemokratiska budgeten. Magdalena Andersson har sagt
              i intervjuer att hon tänker se över överskottsmålet. Är det lösningen?
              Tänker Socialdemokraterna ihop med Vänsterpartiet och Miljöpartiet
              överge överskottsmålet?
            </seg>
            <seg n="4e39e0ee">
              Vi har lämnat beskedet – alla fyra alliansledarna har sagt det
              – att vi till 2018 ska ha 1 procents överskott. Tänker Socialdemokraterna
              överge överskottsmålet? Är det den hemliga planen? Man ska alltså
              sprida löften över Sverige, stå och lova på valmöte efter valmöte,
              vägra redovisa sina skatteförslag för väljarna före valdagen och
              sedan ta bort överskottsmålet. Är det lösningen?
            </seg>
          </u>
          <note type="speaker" n="fac69b97">
            Anf. 20 PATRIK BJÖRCK (S):
          </note>
          <u who="patrik_bjorck_79e92e_w" xml:id="i-159b88981ec00d61-2" n="8495337b">
            <seg n="872fcc43">
              Herr talman! Problemet är att regeringen inte uppnår överskottsmålet.
              Det här handlar ytterst om jobben och välfärden. Var 20:e anställd
              i offentligt finansierad verksamhet har försvunnit sedan Anders
              Borg tog över. Skolresultaten rasar. Det är den verklighet som
              möter medborgarna i Anders Borgs samhälle.
            </seg>
            <seg n="42e56a34">
              Det får naturligtvis konsekvenser när finansministern tappar
              greppet och när finansministern inte längre har kontroll. De konsekvenserna
              är att budgetunderskottet för 2014 är det största sedan 1996.
              Och det kan man inte siffertricksa bort, herr talman. Inte ens
              Joe Labero skulle kunna lyckas med det konststycket.
            </seg>
            <seg n="7fb55fca">
              Ett annat problem är att det inte finns något samband mellan
              konjunkturerna och finansministerns misslyckande vad gäller underskottet.
              Det är inte ett resultat av en aktiv konjunkturpolitik. Det är
              ett resultat av ett fatalt misslyckande med jobbpolitiken. Anders
              Borg har konsekvent haft överoptimistiska prognoser, och när de
              konsekvent inte faller in uppstår budgetunderskott. Inget annat
              land i EU-15 försämrar statsfinanserna lika mycket som Sverige
              gör.
            </seg>
            <seg n="d329af98">
              Det tragiska priset för det, herr talman, är arbetslöshet och
              försämrad välfärd.
            </seg>
          </u>
          <note type="speaker" n="2fef4152">
            Anf. 21 JÖRGEN ANDERSSON (M):
          </note>
          <u who="jorgen_andersson_fb0ac9_w" xml:id="i-2fdd1d32c2c52305-1" n="8773f37f">
            <seg n="5e1af6dd">
              Herr talman! Vi får här lyssna på en oärlig beskrivning av svensk
              ekonomi. Man försöker skrämma svenska folket, men det är en farlig
              strategi. Man svartmålar och letar efter statistik för att föra
              i bevis ett misslyckande i svensk ekonomi. Man mörkar sin egen
              politik och vägrar stå för alla löften.
            </seg>
            <seg n="931f0228">
              Det här är en farlig strategi, herr talman. Fakta talar emot
              Socialdemokraternas retorik. Fakta talar emot Socialdemokraternas
              försök att måla upp en bild av svensk ekonomi i förfall.
            </seg>
            <seg n="56487407">
              Jag förväntade mig kanske inte att få några svar på mina frågor,
              men det kommer ytterligare en debatt där Bo Bernhardsson och Eva-Lena
              Jansson får chansen att svara.
            </seg>
          </u>
          <note type="speaker" n="b96b18ca">
            Anf. 22 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-7" n="99d09ba4">
            <seg n="da7b4f89">
              Herr talman! Sveriges offentliga finanser har inte på 30–40 år
              befunnit sig i så gott skick som de gör i dag. Vi får gå tillbaka
              till 60- och 70-talen, om jag minns siffrorna rätt, då Sverige
              senast hade skuldsättning på den här nivån.
            </seg>
            <seg n="de1ee45d">
              Det är en styrka för svensk ekonomi att vi har amorterat. Bara
              under 2007 och 2008 hade vi 180 miljarder i överskott. Sverige
              är i bättre skick än nästan något annat europeiskt land.
            </seg>
            <seg n="fbc033f1">
              Det som Assar Lindbeck beskriver som stor komik har Patrik Björck
              uppvisat här genom att jämföra Sverige med ett antal krisländer
              och hävda att vi har en liknande situation i Sverige. Det är inte
              korrekt. Sverige har minskat skulden när andra länder har ökat
              den.
            </seg>
            <seg n="c861a8e2">
              Låt oss titta på sysselsättningsutvecklingen och bara jämföra
              Sverige med Finland. Sverige har alltså stimulerat. Det beskriver
              Patrik Björck som en stor försvagning. Finland höjer skatter och
              stramar åt. I Sverige stiger sysselsättningen med 1 procent. I
              Finland faller den med 1 procent. Det är skillnaden mellan att
              kunna stimulera och att behöva strama åt i en lågkonjunktur. Det
              är alltså skillnaden mellan att kunna föra en keynesiansk politik
              i lågkonjunktur och att behöva strama åt i en lågkonjunktur.
            </seg>
            <seg n="729dc68a">
              Jag förstår varför Finlands regering agerar som de gör. De har
              en väsentligt högre skuldsättning och betydande strukturproblem
              som måste åtgärdas.
            </seg>
            <seg n="4bb3e916">
              Det är dock frapperande att Socialdemokraterna inte bara säger
              att de vill föra en politik där det saknas stor finansiering,
              utan den finansiering de har slår också långsiktigt ut jobben,
              jobben för unga. De jobben ger dem höjda a-kassor och utbyggda
              bidragssystem. Samtidigt ser man att den enda lösning som kan
              få den logiken att gå ihop – att man slår ut jobb och höjer skatter
              men ändå inte finansierar sina åtgärder – väl är att man då avser
              att överge överskottsmålet.
            </seg>
            <seg n="63721998">
              Det måste vara slutsatsen av den här debatten, herr talman.
            </seg>
          </u>
          <note n="cd8f4f06">
            Överläggningen var härmed avslutad.
          </note>
          <note n="e363c1c9">
            8 § Svar på interpellation 2013/14:265 om nedsättningen av arbetsgivaravgiften
            för unga
          </note>
          <note type="speaker" n="4cfae2dd">
            Anf. 23 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-8" n="99d09ba4">
            <seg n="d35bbbea">
              Herr talman! Pia Nilsson har frågat mig hur jag ser på att de
              egna myndigheterna avstyrker Finansdepartementets förslag i promemorian
              Mer fokuserad nedsättning av socialavgifterna för de yngsta och
              om jag med anledning av den kritik som framkommit avser att förändra
              min politik.
            </seg>
            <seg n="d359f10d">
              Pia Nilssons fråga är ställd mot bakgrund av att Ekonomistyrningsverket
              har avstyrkt det remitterade förslaget. Remissinstanserna har
              haft olika inställningar, men en majoritet står bakom förslaget
              att förändra de nedsatta socialavgifterna för unga genom att rikta
              en större del av subventionen mot de yngsta.
            </seg>
            <seg n="02bf1b0c">
              Ett viktigt steg mot regeringens mål om full sysselsättning är
              att skapa bredare vägar till jobb, inte minst för inträdande grupper
              som unga och utrikes födda. Det krävs insatser som ökar anställbarheten
              och minskar trösklarna in på arbetsmarknaden.
            </seg>
            <seg n="6a71ef85">
              Sänkta socialavgifter för de unga gör det mindre kostsamt att
              anställa unga som är i färd med att etablera sig på arbetsmarknaden.
              Det medför att etableringen går snabbare, med högre sysselsättning
              och lägre arbetslöshet som följd. Trots den utdragna lågkonjunkturen
              har sysselsättningen ökat med över 200 000 personer sedan 2006,
              och en stor del av de nya jobben har kommit unga till del. Det
              är tydliga indikationer på att den förda politiken har verkat
              i rätt riktning.
            </seg>
            <seg n="68ad1420">
              Att rikta en större del av subventionen mot de yngsta, som håller
              på att etablera sig på arbetsmarknaden, bedöms leda till en effektivare
              nedsättning och därmed högre varaktig sysselsättning samt lägre
              arbetslöshet bland unga och i ekonomin som helhet. Regeringen
              har därför överlämnat en proposition till riksdagen med ett sådant
              förslag.
            </seg>
          </u>
          <note type="speaker" n="64c35eec">
            Anf. 24 PIA NILSSON (S):
          </note>
          <u who="pia_nilsson_835d90_w" xml:id="i-39384b3eb22a2a07-0" n="7dbcd655">
            <seg n="be5214db">
              Herr talman! Tack, ministern, för svaret! Antalet unga arbetslösa
              har blivit allt större för varje år som Anders Borg varit finansminister.
              Var fjärde ung under 25 år saknar i dag jobb. Vi har till och
              med fått erbjudande om bidrag från EU för att göra något åt den
              höga ungdomsarbetslösheten eftersom regeringen inte förmår klara
              den uppgiften. Det borde mana till eftertanke, men icke. I stället
              för att vrida kompassen i en helt annan riktning fortsätter regeringen
              i samma ineffektiva skattesänkarspår, vilket inte har skapat jobb
              åt unga.
            </seg>
            <seg n="17acc399">
              Den här gången har Anders Borg bestämt att arbetsgivaravgifterna
              ska sänkas ännu mer för alla under 23 år. Regeringen avfärdar
              bryskt de myndigheter, de fackförbund och alla de andra instanser
              som med fakta och evidensbaserade argument avråder regeringen
              från att satsa ytterligare miljardbelopp på någonting som visat
              sig vara så ineffektivt. Regeringen har inte stöd ens från sina
              egna myndigheter. De har nämligen insett att det inte är samhällsekonomiskt
              försvarbart att låta närmare 20 skattemiljarder gå till anställningar
              som redan ägt rum eller till anställningar som ändå skulle ha
              blivit av.
            </seg>
            <seg n="c34decb3">
              Men Anders Borg framhärdar och när någon sorts dröm om att bara
              man sänker arbetsgivaravgiften ännu lite till kommer det att regna
              manna från himlen i form av fler ungdomsanställningar. Men så
              ser inte verkligheten ut, herr finansminister. En rapport från
              fackförbundet Handels visar att sänkta arbetsgivaravgifter inte
              alls har ökat andelen unga inom parti- och detaljhandeln. Tvärtom
              har andelen unga minskat under de år som gått sedan reformen genomfördes.
              Orsaken menar Handels är bristen på högre kompetens, någonting
              som krävs i dag.
            </seg>
            <seg n="5ec7b150">
              Herr talman! Det är något motsägelsefullt i Anders Borgs berättelse.
              Ena stunden påstår ministern att ungdomsarbetslösheten i Sverige
              inte är något större problem eftersom nära hälften av de unga
              är heltidsstuderande och bara söker extrajobb vid sidan om. I
              nästa stund däremot tycks ministern vara djupt oroad över att
              så många i gruppen 15–24 år är arbetslösa, och att sänka tröskeln
              in på arbetsmarknaden för just den gruppen är plötsligt högst
              angeläget.
            </seg>
            <seg n="e9487c79">
              Det är någonting, herr talman, som inte stämmer, men när man
              läser regeringens motivering till sänkningen – den står på s.
              17 i propositionen – klarnar bilden. Där står uttryckligen att
              de höga ungdomslönerna bedöms vara ett generellt problem. Ett
              problem för vem eller vilka? Sannolikt inte för ungdomarna i varje
              fall.
            </seg>
            <seg n="f1b7a729">
              Regeringens beslut om sänkta arbetsgivaravgifter för unga handlar
              om att dela ut 20 skattemiljarder till de företag som redan har
              unga anställda. Det ställs inte ett enda krav på företagen för
              att få dessa skattepengar. Pengarna kommer in automatiskt. Jag
              tycker att finansministern borde ta bladet från munnen och säga
              som det är, att de positiva effekter som beslutet leder till inte
              handlar om lägre arbetslöshet bland unga utan om högre vinster
              för de företag som redan har unga personer anställda.
            </seg>
            <seg n="9dcbd1ee">
              Experter och fakta talar sitt tydliga språk. När ska Anders Borg
              och regeringen inse att deras jobbpolitik för unga är verkningslös?
              Eller har regeringen redan kapitulerat?
            </seg>
          </u>
          <note type="speaker" n="edb638a6">
            Anf. 25 CARL B HAMILTON (FP):
          </note>
          <u who="carl_b_hamilton_cb6e47" xml:id="i-d83c8c8a0249ccd1-0" n="a39ef19e" next="i-629dc51e45e7cd23-0">
            <seg n="cea0b8b1">
              Herr talman! Förra året hade 50 000 fler ungdomar jobb jämfört
              med 2006. Sysselsättningsgraden bland unga har ökat sedan 2006
              trots den utdragna lågkonjunkturen. En anledning till det är naturligtvis
              att unga har en lägre arbetsgivaravgift än de som är äldre. Det
              finns också andra förklaringar.
            </seg>
            <seg n="a3862031">
              Det är riktigt att ungdomsarbetslösheten med gängse mått uppmäts
              till 24 procent, men det är viktigt att lägga märke till att ungefär
              hälften samtidigt är heltidsstuderande. Om man då undersöker de
              personerna lite noggrannare visar det sig att hälften av de ungdomsarbetslösa,
              såsom de registreras, själva inte betraktar sig som arbetslösa.
              De får nämligen frågan: Betraktar du dig som arbetslös? De säger
              nej, eftersom de bara söker extrajobb och sommarjobb.
            </seg>
            <seg n="53a0bfd7">
              Man kan driva en politik – något som Socialdemokraterna gör tydligt
              och ganska ensidigt – och säga att man ska utbilda bort ungdomsarbetslösheten.
              Nästan hälften av dem som är registrerade som arbetslösa går faktiskt
              i skolan, och då handlar det inte i första hand om högskolestudenter.
              Huvuddelen är ungdomar som går i högstadiet och gymnasiet.
            </seg>
            <seg n="c270ccb1">
              Man kan fråga sig om det är ett problem att ungdomarna inte är
              i utbildning. Ja, det är det, men man kan inte samtidigt säga
              att det är ett problem att de är arbetslösa, för ska de ha arbete
              kan de inte vara i utbildning. Man kan inte säga att om de söker
              arbete, och därmed inte längre ska vara arbetslösa, de samtidigt
              ska studera. De kan bara vara på ett ställe åt gången.
            </seg>
            <seg n="2910f9dd">
              Det är viktigt i den svenska debatten att inte försöka driva
              politiken på ett sådant sätt att de som går i högstadiet eller
              gymnasiet drivs ut i arbete och därmed inte genomför sin skolgång
              ordentligt. Det vore förödande. Det är dock den argumentationen,
              den retoriken, som Socialdemokraterna här driver.
            </seg>
            <seg n="1197febe">
              Vi har en mycket låg långtidsarbetslöshet bland unga. Om vi ser
              till de unga som varit arbetslösa mer än ett år visar det sig
              att vi tillsammans med Österrike ligger på den lägsta nivån. Problemet
              med unga arbetslösa är delvis ett annat. Tyvärr är det ett problem
              som Socialdemokraterna försöker osynliggöra, nämligen integrationen.
            </seg>
            <seg n="c20b84cd">
              De utlandsfödda som kommer hit, och som kommer från länder med
              svaga skolsystem, har mycket svårt att komma i arbete. Därför
              har alliansregeringen lagt om integrationspolitiken så att den
              mer än tidigare är fokuserad på att få arbete, ha arbete, lära
              sig svenska språket, tala svenska språket. Där har vi föga stöd
              från oppositionen i allmänhet och från Socialdemokraterna i synnerhet.
              Socialdemokraterna osynliggör integrationsfrågorna, vilket lett
              till att de i praktiken driver en politik som gör det svårare
              för unga att komma in på arbetsmarknaden. I stället fokuserar
              man enbart på att utbilda bort ungdomsarbetslösheten.
            </seg>
            <seg n="d50bfa79">
              Det måste finnas en bredare meny av åtgärder, enkla arbeten,
              billiga arbeten, som gör det möjligt för fler att komma in på
              arbetsmarknaden.
            </seg>
          </u>
          <note n="bdff1a38">
            Anf. 26 GUNNAR ANDRÉN (FP):
          </note>
          <u who="carl_b_hamilton_cb6e47" xml:id="i-629dc51e45e7cd23-0" n="a39ef19e" prev="i-d83c8c8a0249ccd1-0">
            <seg n="b6d10426">
              Herr talman! I den här debatten finns det ett problem som är
              större än alla andra, och det är att Pia Nilsson tror på det hon
              själv säger. Det är det största problemet.
            </seg>
            <seg n="bb4c1fee">
              På vägen hit beslöt jag mig för att delta i den här debatten.
              Jag hade åkt Roslagsbanan och tunnelbanan och passerade sedan
              Norrmalmstorg. Där ligger två snabbmatskedjor, och jag gick in
              för att göra en okulärbesiktning av vad det var för människor
              som jobbade där, om där fanns några anställda i min vördnadsbjudande
              ålder. Vi kan kalla kedjorna för Max och Mac. Vad var det för
              människor som var anställda där? Min bedömning är att samtliga
              – det var fem eller sex anställda på båda ställena – var mellan
              20 och 30 år, men jag kan förstås inte garantera det. Det var
              ganska intressant att se.
            </seg>
            <seg n="ef5e044f">
              När man är ung vill man ofta ha ett första jobb. Många jobb är
              sådana att man förutom att vara ung dels ska vara välutbildad
              – det ska vi försöka hjälpa till med – dels ska ha lång erfarenhet.
              Det finns en del motsättningar i det – ung, välutbildad och lång
              erfarenhet. För att få unga människor i jobb måste vi sänka trösklarna
              så att arbetsgivare, företagare, anställer dem. Därför finns,
              som Pia Nilsson helt riktigt påpekar, nedsättningen av arbetsgivaravgiften.
              Den uppgår för närvarande till ungefär 17 miljarder, varav 2–3
              miljarder går till kommunerna. Det vill Socialdemokraterna kompensera
              för, eftersom det när det gäller kommunala anställningar har effekt.
              Där kan man inte bara ta bort pengarna, för då blir det en kostnadshöjning.
            </seg>
            <seg n="3d1fc50f">
              Dessutom finns det ett annat argument, som Pia Nilsson vänder
              på. Hon säger att det är klart att den som är anställd vill ha
              hög lön, och det håller jag med om. Men det är klart att man skulle
              kunna säga till arbetsgivaren: Eftersom du får särskilt sänkt
              arbetsgivaravgift kan du ju höja min lön. Det är ett väldigt bra
              argument för den som söker jobb och vill bli anställd att de sociala
              avgifterna och arbetsgivaravgifterna är nedsatta – dock inte pensionsavgiften.
            </seg>
            <seg n="f788dc1a">
              Vad gäller den reform som nu föreslås och som kritiseras av en
              del myndigheter tror jag för min del att man måste ha lite intuition
              också. Jag har själv, herr talman, på denna plats för ganska länge
              sedan, då Hillevi Engström var arbetsmarknadsminister, vilket
              ligger tämligen långt tillbaka i tiden, föreslagit en omfördelning
              i just denna riktning. Det gick tidigare upp till 26 år. Är man
              mellan 23 och 26 år har man en annan erfarenhet. Därför är det
              en god reform att se till att flytta arbetsgivaravgiftssänkningen
              längre ned i åldrarna, så att ännu fler som är yngre och inte
              har lång erfarenhet kan få arbete.
            </seg>
            <seg n="03b1a546">
              Jag har slutligen en rekommendation till Socialdemokraterna.
              Gå till de här matkedjorna, Ica, Konsum och så vidare, och titta
              i kassorna vilka som jobbar där. Är det gamla gubbar som jag,
              eller är det unga människor med nedsatta sociala avgifter?
            </seg>
          </u>
          <note type="speaker" n="124a108c">
            Anf. 27 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-81f1ef2ff2382315-2" n="a82e7cec">
            <seg n="53b81d0f">
              Herr talman! Det blir mer och mer absurt i den här debatten.
              Representanter för det parti som har ansvar för utbildningspolitiken
              säger att det är konstigt att Socialdemokraterna tycker att det
              är viktigt att arbetslösa ungdomar får möjlighet att utbilda sig
              för att kunna ta de jobb som är lediga. Vi vet att det i dag finns
              en matchningsproblematik på arbetsmarknaden. Företag efterfrågar
              arbetskraft, men många kan inte ta jobben därför att de saknar
              en viss typ av utbildning.
            </seg>
            <seg n="f9c6d53a">
              Jag går ofta och äter på de hamburgerrestauranger som Gunnar
              Andrén hänvisar till. Det har jag gjort i väldigt många år. Jag
              kan berätta någonting för dig, Gunnar Andrén. Det har sällan varit
              män i den aktningsvärda ålder som du är i som har jobbat där.
              Det har nästan alltid varit ungdomar. Och konstigt nog var de
              anställda även innan regeringen kom på att man ville ge bidrag
              till de här företagen, som tjänar miljoner i dag. De får bidrag
              för redan anställd personal.
            </seg>
            <seg n="207a1213">
              Regeringen och arbetsgivarna tycker egentligen inte att de här
              ungdomarna är värda den lön de har. I stället för att ge sig på
              löner och avtal väljer man att sänka den andra vägen. Jag tycker
              att ungdomarna är värda den lön de har. Jag tycker också att det
              är viktigt att detta inte underfinansieras och att man inte särskilt
              servar vissa branscher genom att ge dem bidrag för att de ska
              anställa. Vi ska säkerställa att ungdomar finns på arbetsmarknaden,
              och vi ska kunna ge de arbetslösa den utbildning de behöver. Men
              vi ska inte säga att ungdomarna inte är värda den lön de har.
              Jag tycker att ungdomar ska kunna ha en lön som de kan leva på,
              precis som vi som är lite äldre. Därmed kan de också flytta hemifrån
              och så småningom bilda familj.
            </seg>
            <seg n="1472ad94">
              Jag har en fråga till finansministern. Har finansministern tagit
              i beräkning att ungdomar fyller år varje år och blir äldre? Det
              är ett övervägande som arbetsgivaren måste göra med de här ungdomarna.
              Rätt vad det är blir en 23-åring 24 år, en 24-åring 25 år och
              en 25-åring 26 år. Hur tänker finansministern kring det faktum
              att ungdomar faktiskt också fyller år?
            </seg>
          </u>
          <note type="speaker" n="5d154cb1">
            Anf. 28 PATRIK BJÖRCK (S):
          </note>
          <u who="patrik_bjorck_79e92e_w" xml:id="i-159b88981ec00d61-3" n="8495337b">
            <seg n="c52fceaa">
              Herr talman! Jag får instämma i Eva-Lena Janssons förvåning över
              den lätt absurda tonen i debatten. Hamilton börjar med sitt siffertricksande
              och ifrågasätter statistiken. Då måste man fundera över om statistiken
              är jämförbar, och då måste man ifrågasätta den, tycker Hamilton.
              Om den inte är bra, var kommer den ifrån? Vem har infört den och
              när? Hur ser den ut jämfört med övriga länder i Europa? Det är
              ändå det som är intressant. Som Pia Nilsson påpekade tillhör vi
              de länder i Europa som får stöd från EU för att vi har så hög
              ungdomsarbetslöshet. Det är många länder som inte får det stödet
              och som har lyckats bättre. Sedan finns de som har lyckats sämre
              och som får det, och Sverige tillhör dem som har lyckats sämre,
              enligt den här statistiken. Man har naturligtvis jämfört med andra
              länder med samma statistik. Men det är ändå intressant att reda
              ut det här. Vem har infört den, när och varför? Det skulle vara
              spännande om Carl B Hamilton kunde svara på det.
            </seg>
            <seg n="e51f1980">
              Jag reagerar naturligtvis oerhört starkt på detta förakt för
              kunskap och utbildning, på den märkliga inställningen att det
              finns en massa ungdomar som inte samhället ska satsa på och som
              inte är värda att få någon utbildning. Vi socialdemokrater tycker
              att alla ungdomar är värda att satsa på, och vi vet att det som
              är skillnaden mellan succé och fiasko på arbetsmarknaden är just
              utbildning. Eftersom vi vet det skulle det vara extremt oansvarigt
              att inte erbjuda samtliga ungdomar möjlighet till gymnasiekompetens,
              som vi socialdemokrater vill. Det är naturligtvis en av de absolut
              viktigaste reformerna om man på lång sikt vill komma till rätta
              med ungdomsarbetslösheten.
            </seg>
            <seg n="c638a4af">
              Vad den här reformen har inneburit är pengar i fickan på ägarna
              till de restauranger Gunnar Andrén besökte, som Eva-Lena Jansson
              redan gått igenom. Det är inte så att ålderssammansättningen har
              förändrats på restaurangerna. De har alltid varit arbetsplatser
              för unga.
            </seg>
            <seg n="01e8fda4">
              Vi har debatterat de här nedsatta avgifterna flera gånger, jag
              personligen oftast med arbetsmarknadsministern, men naturligtvis
              också med finansministern. Vi har tagit upp hur ineffektiva nedsättningarna
              varit. De har inte fungerat. Då har man stenhårt försvarat dem
              och stått fast vid dem – visserligen med ett undantag. Statsministern
              var ute häromåret och sade att det tydligen inte fungerar med
              sänkta löner för unga, eftersom man redan prövat att sänka kostnaden
              genom att sänka socialavgifterna och det inte fungerat. Så sade
              statsministern i en stund av insikt och klarhet, och det här är
              något vi vet. Alla som utreder och forskar på det här vet att
              det inte har fungerat och att det är en extremt dyr reform. Man
              stoppar så att säga pengar på dem som redan har jobb, och de hamnar
              då möjligen i resultat längst ned hos dem som äger de här arbetsplatserna.
            </seg>
            <seg n="10d59043">
              Efter att man så hårdnackat har försvarat den här reformen ändrar
              man nu i den. Man ändrar i det som man förut beskrivit som en
              extremt lyckosam reform. Man har anklagat oss för att vilja dra
              undan benen för de unga som skulle gå miste om sänkningen. När
              man nu ändrar reformen innebär det just att en massa ungdomar
              går miste om sänkningen. Då infinner sig frågan: Drar regeringen
              nu undan benen för dem? Varför ändrar man på detta om det varit
              så lyckosamt?
            </seg>
            <seg n="24de1aa2">
              Någonstans måste det ändå komma någon insikt hos regeringen.
              Den förda politiken har lett till att Sverige tillhör den grupp
              länder i Europa som får ta emot bidrag från EU för att man inte
              klarar ungdomsarbetslösheten. Nu försöker man förändra politiken
              lite grann, men det enda man gör är att ändra lite grann på ett
              inslag i politiken som redan har misslyckats.
            </seg>
            <seg n="4b361d14">
              Frågan kvarstår. Vad är det för insikt man har drabbats av när
              man nu ändrar utformningen?
            </seg>
          </u>
          <note type="speaker" n="b5a289a7">
            Anf. 29 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-9" n="99d09ba4">
            <seg n="158b63df">
              Herr talman! Jag vill gärna redovisa grunderna för regeringens
              skattepolitik.
            </seg>
            <seg n="81d8fc79">
              När vi höjer skatten på alkohol, vilket vi gjort vid upprepade
              tillfällen, tror vi att det leder till att alkoholkonsumtionen
              minskar. När vi höjer skatten på tobak, vilket vi också gjort
              vid upprepade tillfällen, tror vi att det leder till att de som
              snusar, röker cigaretter eller använder pipa brukar mindre tobak.
              Det här gör vi därför att vi vet att alkoholen är kopplad till
              sociala problem. Tala med vilken polisman som helst – det är ingen
              som misshandlar någon annan grovt i nyktert tillstånd. Åtminstone
              är det mycket ovanligt. De som begår grova brott i hemmet eller
              på gatan gör det under påverkan av alkohol. Vi vet också varför
              tobaksbruk är skadligt. Det leder till att man får tjära i lungorna.
              Det försämrar kranskärlen och ökar risken för infarkter. Vi höjer
              också koldioxidkomponenten i fordonsskatten, för om man gör det
              blir miljöbilar billigare i förhållande till stora bensinslukande
              bilar med stora utsläpp.
            </seg>
            <seg n="703a466d">
              Det är logiskt med att vi tidigare har skärpt avgifterna för
              mc-försäkringar. När det blir dyrare att ha en snabb och farlig
              motorcykel blir det färre som väljer att ha en sådan. Vi tror
              att de olika skattehöjningarna påverkar ekonomin. På samma sätt
              har vi infört jobbskatteavdrag eftersom människor jobbar mer då.
              Vi har sänkt bolagsskatten för att få större kapitalstock. Vi
              har tagit bort förmögenhetsskatten därför att det leder till att
              fler entreprenörer stannar i Sverige och gör nytta. Vi har sänkt
              arbetsgivaravgiften för unga därför att det leder till att kostnaden
              för att anställa unga blir lägre. Det här är vår logik så att
              drivkrafterna används i rätt riktning.
            </seg>
            <seg n="a74bd5f8">
              Socialdemokraternas idé att höja skatten på unga med 14 miljarder
              och skatten på restauranger med 6 miljarder, det vill säga 20
              miljarder, är kärnan i den socialdemokratiska skattepolitiken.
              Det väcker i grund och botten tanken om vilka drivkrafter Socialdemokraterna
              efterfrågar.
            </seg>
            <seg n="cf292e54">
              Att lägga skattebelastningen på två skattebaser som direkt går
              på sysselsättningen är till att börja med ologiskt. Att man sedan
              väljer att göra det på sektorer där det finns stor rörlighet och
              där skadorna förmodligen är relativt stora väcker ännu fler frågor.
            </seg>
            <seg n="98e6e6b3">
              Om man vill höja skatten med 14 miljarder på unga kommer det
              att påverka ekonomin. Vi vet att man inte kommer att ta ut det
              i höjda priser. Det är alltså en låginflationsekonomi. Det är
              alltså inte möjligt för McDonalds, Ica eller andra att pressa
              över kostnaden på konsumenterna i någon större utsträckning. Vi
              vet att dessa bolag inte kommer att acceptera detta och i stället
              säga till sina ägare att utdelningarna ska sänkas. Det är av två
              skäl. Vinstandelen i svensk ekonomi är låg i lågkonjunktur, och
              aktieägarna kräver naturligtvis samma avkastning som på andra
              områden och väljer i sådana fall att flytta sitt kapital. Självklart
              kan man inte sänka vinstnivån.
            </seg>
            <seg n="4231852a">
              Då finns en post kvar, nämligen arbete. Vi vet hur höjningar
              av arbetsgivaravgiften och sänkningar av arbetsgivaravgiften slår.
              De slår åt två håll. De slår på antalet sysselsatta och antalet
              arbetade timmar samt på lönerna. På kort sikt vet vi att de i
              huvudsak slår på antalet och på lång sikt i huvudsak genom övervältring
              också på lönerna.
            </seg>
            <seg n="14dde10e">
              Vad betyder detta? Jo, antalet arbetade timmar och antalet anställda
              ungdomar kommer alltså att minska. Det är den kortsiktiga effekten
              av åtgärden. Den långsiktiga effekten blir att lönerna för gruppen
              vältras över, och då blir lönerna lägre. När Socialdemokraterna
              hävdar att sänkta arbetsgivaravgifter inte har effekt är det därför
              att många ekonomer tror att det på lång sikt är en övervältring.
              Vad betyder övervältring i detta sammanhang? Jo, det betyder att
              lönerna ska sjunka långsammare för alla ungdomar om Socialdemokraterna
              vinner valet. Det är ett centralt budskap till väljarna.
            </seg>
          </u>
          <note type="speaker" n="9b0c04d0">
            Anf. 30 PIA NILSSON (S):
          </note>
          <u who="pia_nilsson_835d90_w" xml:id="i-39384b3eb22a2a07-1" n="7dbcd655">
            <seg n="5bf947ea">
              Herr talman! Vad vill egentligen Anders Borg och regeringen?
              Vill ni verkligen sänka ungdomsarbetslösheten? Vill ni minska
              den? Vill ni att 120 000 unga i dag ska få en sysselsättning eller
              inte? Jag måste ställa de elementära frågorna. Av Anders Borg
              och hans allierades inlägg att döma måste man betvivla om det
              verkligen är syftet. Sänkta arbetsgivaravgifter för unga ger inga
              jobb.
            </seg>
            <seg n="c5a0b2ef">
              Ändå framhärdar Anders Borg i att dessa närmare 20 miljarder
              är en helt korrekt satsning. Han säger att kostnaderna blir lägre.
              Ja, kostnaden blir lägre, men det leder inte till fler arbetstillfällen.
              Det gör att de som redan har anställt unga får mer pengar. De
              som redan har tänkt att anställa får pengarna. Det är inte så
              att Anders Borg ställer krav på företagen som anställer. De behöver
              inte fylla i en enda blankett. Det är helt fantastiskt! De får
              pengarna. Tjopp! Det är högst oansvarigt. Det är 20 skattemiljarder
              utan minsta krav på att anställa någon. Är inte det märkligt,
              så säg?
            </seg>
            <seg n="eb70afbe">
              EU har uppmärksammat att Sveriges regering och Anders Borg inte
              mäktar med den viktigaste samhällsuppgiften vi har, nämligen att
              sänka ungdomsarbetslösheten. Nu kan vi få bidrag från EU. Tillsammans
              med en hel del andra länder, till exempel Grekland, Spanien, Portugal
              och Irland. Det borde mana till eftertanke. Det är nästan lite
              pinsamt, Anders Borg.
            </seg>
            <seg n="cbe9a004">
              Men miljarderna ska slösas i Anders Borgs Sverige. Man ska fortsätta
              att dela ut dem till företagen, som redan har anställda. Regeringens
              egen myndighet, Ekonomistyrningsverket, säger att detta är felriktade
              pengar. De vänder sig inte ens mot dem som bäst behöver dem, nämligen
              utrikes födda och personer med låg utbildning. Därför säger ESV,
              Ekonomistyrningsverket, att pengarna riktas till dem som ändå
              har tänkt att anställa. Det blir en skattesubvention till de företagen.
              Det borde väl också mana till något slags eftertanke hos finansministern.
              Det är regeringens egen myndighet som faktiskt läxar upp finansministern.
            </seg>
            <seg n="5a7ace73">
              Något som också är intressant är att ESV, Ekonomistyrningsverket,
              har tittat på vilka inkomst- och åldersgrupper som har fått de
              nedsatta arbetsgivaravgifterna, vilka de har gått till. Myndigheten
              konstaterar att merparten av miljarderna hamnar hos personer med
              en årsinkomst under 150 000. En stor del av de personerna är sannolikt
              studerande som arbetar extra, vid sidan om, och skulle ha fått
              arbete oavsett om arbetsgivaravgiften hade varit nedsatt eller
              inte.
            </seg>
            <seg n="1e6ddcb4">
              Låt oss utgå från att Anders Borg trots allt har ambitionen att
              verkligen vilja sänka ungdomsarbetslösheten. Då borde helt andra
              beslut fattas. Men idétorkan är uppenbar. Fortsätt gärna på inslagen
              bana, och kopiera våra förslag även när det gäller jobben. Jag
              ska härmed presentera några.
            </seg>
            <seg n="991a9467">
              Ingen ung person ska gå arbetslös mer än 90 dagar. Se till att
              unga arbetslösa under 25 år får en gymnasieexamen. Det är helt
              avgörande för inträde på arbetsmarknaden. Se till att bygga ut
              bristyrkesutbildningarna så att unga kan ta de jobb som företagen
              vill men inte kan bemanna i dag. Det är ungefär 80 000 jobb som
              bara väntar på bemanning. Se till att skapa fler högskoleplatser,
              inte färre, Anders Borg, så att unga kan få den kompetens som
              efterfrågas. Sänkt arbetsgivaravgift är en återvändsgränd.
            </seg>
          </u>
          <note type="speaker" n="571100c2">
            Anf. 31 CARL B HAMILTON (FP):
          </note>
          <u who="carl_b_hamilton_cb6e47" xml:id="i-d83c8c8a0249ccd1-1" n="a39ef19e" next="i-629dc51e45e7cd23-1">
            <seg n="f2e11cba">
              Herr talman! Jag vill inte ändra statistiken, men jag tror att
              det är viktigt för frågan om ungdomsarbetslösheten att hålla några
              tankar i huvudet samtidigt.
            </seg>
            <seg n="f5443acc">
              Anta att alla som går i skolan och anmäler sig som arbetssökande
              och arbetslösa skulle få heltidsjobb. Då skulle ungdomsarbetslösheten
              halveras. Men då skulle, å andra sidan, alla dessa personer inte
              längre gå i skolan.
            </seg>
            <seg n="05a2109a">
              Det är inte så att man bara kan titta på en sak. Det är helt
              befängt att anklaga en professor för att vara ointresserad av
              utbildning, som jag fick höra här. Men ni måste hålla två tankar
              i huvudet samtidigt. Utbildning – ja, integrationsåtgärder – ja.
              Det är särskilt viktigt att lära sig svenska. Det gör man på arbetsplatserna.
            </seg>
            <seg n="602ce70e">
              Herr talman! Om det ska vara möjligt att få in i arbete de utlandsfödda
              ungdomarna från svaga skolsystem i länder som Afghanistan och
              Somalia – inte Syrien – måste det finnas relativt enkla arbetsuppgifter
              där det inte kostar mycket att anställa. Där är sänkt arbetsgivaravgift
              ett viktigt bidrag. Annars kommer dessa personer som kommer till
              Sverige att mötas av en icke välkomnande arbetsmarknad som ställer
              dem utanför.
            </seg>
            <seg n="6969c33b">
              Jag kan gå så långt som att säga att om det inte går att komma
              in på arbetsmarknaden utan hög utbildning, utan lång erfarenhet
              och utan svenska ska vi kanske tacka nej till dem som kommer från
              Somalia och Afghanistan. Den arbetsmarknad som Socialdemokraterna
              förespråkar kommer att stänga dem ute från arbete under överskådlig
              tid.
            </seg>
          </u>
          <note n="6eb7bf75">
            Anf. 32 GUNNAR ANDRÉN (FP):
          </note>
          <u who="carl_b_hamilton_cb6e47" xml:id="i-629dc51e45e7cd23-1" n="a39ef19e" prev="i-d83c8c8a0249ccd1-1">
            <seg n="ce88d699">
              Herr talman! Jag tror att det är viktigt att ta som utgångspunkt
              den som ska anställa människorna, att det är företagen i någon
              form som gör detta. Då kommer jag till den slutsatsen att det
              är viktigt för företagen vilka kostnader de har. Det här har symboliserats
              av det yrkesintroduktionsavtal som förre Metallordföranden Stefan
              Löfven ingick med arbetsgivarna just för att folk skulle få utbildning
              och arbete och samtidigt en avtalsenlig lön. Tanken var att man
              inte skulle höja kostnaderna. Det var ett jättebra avtal, och
              det borde ha varit fler sådana över huvud taget. Det var en utomordentlig
              sak.
            </seg>
            <seg n="8c555093">
              Herr talman! Jag brukar handla i en lokal butik. För en tid sedan,
              det var inte nu på morgonen, frågade jag: Varför är det alltid
              bara ungdomar som är anställda här? Det har att göra med kostnader,
              fick jag som svar. Så är det, och jag tror inte det är någon skillnad
              om det är en Icabutik eller en Coopbutik.
            </seg>
            <seg n="a5f687e8">
              Jag håller med Eva-Lena Jansson om att det spelar en viss roll
              när man fyller år. Jag är absolut diskriminerad för att få en
              anställning på McDonalds eftersom jag råkat fylla inte bara 23
              utan också 26. Det blir dyrare att anställa mig, och åldern är
              någonting som man tar hänsyn till när man anställer. Jag får väl
              finna mig i att vara diskriminerad på just den här punkten. Det
              är säkert dyrare att anställa mig över huvud taget än ungdomar.
              Jag tycker att det är väldigt bra att ungdomar får möjlighet att
              tidigt komma in på ett jobb.
            </seg>
          </u>
          <note type="speaker" n="025f4e43">
            Anf. 33 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-81f1ef2ff2382315-3" n="a82e7cec">
            <seg n="af2a7bce">
              Herr talman! Jag blev väldigt fundersam över Carl B Hamiltons
              uttalande, men jag ska inte fortsätta på den tråd som har tar
              upp. Jag tycker i alla fall att han för ett märkligt resonemang.
            </seg>
            <seg n="a515506a">
              Vi tycker att det är viktigt att ungdomar får möjlighet att utbilda
              sig. Jag förstår inte varför Folkpartiet inte tycker att det är
              viktigt att man får utbilda sig så att man kan skaffa sig det
              jobb man önskar och inte behöver ta någonting man egentligen inte
              vill ha. Att få möjlighet att utbilda sig är en jätteviktig sak.
            </seg>
            <seg n="a6337b15">
              Finansministern för ett långt resonemang om skatter. Då måste
              jag ställa frågan till finansministern: Vad är syftet med att
              pensionärerna betalar högre skatt än en löntagare med samma inkomst?
              Är det för att på det sättet visa för pensionärerna att de egentligen
              borde jobba, att de inte vara pensionärer, trots att de har ett
              långt arbetsliv bakom sig? De har redan lägre inkomster än vad
              de hade när de jobbade. Pension är ju uppskjuten lön, och ändå
              tycker finansministern att det är viktigt att beskatta pensionärer
              högre än löntagare.
            </seg>
            <seg n="2ea93f5a">
              Med finansministerns resonemang blir det någon sorts straffskatt
              som pensionärerna ska betala. Finansministern påstod att det var
              en skadlighet att ha samma arbetsgivaravgifter för ungdomar som
              för alla andra. Det är ett resonemang som inte går ihop.
            </seg>
            <seg n="32d8f3f2">
              Vi tycker naturligtvis att den skatteklyfta som ni borgerliga
              har åstadkommit mellan pensionärer och löntagare ska bort. Men
              ni har vidgat den. Ni vidgade den vid årsskiftet med motsvarande
              450 kronor mellan mig och en pensionär. Det är oanständigt. Likadant
              är det när ni säger nej till utbildning för arbetslösa ungdomar.
              Det är befängt.
            </seg>
          </u>
          <note type="speaker" n="4de982c6">
            Anf. 34 PATRIK BJÖRCK (S):
          </note>
          <u who="patrik_bjorck_79e92e_w" xml:id="i-159b88981ec00d61-4" n="8495337b">
            <seg n="81c97275">
              Herr talman! Om vi ska kunna föra en seriös debatt om skatter,
              löner och ungdomsarbetslöshet måste vi ta det på större allvar.
              Då kan man inte vara så slarvig som finansministern. Han för ett
              yvigt resonemang om alkohol, tobak och så vidare. Det är inte
              så enkelt; vi får inte bort alkoholismen i Sverige bara genom
              att höja alkoholskatterna. Det finns alltid olika saker som tar
              över. Om man höjer alkoholskatten till en viss nivå får vi en
              annan produktion, hembränning, införsel eller var det nu är. Det
              finns inte några enkla och raka samband.
            </seg>
            <seg n="fece0684">
              Om det hade fungerat med de sänkta arbetsgivaravgifterna och
              vi därmed hade fått minskad ungdomsarbetslöshet och hade sluppit
              ta emot bidrag från EU hade det varit en beprövad och bra metod,
              och man hade kunnat gå vidare med den. Man måste föra debatten
              på ett seriöst sätt. Annars blir det misslyckanden med tanke på
              hur regeringen far fram.
            </seg>
            <seg n="fd4c6f45">
              Vi har en hög ungdomsarbetslöshet, oavsett hur Carl B Hamilton
              tricksar med statistiken. Någonstans måste man ta tag i det här
              och fundera: Vad är det för problem? Var uppstod problemet? Var
              problemet att arbetsgivaravgiften var för hög? Om det var så skulle
              vi nu ha fått en lösning.
            </seg>
            <seg n="3504be97">
              Vi socialdemokrater har gjort en annan analys. Även om det smärtar
              Cal B Hamilton inbegriper den analysen att huvudproblemet har
              varit att rusta ungdomarna för att de ska kunna ta de jobb som
              finns. Vi satsar på utbildning. Det är vår analys, och vi försöker
              vara seriösa.
            </seg>
            <seg n="b219faf9">
              Hade man kunnat visa på att restaurangmomsen eller sänkta arbetsgivaravgifter
              hade utraderat ungdomsarbetslösheten, herr talman, hade jag inte
              varit sämre än att jag naturligtvis hade tagit till mig det. Jag
              kunde inledningsvis ha ifrågasatt att vi inte hade en analys.
              Men nu har åtta års borgerligt regeringsinnehav visat att det
              inte fungerar. Någon gång måste ni ändå se till verkligheten och
              inte bara till de egna ekonomiska teorierna.
            </seg>
          </u>
          <note type="speaker" n="b4c98abe">
            Anf. 35 BO BERNHARDSSON (S):
          </note>
          <u who="bo_bernhardsson_a191a3_w" xml:id="i-3c5c5c99e365f49d-2" n="df486c79">
            <seg n="cb92582e">
              Herr talman! När jag hör Anders Borg resonera om skatterna, hur
              det fungerar med skatterna och vad man har dem till framstår misslyckandet
              glasklart. Vad Anders Borg säger är att man har skatter för att
              styra beteendet. Om till exempel tobaksskatten höjs röker folk
              mindre. Sänker man arbetsgivaravgiften anställer arbetsgivarna
              fler. Jag har hört Anders Borg många gånger säga att man måste
              sänka trösklarna, sänka skatterna och sänka lönerna – det är egentligen
              detta det går ut på – för att det ska anställas fler.
            </seg>
            <seg n="8d75c507">
              Det grundläggande problemet med det sättet att resonera är att
              man helt bortser från att skatterna har ett annat viktigt syfte,
              nämligen efterfrågestyrning, precis som lönerna. Vem är det som
              ska köpa av företagen? Jo, det är de som är anställda med lön.
              Skatterna används för att anställa sjuksköterskor, lärare och
              alla möjliga andra som i sin tur efterfrågar saker. Efterfrågan
              kan man inte bortse från när man resonerar om skatter. Ett av
              de absolut viktigaste syftena med våra skatter är inte bara att
              styra beteenden utan också att finansiera välfärdssektorn. Skatterna
              går till löner, jobb och efterfrågan.
            </seg>
            <seg n="783bce46">
              Men när man betänker hur Anders Borg resonerar förstår man att
              det inte funkar. I verkligheten är det lönerna som styr efterfrågan.
              Det är det företagen lever av.
            </seg>
            <seg n="24d4701a">
              Om vi skulle ha levt efter Anders Borgs idé under 1900-talet,
              det vill säga att sänka trösklarna, att sänka lönerna, sänka skatterna,
              sänka servicenivån i välfärdssystemet, hade Sverige aldrig rest
              sig ur fattigdomen. Förutsättningen för utveckling är att man
              skapar jobb genom att öka folks kompetens och utbilda folk, skapa
              jobb som kan generera högre löner och bidra till en bättre välfärd.
              Med den här skattesänkarmodellen backar vi in i framtiden.
            </seg>
            <seg n="8740b2b8">
              Vi måste naturligtvis förbättra produktiviteten, öka produktiviteten
              och öka kompetensen så att människor kan få högre löner och att
              välfärden kan byggas ut. Då är efterfrågan viktig för företagen.
              Vem är det som ska köpa av företagen? Är det folk i andra länder?
              Då måste de ha högre löner så att de kan handla.
            </seg>
            <seg n="73513a4a">
              Det här är på något sätt ganska pedagogiskt utfört av Anders
              Borg. Han berättar hur han ser på skatter och hur trösklarna ska
              sänkas. Det är ett sätt att backa in i framtiden i stället för
              att satsa framåt, öka kompetensen, öka produktiviteten och satsa
              på nya företag som faktiskt orkar betala löner så att de anställda
              kan ha ett hyggligt liv.
            </seg>
          </u>
          <note type="speaker" n="ce653541">
            Anf. 36 HANIF BALI (M):
          </note>
          <u who="hanif_bali_70a7a0_w" xml:id="i-679cbfceec5a5949-0" n="70d1e22d">
            <seg n="d44d9c50">
              Herr talman! Vet Anders Borg vad skillnaden är mellan Socialdemokraterna
              i dag och Göran Perssons socialdemokrater? Tio dagar, det är skillnaden.
              Man pratar om 90-dagarsgarantin för ungdomar i dag. Man införde
              den på Göran Perssons tid, men då hette den 100-dagarsgarantin.
            </seg>
            <seg n="5ffc8fc2">
              Då var arbetslösheten högre för ungdomar än vad den är i dag.
              Under Görans Perssons tid vid Riddarfjärden var det punsch, och
              det flöt guld i rännstenen. Det var i högkonjunkturens tid som
              målas upp som kronan på verket i byggandet av Sverige. Då var
              ungdomsarbetslösheten högre än i dag. Nu vill man tillbaka till
              den politiken.
            </seg>
            <seg n="b2a8a4a5">
              Det är märkligt när man talar om sänkta löner etcetera. De flesta
              ekonomers synpunkter på arbetsgivaravgiften är att det finns en
              viss sysselsättningseffekt, men det höjer lönerna för ungdomar.
              Det är det som sänkta arbetsgivaravgifter leder till.
            </seg>
            <seg n="9c82bf64">
              Om det är så dåligt med sänkta arbetsavgifter, varför hör man
              aldrig ett knyst om den sänkta arbetsgivaravgiften för pensionärer
              eller för dem över 65 år? Man hör aldrig någonting från Socialdemokraterna
              om det. Där har ni massor av miljarder att plocka in. Varför gör
              ni inte det om det är så himla verkningslöst? Varför riktar ni
              alltid udden mot ungdomar?
            </seg>
            <seg n="70e576d9">
              Det är jättemärkligt när Socialdemokraterna pratar om utbildning
              – som om vi inte hade ett av västvärldens mest utbyggda reguljära
              skolsystem. Det är alltid garantier, arbetsmarknadsutbildningar
              och särlösningar via Arbetsförmedlingen som är Socialdemokraternas
              stora paradgren.
            </seg>
            <seg n="5e951718">
              Trots att det just nu är rekordnivåer i Sverige för andelen av
              befolkningen som har en högskoleutbildning är det alltid små kurser
              och garantier som Arbetsförmedlingen erbjuder som är generallösningen
              på allt mellan himmel och jord. Men det stämmer ju inte.
            </seg>
            <seg n="4e77b1d4">
              Vad vi nu ser är att ungdomsarbetslösheten är lägre i dag än
              vad den var när ni styrde. Trots det väljer Socialdemokraterna
              att rikta just skatterna och udden mot ungdomar. Varför gör ni
              inte det mot pensionärer eller de som är 65-plus och jobbar? För
              dem behöver man betala endast 10 procent i arbetsgivaravgift.
              Varför höjer ni inte de arbetsgivaravgifterna om det är så himla
              onödigt? Kom upp hit i talarstolen och säg att ni vill göra det!
              Ni älskar ju att höja skatter, och det spelar uppenbarligen ingen
              roll om man höjer eller sänker skatterna. Det påverkar ju inte
              alls arbetslösheten eller kostnaderna för företagen över huvud
              taget. Föreslå att man ska höja arbetsgivaravgiften för dem som
              är 65-plus från 10 procent till 32 procent!
            </seg>
            <seg n="2397534d">
              Men det gör ni ju inte såklart. Det är ett hyckleri och spel
              för gallerierna när ni påstår att det inte påverkar arbetslösheten
              alls att höja kostnaderna för företagen. Det är klart att det
              gör. Det är klart att färre ungdomar kommer att kunna få jobb.
              De kommer också att få lägre löner, om det blir så att ni riktar
              skatterna mot ungdomar.
            </seg>
          </u>
          <note type="speaker" n="6c80651e">
            Anf. 37 JÖRGEN ANDERSSON (M):
          </note>
          <u who="jorgen_andersson_fb0ac9_w" xml:id="i-2fdd1d32c2c52305-2" n="8773f37f">
            <seg n="8681ea0a">
              Herr talman! Jag kunde inte låta bli att delta i den här debatten
              när Pia Nilsson gav uttryck för att företagen får 20 miljarder
              utan krav och när hon sade att skatterna slösas bort. Jag tycker
              att det är ett något märkligt synsätt. Man anser helt enkelt att
              skatterna är våra, de tillhör oss. Allt under 100 procents skatt
              är uppenbarligen en gåva till folket och till företagen. Vid någon
              gräns – oklart var – är det också ett förslösande av statens pengar,
              om man sänker skatterna. Det skulle vara intressant att veta var
              den nivån ligger.
            </seg>
            <seg n="1dce1798">
              Det är, som sagt, ett väldigt märkligt synsätt. Jag undrar: Finns
              det enligt Pia Nilsson en nivå på skatteuttaget där ekonomin och
              sysselsättningen börjar fungera sämre? Finns det någon sådan nivå?
              Eller kan man ha 100 procents skatter? Är allt under 100 procents
              skatt en gåva till folket från staten och Socialdemokraterna,
              enligt Socialdemokraternas synsätt?
            </seg>
            <seg n="7aebc37a">
              Bo Bernhardsson talar om att någon måste köpa varorna från företagen.
              Det går liksom inte att sälja något utan att det finns en köpkraft.
              Det förbryllar mig lite. Det är ju precis motsatsen som förespråkas
              från Socialdemokraternas sida. Det blir svårt att få ihop det.
              Man argumenterar ju ständigt för sänkt köpkraft.
            </seg>
            <seg n="39cc6f72">
              Under hela tiden har man varit emot jobbskatteavdraget – för
              att ta ett exempel. Jobbskatteavdragen har bidragit till en kraftigt
              ökad köpkraft för svenska löntagare. Då blir detta mycket märkligt.
              Å ena sidan erkänner man att ekonomin fungerar bättre om vi har
              ökad köpkraft, å andra sidan talar man emot ökad köpkraft. Jag
              får det inte riktigt att gå ihop.
            </seg>
            <seg n="af970c93">
              Det skulle vara intressant att få svar från Socialdemokraternas
              företrädare på frågan om hur man egentligen resonerar kring detta.
              Hur får man ihop den argumentationen över huvud taget?
            </seg>
          </u>
          <note type="speaker" n="d82ba805">
            Anf. 38 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-10" n="99d09ba4">
            <seg n="4091f552">
              Herr talman! Bo Bernhardsson, Patrik Björck och Pia Nilsson vill
              nu göra gällande att vi inte ska ha någon logik i skattepolitiken.
              Det är alltså inte viktigt att man sänker skatterna på sådant
              som vi vill ha mer av och höjer skatterna på det som vi vill ha
              mindre av. Jag skulle kunna förstå det om man förordade en miljöpolitisk,
              vänsterpartistisk eller socialdemokratisk logik och höjda skatter
              på till exempel koldioxid. Det har förödande effekter för oss
              på landsbygden, men om man har sina väljare på Södermalm kanske
              det inte spelar så stor roll, och det har då positiva effekter
              i termer av minskade koldioxidutsläpp.
            </seg>
            <seg n="6ac2fefc">
              Jag skulle kunna förstå varför man vill höja matmomsen eller
              fastighetsskatten. Det är den typen av orörliga skattebaser som
              ekonomer rekommenderar regeringar att höja. Men det är inte så
              att vi får rådet att lägga skatterna på ungdomar och restauranger.
              Inte en enda av alla de regeringar ute i Europa som nu höjer skatterna
              följer den socialdemokratiska vägen, att lägga särskilt höga skattekilar
              på just unga.
            </seg>
            <seg n="f1c1cc9a">
              Låt mig påpeka att den största skattesänkningen som nu är på
              väg att genomföras i Europa görs av president Hollande i Frankrike.
              Han vill sänka arbetsgivaravgifterna till och med generellt för
              att det ska öka sysselsättningen. Det är den viktigaste socialdemokratiska
              politiska ledaren i Europa i dag, och han vill sänka arbetsgivaravgifterna
              helt emot Pia Nilssons logik. Men ni kan kanske ha någon typ av
              utbyte i Socialistinternationalen om hur man ska bedöma dessa
              effekter.
            </seg>
            <seg n="bb186d73">
              Låt oss utgå ifrån att remissinstanserna har rätt. IFAU, KI och
              ESV säger att sänkt arbetsgivaravgift för ungdomar inte har effekt
              på sysselsättningen. Vad är då logiken i det? Jo, om vi sänker
              avgiften är utbudet av arbetskraft så orörligt att det helt enkelt
              kommer att övervältras i höjda löner. Alltså: det blir ingen sysselsättningseffekt,
              därför att sänkningen övervältras i höjda löner. Det är den logik
              som Pia Nilsson redovisar i sin interpellation, och det är den
              logik som finns i ESV:s, KI:s och IFAU:s remissvar.
            </seg>
            <seg n="d1ea6751">
              Då vill jag fråga Pia Nilsson: Vad är det som sker med lönerna
              om man höjer arbetsgivaravgiften för ungdomar? Om logiken i Pia
              Nilssons älskade remissvar är att elasticiteten är låg på sysselsättningssidan,
              då måste alltså lönerna sjunka. I sådana fall har Socialdemokraterna
              lagt 14 miljarder riktade till att sänka ungdomslönerna. Om ni
              tror på IFAU, KI och ESV och på att det inte har effekt på sysselsättningen,
              säger ni alltså att det är lönesänkningar för unga som är den
              socialdemokratiska kärnidén.
            </seg>
            <seg n="434a125b">
              Man kan inte ha en logik ena dagen och sedan glömma bort den
              andra dagen. Antingen har ungdomsarbetsgivaravgifter effekt, därför
              att vi har en särskilt rörlig arbetsmarknad för unga, och då har
              det effekt på sysselsättningen. Det kan också ha effekt på lönerna.
              Eller också har det inte effekt på sysselsättningen, som Socialdemokraterna
              säger. Men då måste ju effekten ligga på lönerna. Kan inte Socialdemokraterna
              erkänna att ni vill sänka ungdomslönerna och ta bort de löneökningar
              för unga som kommer att ske under de närmaste åren?
            </seg>
            <seg n="11de1bb4">
              Det mest märkliga resonemanget som Socialdemokraterna för är
              att de skulle vara för utbildning. Vi har alltså hållit på i snart
              åtta år och restaurerat det socialdemokratiska utbildningssystemet.
              De som inte klarar skolan klarar framför allt inte matematikundervisningen.
              Där har vi byggt ut undervisningstiden i lågstadiet och mellanstadiet.
              Socialdemokraterna har inte vidtagit några åtgärder för att förbättra
              matematikundervisningen.
            </seg>
            <seg n="7675ea64">
              Det är ju där vi har problemet, och det är det vi har gjort någonting
              åt. Där ser vi skiljelinjen. Vi tror på matematikundervisning.
              Socialdemokraterna tror på Amspolitik.
            </seg>
          </u>
          <note type="speaker" n="2df2b939">
            Anf. 39 PIA NILSSON (S):
          </note>
          <u who="pia_nilsson_835d90_w" xml:id="i-39384b3eb22a2a07-2" n="7dbcd655">
            <seg n="a9cea4de">
              Herr talman! Jag ska börja med att ta ett djupt andetag.
            </seg>
            <seg n="9cffb3a7">
              Anders Borg avslutar sitt inlägg med att tala om att den här
              regeringen minsann har satsat på utbildning. Vad är det för satsningar
              ni har gjort?
            </seg>
            <seg n="2ffa5a4f">
              Ni har ju tagit bort högskoleplatser. Ni har tagit bort komvuxplatser.
              Ni har tagit bort den allmänna högskolebehörigheten för alla gymnasieprogram,
              framför allt för de yrkesinriktade programmen. Vad är det för
              satsningar?
            </seg>
            <seg n="989c8b67">
              Vad har ni gjort för att rusta svenska ungdomar för vägen in
              i framtiden? Ja, det är inte satsningar på utbildning. Kom inte
              och påstå det! Det är väl ändå som att svära i kyrkan, Anders
              Borg.
            </seg>
            <seg n="185c3c0c">
              35 000 ungdomar är långtidsarbetslösa i Sverige i dag. Allt fler
              saknar behörighet till gymnasieskolan. Allt fler avhopp från gymnasieskolan
              ser vi dessutom, av en rad olika anledningar. Det här är allvarligt
              och helt oacceptabelt.
            </seg>
            <seg n="409a96f3">
              Det har till och med EU insett, och nu går man in och ger Sverige
              stöd, eftersom Anders Borg och regeringen inte klarar av det här.
              Den höga arbetslösheten på 25 procent är faktiskt 40 procent i
              den grupp som saknar gymnasieexamen.
            </seg>
            <seg n="8ea8bef9">
              I stället för att ta itu med detta faktum fortsätter Anders Borg
              att lägga fram förslag om att sänka arbetsgivaravgiften ytterligare
              för unga, denna gång för dem som är under 23 år – de som kanske
              egentligen inte alls är i behov av en sänkning eftersom det inte
              leder till jobb. Det här leder inte till jobb, men det vägrar
              Anders Borg att inse. 20 skattemiljarder ska fortsätta att läggas
              på ineffektiva åtgärder.
            </seg>
            <seg n="a4cf2f50">
              Vi vill satsa pengarna på åtgärder som ger jobb. Vi måste se
              till att alla under 25 år erbjuds en gymnasieexamen. Vi behöver
              också bygga ut bristutbildningar så att arbetsgivarna kan anställa.
              Det finns 80 000 tjänster som står tomma i dag. Tänk på det, Anders
              Borg!
            </seg>
          </u>
          <note type="speaker" n="bfa04886">
            Anf. 40 BO BERNHARDSSON (S):
          </note>
          <u who="bo_bernhardsson_a191a3_w" xml:id="i-3c5c5c99e365f49d-3" n="df486c79">
            <seg n="bf24f1f5">
              Herr talman! Jörgen Andersson frågade varför vi inte höjer skatterna
              ännu mer om det är så bra att höja skatterna. Det är ytterligare
              ett exempel på att ni inte riktigt har grepp om vad det handlar
              om.
            </seg>
            <seg n="68efa0ac">
              Det är självklart att man inte kan ta ut mer skatter än vad produktiviteten
              tillåter. Men skatter, precis som löner och sociala avgifter,
              är en del av löneutrymmet som har skapats i företagen genom att
              man har utvecklat produktiviteten och ökat sin kompetens och sin
              konkurrenskraft. Sedan kan man naturligtvis inte ta ut mer än
              vad produktiviteten och kompetensen i företagen tål. Det har vi
              insett för länge sedan.
            </seg>
            <seg n="8c2c1222">
              Sedan säger Jörgen Andersson att jobbskatteavdraget ger ökad
              köpkraft, eftersom vi efterlyser det. Ja, det gör det naturligtvis
              – det är så det är tänkt. Men jag påstår att det är väldigt ineffektivt
              konjunkturpolitiskt. Det är en oerhört dyr och ineffektiv sysselsättningspolitik
              att jobba med jobbskatteavdrag och till exempel sänkning av restaurangmomsen.
              Det är dyrt och ineffektivt.
            </seg>
            <seg n="f9db7019">
              Alternativet är inte att vi inte hade haft efterfrågan och köpkraft.
              Alternativet är ju att vi får låna till dessa skattesänkningar.
              Vi kanske hade lånat lika mycket, men vi hade gjort det för att
              i stället ha fler anställda i sjukvården och fler lärare i skolan
              och kunnat finansiera den offentliga sektorn i framtiden. KI pekar
              på att vi har ett jätteproblem framför oss med att klara välfärden
              därför att skatterna har sänkts så mycket.
            </seg>
            <seg n="84bd0672">
              Visst är det tänkt så att det ska bli efterfrågan, men då kan
              vi titta på restaurangmomsen och sänkningen av den. Finanspolitiska
              rådets beräkning i rapporten 2012 är, om vi räknar om siffrorna
              i sjukvårdsanställda, att vi hade fått tio anställda i sjukvården
              för en anställd i restaurangbranschen. Det är hur effektiv sysselsättningspolitiken
              är.
            </seg>
          </u>
          <note type="speaker" n="c104945d">
            Anf. 41 JÖRGEN ANDERSSON (M):
          </note>
          <u who="jorgen_andersson_fb0ac9_w" xml:id="i-2fdd1d32c2c52305-3" n="8773f37f">
            <seg n="362d136b">
              Herr talman! Det blir alltmer uppenbart att Socialdemokraternas
              främsta bevekelsegrund i dessa debatter är att svartmåla och föra
              svenska folket bakom ljuset.
            </seg>
            <seg n="81b80162">
              I sanning är det ju så att svensk ekonomis funktionssätt har
              stärkts. Konkurrenskraften har stärkts, och fler har kommit i
              arbete. Skatteintäkterna har ökat, inte minskat. Skatteintäkterna
              har ökat på grund av att svensk ekonomi fungerar bättre nu. Mycket
              beror detta på att vi har infört jobbskatteavdragen.
            </seg>
            <seg n="22c26f48">
              Skatterna till kommunsektorn har ökat från 454 miljarder 2006
              till över 600 miljarder 2012. Det är en ökning som vida överstiger
              inflationen. Det beror på att fler människor har kommit i arbete.
              Det beror på att fler är i sysselsättning. Det beror på att svenska
              företag har en bättre konkurrenskraft i dag.
            </seg>
            <seg n="9183b804">
              Kan Socialdemokraterna inte se det sambandet? Kan man inte se
              sambandet med att svensk ekonomi fungerar bättre tack vare att
              vi har sänkt skatterna och framför allt sänkt skatterna på arbete?
              De flesta utomstående bedömare gör samma beskrivning av verkligheten.
            </seg>
            <seg n="b417b185">
              Jag kan inte se det på annat sätt än att den främsta bevekelsegrunden
              för Socialdemokraterna är att försöka svartmåla och föra svenska
              folket bakom ljuset. Det här är inte en beskrivning som stämmer
              med verkligheten.
            </seg>
          </u>
          <note type="speaker" n="ca76a7d7">
            Anf. 42 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-11" n="99d09ba4">
            <seg n="e45e975c">
              Herr talman! Regeringens skattepolitik bygger på en grundläggande
              ekonomisk logik.
            </seg>
            <seg n="5d435bbd">
              Vi sänker skatterna på låg- och medelinkomsttagare för att trösklarna
              på arbetsmarknaden ska bli lägre när man kommer in.
            </seg>
            <seg n="5ceb4244">
              Vi tar bort förmögenhetsskatten, för vi vill inte driva de svenska
              entreprenörerna ut ur landet.
            </seg>
            <seg n="ade4b464">
              Vi sänker bolagsskatten, som är en skatt på vår kapitalbas, och
              det gör att vi får högre reallöner och bättre produktivitet.
            </seg>
            <seg n="65285c1f">
              Vi gör förändringar av arbetsgivaravgiften för unga, för med
              lägre skatt på unga stiger sysselsättningen.
            </seg>
            <seg n="d49d0855">
              Därmed ser man en klar linje.
            </seg>
            <seg n="ac82bb7c">
              Socialdemokraternas politik bygger alltså på en kraftig höjning
              av skatterna på unga och på restauranger. En kraftig höjning av
              skatterna på unga är den enskilt största finansieringsposten för
              Socialdemokraternas bidragspolitik. När man bygger ut a-kassan
              och bygger ut sjukförsäkringen lägger man finansieringen på unga
              människor.
            </seg>
            <seg n="917791cf">
              Logiken i det som Socialdemokraterna tillämpar är att man säger
              att sänkt arbetsgivaravgift inte har någon effekt, för då övervältras
              detta på lönerna, alltså att lönerna blir för höga. Men när man
              själva höjer den ska det inte ha någon effekt på lönerna och inte
              ha någon effekt på sysselsättningen. Då ska helt plötsligt, antar
              jag, konsumenterna eller vinsterna bära allt detta.
            </seg>
            <seg n="e6d9e6f4">
              Det finns ingen ekonomisk logik som talar för Socialdemokraternas
              prioriteringar.
            </seg>
            <seg n="dc7b2d8f">
              Låt oss vara klara över att en central del av den här regeringens
              politik när det gäller ungdomsarbetslösheten är utbildningssystemet.
              Vi vet varför unga människor får bekymmer på arbetsmarknaden.
              Det är att de lämnar skolan utan fullvärdiga betyg och att de
              lämnar gymnasieskolan utan sin yrkesexamen. Statistiken talar
              sitt tydliga språk: Det är matematiken som är nyckeln.
            </seg>
            <seg n="e98767db">
              Det är med betyg, med ökad undervisningstid, med fler prov, med
              bättre avlönade lärare och med mer läxor som man räddar Sverige
              från de bekymmer vi har. Sanningen är att Socialdemokraterna säger
              nej till det: Nej till betyg!
            </seg>
          </u>
          <note n="cd8f4f06">
            Överläggningen var härmed avslutad.
          </note>
          <note n="52e6e989">
            9 § Svar på interpellation 2013/14:291 om regeringens redovisning
            av överskottsmålet
          </note>
          <note type="speaker" n="fbec7c01">
            Anf. 43 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-12" n="99d09ba4">
            <seg n="45711fa4">
              Herr talman! Bo Bernhardsson har frågat mig om jag anser att
              överskottsmålet nås och om jag avser att ändra redovisningen av
              överskottsmålet. Han frågar även om politikens effekter på ekonomins
              utveckling.
            </seg>
            <seg n="3c50b399">
              För att stabilisera ekonomin ska det finansiella sparandet variera
              med konjunkturen förutsatt att det finns förtroende för de offentliga
              finansernas långsiktiga uthållighet. Överskottsmålet är av detta
              skäl formulerat som ett genomsnitt över konjunkturcykeln.
            </seg>
            <seg n="78112645">
              Vid ett lågt resursutnyttjande och hög arbetslöshet bör det finansiella
              sparandet vara lägre än 1 procent som andel av bnp medan det bör
              vara omkring 1 procent vid ett balanserat resursutnyttjande samt
              överstiga 1 procent vid ett högt resursutnyttjande.
            </seg>
            <seg n="639a331c">
              Regeringen har under krisen stöttat tillväxten med både traditionell
              stabiliseringspolitik och åtgärder som långsiktigt förbättrar
              tillväxtmöjligheterna. Bedömningen är att regeringens politik
              har lett till en högre varaktig sysselsättning och en lägre jämviktsarbetslöshet.
              Denna bedömning delas av bland andra OECD, Riksbanken och Konjunkturinstitutet.
            </seg>
            <seg n="8c4718c3">
              Nu när det förväntas ske en gradvis förbättring av det ekonomiska
              läget är finanspolitikens inriktning att återvända till ett överskott.
              Detta är viktigt för att återställa nödvändiga säkerhetsmarginaler.
              Enligt nuvarande prognos är det finansiella sparandet som andel
              av bnp över 1 procent när resursutnyttjandet närmar sig balans
              år 2018.
            </seg>
            <seg n="6c5fd8ef">
              Regeringen anser att den ekonomiska politiken är väl avvägd,
              ligger i linje med det finanspolitiska ramverket och uppfyller
              överskottsmålet.
            </seg>
          </u>
          <note type="speaker" n="7b061dbd">
            Anf. 44 BO BERNHARDSSON (S):
          </note>
          <u who="bo_bernhardsson_a191a3_w" xml:id="i-3c5c5c99e365f49d-4" n="df486c79">
            <seg n="3c712c8b">
              Herr talman! Det känns lite som om vi fortsätter en debatt som
              har pågått ett bra tag. Det är ju i princip den diskussion vi
              har fört hela förmiddagen som vi nu ska fortsätta föra. Jag ska
              försöka variera mig lite och ta upp andra aspekter än dem vi redan
              har diskuterat.
            </seg>
            <seg n="89299d47">
              Skälet till mina frågor är att Riksrevisionen, som vi hörde nyss,
              i sin rapport Transparensen i budgetpropositionen för 2014 efterlyser
              tydlighet om hur man ska klara överskottsmålet. Det var själva
              utgångspunkten, och det har vi delvis diskuterat redan.
            </seg>
            <seg n="e938fa35">
              I vad mån, frågar sig Riksrevisionen i rapporten, beror optimismen
              – som Anders Borg också ger uttryck för i sitt svar till mig –
              på regeringens antaganden om effekterna av dess egen arbetsmarknadspolitik.
              Det är alltså positiva effekter regeringen gör antaganden om.
            </seg>
            <seg n="356aca87">
              Man kallar det arbetsmarknadspolitik. Jag skulle nog vilja säga
              att det egentligen handlar mer om sysselsättningspolitik eller
              sysselsättningsstimulerande politik när vi tittar på skattepolitiken
              och andra åtgärder.
            </seg>
            <seg n="8b88095a">
              Arbetsmarknadspolitiken är enligt min uppfattning nedlagd. Den
              aktiva arbetsmarknadspolitiken är i princip nedlagd i Sverige.
              Däremot har vi fas 3 och lite andra verksamheter som pågår.
            </seg>
            <seg n="316b5c4b">
              I sitt svar till mig åberopar Anders Borg OECD, Riksbanken och
              Konjunkturinstitutet. Konjunkturinstitutet har jag redan avhandlat,
              så det behöver jag inte upprepa. När det gäller Riksbanken blir
              jag lite förvånad, för jag har flera gånger läst Riksbankens rapporter,
              där man skriver ungefär så här: Enligt Riksbanken finns det i
              dag tecken på en försämrad matchning på den svenska arbetsmarknaden,
              vilket driver upp jämviktsarbetslösheten.
            </seg>
            <seg n="bb37e073">
              Var stödet från Riksbanken finns för att sysselsättningspolitiken
              skulle vara så lyckad vet jag alltså inte, men det kanske Anders
              Borg kan berätta senare. Riksbanken har varit kritisk just på
              den punkt som gäller matchning.
            </seg>
            <seg n="01a54300">
              Att regeringens sysselsättningspolitik misslyckas beror på att
              man tänker fel. Det har vi också delvis varit inne på. Huvudspåret
              i tänkandet är att skattesänkningar kombinerade med sämre socialförsäkringar,
              så dåliga att de skapar utanförskap, ska leda till att incitamenten
              att arbeta ökar.
            </seg>
            <seg n="d3b9844c">
              Det tänkandet ligger också till grund för något som kallas Fasitmodellen,
              en kalkylmodell där man försöker beräkna effekterna av den här
              politiken. Till grund för Fasitmodellen ligger alltså tänkandet
              att, om vi sammanfattar det, en skattesänkning eller försämring
              av socialförsäkringarna leder till att individen arbetar mer eftersom
              priset på fritid ökar. Det blir dyrare att ha fritid eftersom
              man får ut mer av att jobba.
            </seg>
            <seg n="c037e5b1">
              Modellen utgår från – och det här är ett problem med tänkandet
              som jag tycker är ganska stort – att ofrivillig fritid som förorsakas
              av arbetslöshet eller sjukdom är lika positiv som annan fritid.
              Därför kan man använda den här prismodellen – höjer man priset
              på fritid kommer folk att bjuda ut sitt arbete mer, och då blir
              det mer sysselsättning. Där har vi i ett nötskal hur tänkandet
              som genomsyrar Finansdepartementet ser ut.
            </seg>
            <seg n="da5355d0">
              Det finns ett problem med det här, ett jättestort problem. Det
              är att man återigen i hög grad bortser från efterfrågesidan. Att
              pensionärer, sjuka och arbetslösa får högre incitament att jobba
              är inte samma sak som att de får jobb.
            </seg>
          </u>
          <note type="speaker" n="f733fe5a">
            Anf. 45 CARL B HAMILTON (FP):
          </note>
          <u who="carl_b_hamilton_cb6e47" xml:id="i-0ce757244f49ecc0-2" n="a39ef19e">
            <seg n="75b56fc4">
              Herr talman! Socialdemokraterna älskar nu för tiden att säga
              att någonting har gått sönder i Sverige. När man frågar vad det
              är som har gått sönder blir det ganska oklart.
            </seg>
            <seg n="a26da235">
              Till Bo Bernhardsson kan man väl säga i dag att det som har gått
              sönder i Sverige är Socialdemokraternas rationella ekonomiska
              politik.
            </seg>
            <seg n="5ed0e10a">
              Hela det upplägg som Bo Bernhardsson talar om är en fråga om
              efterfrågestyrning. Samtidigt har vi ju hört tidigare här i dag
              att det är en väldig fixering vid budgetmålen. Det är inte jobben
              och efterfrågans effekt på jobben som har stått i fokus för Socialdemokraterna
              sedan januari, utan det är budgeten.
            </seg>
            <seg n="0d1f810c">
              Vi har hävdat hela tiden att man ska ha en aktiv konjunkturpolitik,
              en kombination av automatiska stabilisatorer och aktiva åtgärder
              som stimulerar via finanspolitiken. Det har ni lämnat. Det är
              det som har gått sönder i er ekonomiska politik. Ni tror inte
              längre på Keynes. Ni tror inte längre på efterfrågereglering via
              finanspolitiken och Riksbanken. Det har gått sönder.
            </seg>
            <seg n="d954c6ad">
              Man fattar inte riktigt hur ni egentligen tänker driva den ekonomiska
              politiken. Jag tror inte att ni, om olyckan skulle vara framme
              och ni fick makten, skulle driva den enbart utifrån föreställningen
              att man ska nå en viss budgetbalans inom en viss tid.
            </seg>
            <seg n="8c4c857a">
              Jag ska ställa frågan på ett annat sätt. Det går mycket lätt
              att göra beställningar via de ekonometriska metoder som finns
              nu för tiden. Moderna metoder gör det helt möjligt att dra upp
              en väg tillbaka till balans – om det nu är det ni vill ha – eller
              ett överskott, som vi syftar till ska finnas vid slutet av nästa
              mandatperiod.
            </seg>
            <seg n="629c7f13">
              Men hur ser er väg ut? Hur ser er kombination av skattehöjningar
              och minskade utgifter ut? Hur kommer ni att se till att de produktiva
              resurserna kommer till bättre användning?
            </seg>
            <seg n="ccfece93">
              Bortsett från Bo Bernhardsson tycker jag att det har varit en
              arrogant ton hos Socialdemokraterna. Jag kan säga att min reflexion
              efter att ha hört debatten är att det är någonting som har gått
              sönder i Sverige – tack och lov. Maktpartiets dominans har gått
              sönder i Sverige. Självgodheten är inte riktigt densamma som tidigare
              – den har gått sönder.
            </seg>
            <seg n="b969abb6">
              Pampväldet har gått sönder. Det är det Socialdemokraterna sörjer.
              Vi ser bilderna på Stefan Löfven, ordförande i Socialdemokraterna,
              och Thorwaldsson, ordförande i LO. De står bredvid varandra, de
              sitter bredvid varandra, de går bredvid varandra och de skrattar
              tillsammans. Pampväldet har gått sönder. Det är det som Carin
              Jämtin och Socialdemokraterna nu kan konstatera.
            </seg>
            <seg n="72be0add">
              En del i detta var att man skulle kväsa medierna och näpsa journalister.
              Maktens arrogans – jag är väldigt glad att den har gått sönder.
              Jag är väldigt angelägen om att vi inte får tillbaka maktens arrogans
              i september.
            </seg>
            <seg n="fad8eab3">
              Jag ska avslutningsvis poängtera, herr talman, att Miljöpartiet
              var med och slog sönder den här maktarrogansen, det här pampväldet,
              den här självgodheten. Tack för det biståndet, Miljöpartiet! Låt
              oss fortsätta med den politiken.
            </seg>
          </u>
          <note type="speaker" n="3101ca9e">
            Anf. 46 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-13" n="99d09ba4">
            <seg n="cc304305">
              Herr talman! Tillväxten har sedan 2006 varit högre i Sverige
              än i övriga Europa. Den har varit högre än i USA och i de flesta
              jämförbara länder. Sysselsättningen har ökat snabbare, och skuldsättningen
              i Sverige har minskat när den har ökat med 30 procent i övriga
              EU. Detta är en ekonomi som har fungerat väl, där vi har behållit
              sammanhållningen och där tillväxt, sysselsättning och offentliga
              finanser är starkare än i de flesta andra länder.
            </seg>
            <seg n="85f25ca9">
              Låt mig redovisa den stabiliseringspolitiska utgångspunkt vi
              har. När tillväxten är så låg att resursutnyttjandet sjunker och
              arbetslösheten ligger högre än den nivå som är förenlig med prisstabilitet
              ska vi stimulera ekonomin. Då ska vi ha ett sparande som är lägre
              än 1 procent och underskott för att stimulera.
            </seg>
            <seg n="43339ec9">
              När vi har balans i ekonomin ska överskottet vara 1 procent.
              När vi ligger över balans i ekonomin och vi har högkonjunktur
              ska vi ha över 1 procents sparande. Det är precis så regeringen
              gjorde 2007 och 2008, då ekonomin var stark. År 2007 hade vi ett
              sparande på över 3 procent, och vi hade ett kraftigt överskott
              också 2008. När vi har varit nära balans har vi legat nära 1 procent,
              och när vi har haft lågt resursutnyttjande har vi naturligtvis
              haft underskott.
            </seg>
            <seg n="a91d6153">
              Vi gick alltså från ett överskott i 60-miljardersklassen när
              Socialdemokraterna styrde till ett på över 110 miljarder kronor
              2007, för vi balanserade mot vinden. Detta är principerna.
            </seg>
            <seg n="49bed86b">
              Vi hävdar att vi nu ska ha ett underskott därför att vi har lågt
              resursutnyttjande, och så ska vi föra tillbaka ekonomin till balans
              och överskott. 2018 kommer vi att ha över 1 procents sparande.
              Det är logiken i detta. Därmed ligger också principerna för den
              ekonomiska politiken under de kommande åren fast på ett väldigt
              klart sätt.
            </seg>
            <seg n="53ea1df3">
              Krona för krona ska reformer finansieras – med minskade utgifter
              eller höjda skatter – så att vi säkrar att den ekonomiska tillväxt
              som kommer slår igenom i att vi får större överskott. Detta är
              viktigt, för Sverige är en utsatt region. Det är nästan bara Sverige
              som har låg skuldsättning nu. De stora länderna kommer inte att
              kunna föra någon keynesiansk politik utan tvingas förmodligen
              att börja strama åt redan i början av nästa lågkonjunktur.
            </seg>
            <seg n="2d361dfc">
              Sverige har en stor banksektor. Det är alltså särskilt viktigt
              att vi har starka offentliga finanser. Vi är en råvaruberoende
              högteknologisk industrination med stora konjunkturvariationer.
              Det är alltså särskilt viktigt att vi har en möjlighet att föra
              stabiliseringspolitik.
            </seg>
            <seg n="7bfe3ecd">
              Detta är regeringens utgångspunkter. Jag har därmed svarat på
              Bo Bernhardssons två frågor, och jag vill rikta en fråga till
              honom och Socialdemokraterna: Hur tänker ni egentligen när det
              gäller överskottsmålet – är planen att överge det? Magdalena Andersson
              har sagt att hon avser att se över det om hon blir finansminister.
              Vi har sagt att vi inte bör göra någon ny sådan översyn på åtminstone
              tio år. Den bör göras vart tionde år, och det gjordes en för några
              år sedan.
            </seg>
            <seg n="94149f0a">
              Är det så att budgethålet på 25 miljarder – alltså jobbskatteavdraget,
              brytpunkten, sjukförsäkringen, a-kassan, pensionärsskattesänkningen,
              Norrbotniabanan och allt annat ni har utlovat – ska finansieras
              genom att ni överger överskottsmålet? Vi vet att Vänsterpartiet
              tycker så. Vi vet att ni vill regera ihop med Vänsterpartiet.
              Magdalena Andersson har sagt att hon vill se över överskottsmålet.
              Är det detta som är planen? Tänker Socialdemokraterna ändra det
              budgetpolitiska ramverket och överge överskottsmålet? Kan vi få
              ett besked på den punkten?
            </seg>
          </u>
          <note type="speaker" n="9fe76efe">
            Anf. 47 BO BERNHARDSSON (S):
          </note>
          <u who="bo_bernhardsson_a191a3_w" xml:id="i-3c5c5c99e365f49d-5" n="df486c79">
            <seg n="5948b9bf">
              Herr talman! Jag ska börja med frågan. Det är inte ofta det svaras
              på frågor, men jag ska göra det.
            </seg>
            <seg n="b0996dfc">
              Vi har inga planer på att överge överskottsmålet. Det ligger
              fast tills det inte ligger fast längre. Även Anders Borg måste
              vara medveten om att regelverket inrättades därför att vi såg
              en demografisk utveckling som var besvärande. Det inrättades för
              att vi inte skulle hamna i den besvärliga sits där vi hamnade
              med regeringen Bildt flera gånger och där Sverige egentligen var
              på väg ut i kaos. Det är detta som är bakgrunden till överskottsmålet.
              Men det har inte funnits i evig tid.
            </seg>
            <seg n="74200d04">
              Även Anders Borg måste väl kunna vara så hederlig att han erkänner
              att det pågår en diskussion om överskottsmålet. Den förs av Assar
              Lindbeck, och den förs också av Konjunkturinstitutet i dess senaste
              rapport, där man skriver att man kanske borde titta på överskottsmålet
              igen beroende på demografi och annat. Den diskussionen förs ju.
              Vi kan inte stå här och vara intellektuellt ohederliga. Det är
              klart att den förs.
            </seg>
            <seg n="1dfce482">
              Budgetmålet gäller tills vi är överens om att förändra det. Nu
              gäller enprocentsmålet över en konjunkturcykel, och nu diskuterar
              vi hur regeringen har tänkt leva upp till det. Men inte heller
              Anders Borg kan låtsas som om det inte förs en diskussion om detta.
            </seg>
            <seg n="7845c3ae">
              Vi är överens om principerna: Vi ska ha balans i ekonomin över
              en konjunkturcykel, och man ska stimulera i lågkonjunktur och
              ta in pengar i högkonjunktur. Det är inget konstigt. Problemet
              är att regeringen har bedrivit en oerhört kostsam politik, som
              syftade till att just ge jobb och inkomster. Det är en oerhört
              dyrbar stimulanspolitik, där man har lånat till stora skattesänkningar
              i stället för till investeringar och satsningar som kan ge Sverige
              ökad kraft längre fram. Det är framför allt detta vi kritiserar.
            </seg>
            <seg n="2345f39d">
              Man har öst ut pengar i skattesänkningar, och jag upprepar att
              Konjunkturinstitutet säger att för att vi ska klara välfärden
              – inte att förbättra den utan att behålla den som den ser ut nu
              – och överskottsmålet krävs det skattehöjningar under åren framöver
              på i storleksordningen 100 miljarder. Då har inte de skattehöjningar
              som eventuellt skulle komma i kommunerna inräknats och inte heller
              de inkomstökningar som skulle krävas för att vi ska klara en bättre
              välfärd, en bättre sjukvård och en bättre skola.
            </seg>
            <seg n="c7b1dd8e">
              Det är klart att vi har problem som socialdemokrater. Om vi har
              en borgerlig regering som undergräver förutsättningarna för välfärden
              och ekonomin är det klart att vi har problem om vi nu tar över,
              vilket jag hoppas. Vi kan ju inte tänka oss tillbaka till 2006
              och önska att läget var som det var då, utan vi har att hantera
              hela den problematik som den borgerliga regeringen har ställt
              till med genom de stora skattesänkningarna. Det har varit oerhört
              dyrbara åtgärder med syftet att skapa jobb, men där varje jobb
              har varit kolossalt dyrt jämfört med vad vi hade kunnat få om
              vi hade använt pengarna på annat sätt.
            </seg>
            <seg n="748b144d">
              Anders Borg, jag tror att vi är rätt så överens om principerna
              när det gäller budgetramverket. Vi är också överens om att det
              som gäller nu är enprocentsmålet. Jag hoppas också att vi är överens
              om att även Anders Borg har sett att det förs en debatt om detta
              bland ekonomerna, och det är inget konstigt. Det vi inte är överens
              om är hur man hanterar ekonomin och hur man driver sysselsättningspolitik.
              Där är vi inte alls överens.
            </seg>
          </u>
          <note type="speaker" n="fc2651fc">
            Anf. 48 CARL B HAMILTON (FP):
          </note>
          <u who="carl_b_hamilton_cb6e47" xml:id="i-0ce757244f49ecc0-3" n="a39ef19e">
            <seg n="0be57d39">
              Herr talman! Bo Bernhardsson säger att Socialdemokraterna inte
              har någon tanke på att överge överskottsmålet. Då uppstår frågan:
              Vad är innebörden av Magdalena Anderssons uttalanden om att man
              ska se över målet?
            </seg>
            <seg n="7034e288">
              Det jag fruktar är att valfrossa drabbar Socialdemokraterna,
              och att man sedan, under trycket av sina många löften i olika
              riktningar, tvingas överge överskottsmålet och skjuta balanseringen
              av de offentliga finanserna längre bort från dagens datum och
              långt bortom nästa mandatperiod. Min fråga till Bo Bernhardsson
              är: Vad innebär det att se över överskottsmålet?
            </seg>
            <seg n="5507d617">
              Man kan inte hänvisa till att det pågår en diskussion mellan
              nationalekonomerna. Frågan är vad det i politiken innebär att
              se över målet. Att se över brukar innebära att man ska ändra på
              något. Tänker ni tillsätta en utredning, eller vad ska ni göra?
            </seg>
            <seg n="33f01f1e">
              Det är inte någon stor konst att, med moderna metoder, bestämma
              sig för hur anpassningsvägen ska se ut framöver under givna förutsättningar
              – sedan kan de ändras av kriser i Ukraina och andra internationella
              händelser. Men hur ser er bästa prognos ut? När ska överskottsmålet
              vara uppnått? Hur ska vi komma dit? Hur mycket skattehöjningar
              ska det vara? Vilka ska bära skatterna? Och hur många eventuella
              utgiftsbegränsningar är det tal om? Det är det som debatten framöver
              kommer att handla om.
            </seg>
            <seg n="70789606">
              Men vad innebär det, politiskt sett, när man från Socialdemokraternas
              sida säger att man ska se över överskottsmålet?
            </seg>
          </u>
          <note type="speaker" n="b2ca3d86">
            Anf. 49 JÖRGEN ANDERSSON (M):
          </note>
          <u who="jorgen_andersson_fb0ac9_w" xml:id="i-2fdd1d32c2c52305-4" n="8773f37f">
            <seg n="4e548a3b">
              Herr talman! Bo Bernhardsson bekymrade sig lite för hur han skulle
              variera sig i debatten. Det är ingenting som jag tycker att Socialdemokraterna
              har haft särskilt stora problem med. Jag tycker att Socialdemokraterna
              varierar sig väldigt mycket i debatten. De är dessutom väldigt
              kreativa i sin verklighetsbild. De säger en sak och menar en annan
              och lovar allt till alla.
            </seg>
            <seg n="00bd24e2">
              Jag tänkte att jag skulle ge Bo Bernhardsson möjligheten att
              variera sig lite ytterligare i debatten och kanske ta tillfället
              i akt att svara på de tre frågor som jag hade i en tidigare debatt.
              Jag såg att Patrik Björck anmälde sig till debatten. Han kanske
              också har möjlighet att svara.
            </seg>
            <seg n="df612cce">
              Jag upprepar mina tre frågor, om ni inte kommer ihåg dem:
            </seg>
            <seg n="1c2d00dc">
              Den första frågan är: Har Socialdemokraterna övergett sin tro
              på Keynes teorier? Den här interpellationsdebatten handlar ju
              också i grund och botten om budgetsaldot. Anser man att man ska
              stimulera i lågkonjunktur, eller har man övergett det synsättet?
            </seg>
            <seg n="a1b74837">
              Fråga två är: Var finner Socialdemokraterna och Bo Bernhardsson
              stöd för sin bild att svensk ekonomi skulle vara i ett uselt skick?
              Var finner man stöd för ett sådant synsätt?
            </seg>
            <seg n="2ea1865a">
              När det gäller den sista frågan finns det verkligen möjlighet
              att breda ut sig ordentligt: Vilka nya besked har Bo Bernhardsson
              och Patrik Björck om hur S ska stärka budgetsaldot? Vad är det
              väljarna ännu inte har fått reda på i Socialdemokraternas politik?
              Eller har Socialdemokraterna för avsikt att överge överskottsmålet?
              Annars blir det väldigt svårt att få det att gå ihop.
            </seg>
            <seg n="8e228a14">
              Man lovar allt till alla samtidigt som man här försöker låtsas
              som att man bekymrar sig över budgetsaldot. Det går inte riktigt
              ihop. Det vore trevligt om man kunde försöka klargöra hur man
              egentligen avser att föra politiken.
            </seg>
            <seg n="ed20c913">
              Sedan ska jag bara kommentera de välfärdsutmaningar som Bo Bernhardsson
              pratar om. Ska vi klara de utmaningarna är svensk ekonomis funktionssätt
              grunden. Ska du få in högre skatteintäkter måste du ha en bättre
              funktion i svensk ekonomi.
            </seg>
            <seg n="038c85a8">
              Vi kan jämföra svensk ekonomi 2006, i brinnande högkonjunktur,
              med svensk ekonomi i dag, när vi har gått igenom en finanskris.
              Allting talar för att svensk ekonomi har bättre funktion i dag
              än vad den hade tidigare. Det är tack vare den förda politiken.
            </seg>
            <seg n="e5df1d6b">
              Bo Bernhardsson hävdar att vi borde ha använt pengarna på annat
              sätt. Vilka pengar? Vilka pengar skulle Bo Bernhardsson ha använt
              på annat sätt? Allt talar för att jobbskatteavdragen har inneburit
              högre sysselsättning och att skatteintäkterna ökat. Borde då inte
              motsatsen gälla, det vill säga att ökad skatt på arbete innebär
              minskad sysselsättning och att skatteintäkterna minskar? Då finns
              inte de pengar som Bo Bernhardsson säger att han vill använda
              på annat sätt.
            </seg>
            <seg n="2eab46f6">
              Resonemanget går inte riktigt ihop. Jag avslutar där och hoppas
              att jag får svar på de tre frågorna jag ställde.
            </seg>
          </u>
          <note type="speaker" n="201a2604">
            Anf. 50 PATRIK BJÖRCK (S):
          </note>
          <u who="patrik_bjorck_79e92e_w" xml:id="i-159b88981ec00d61-5" n="8495337b">
            <seg n="1dcdc840">
              Herr talman! Om vi ska kunna föra den här debatten framåt är
              det naturligtvis viktigt att vi hanterar verkligheten som den
              ser ut. Vi kan återigen utgå från myndigheten Ekonomistyrningsverkets
              beskrivning av verkligheten. Man slår fast att målet om 1 procents
              överskott i genomsnitt över en konjunkturcykel inte nås under
              prognosperioden.
            </seg>
            <seg n="6d64c293">
              Det är rimligen en bra utgångspunkt om man, herr talman, är intresserad
              av en seriös debatt. Då handlar det inte om tyckande och tänkande,
              utan det handlar om ett ganska krasst konstaterande från en expertmyndighet.
            </seg>
            <seg n="c6880929">
              Med den utgångspunkten kan man försöka följa upp frågorna från
              finansministern. Han frågade hur vi socialdemokrater ser på överskottsmålet.
              Bo Bernhardsson svarade på ett föredömligt sätt att vi tycker
              att det ska ligga fast. Men vi nöjer oss inte med att överskottsmålet
              ska ligga fast, utan vi för också en politik där vi kan följa
              överskottsmålet.
            </seg>
            <seg n="c6b0977c">
              Herr talman! Det är då frågan till finansministern uppenbarar
              sig – den har han under hela dagen vägrat att svara på: Tänker
              finansministern följa överskottsmålet?
            </seg>
            <seg n="2502c31b">
              Det är naturligtvis intressant. Det handlar ju inte bara om att
              ha ett överskottsmål på papperet, i en pärm, på ett kontor i Finansdepartementet.
              Det handlar om att finansministern är ansvarig för att föra en
              politik så att vi slipper få en analys från en expertmyndighet
              där man konstaterar att överskottsmålet inte följs. Det är det
              som är frågan. Tänker finansministern följa överskottsmålet?
            </seg>
            <seg n="82970479">
              När vi förhoppningsvis har fått ett svar på den frågan blir följdfrågan:
              Och i så fall hur? Vilken ny politik tänker finansministern följa
              för att man ska kunna hålla överskottsmålet?
            </seg>
            <seg n="702ccbf2">
              För då, herr talman, duger det inte att fullfölja den politik
              som i åtta år har fört oss från överskottsmålet. Då måste finansministern
              här redogöra för någon ny politik som gör att man kan följa överskottsmålet.
            </seg>
            <seg n="0c95f38c">
              Det är här finansministerns logik brister. Det är hittills sex
              år med budgetunderskott. Det ska enligt svaret till Bo Bernhardsson
              bli ytterligare fyra förlorade år. Det är tio år med budgetunderskott,
              enligt finansministerns svar i dag. Med tanke på, herr talman,
              att finansministern tidigare har gjort sig känd för att vara överoptimistisk
              i sina prognoser och kalkyler är det risk att finansministern
              inte ens efter tio år har klarat av underskottet i finanserna.
            </seg>
            <seg n="78af9063">
              Det räcker inte, herr talman, att ha ett överskottsmål. Man måste
              också ha en politik som gör att man uppnår det. Det är det som
              är skillnaden på den politik som finansministern står för och
              den politik som vi socialdemokrater står för.
            </seg>
          </u>
          <note type="speaker" n="493f17de">
            Anf. 51 HANIF BALI (M):
          </note>
          <u who="hanif_bali_70a7a0_w" xml:id="i-679cbfceec5a5949-1" n="70d1e22d">
            <seg n="14f1b93f">
              Herr talman! Det är lite märkligt, tycker jag, när man hör Socialdemokraterna.
              Har ni någon alternativ plan? Har ni en stramare finanspolitik
              än vad Alliansen föreslår eller inte? När man tittar på er budget
              och det ni lovar verkar det snarare vara en ännu mer expansiv
              politik, eftersom ni har ett budgethål på miljardtals kronor som
              ni inte har finansierat.
            </seg>
            <seg n="1fc4f550">
              Det är samma sak när ni står här och ondgör er över jobbskatteavdrag
              och orättvisorna kring det. Ni är ju för jobbskatteavdraget nu.
              Ni är för de skattesänkningar som ni hatar. Ni föreslår dem, och
              ni går till val på dem.
            </seg>
            <seg n="b648349b">
              Logiken går inte ihop. Retoriken går inte ihop med politiken.
            </seg>
            <seg n="a282e435">
              Har Patrik Björck en alternativ socialdemokratisk budget som
              vi inte har sett? Den vore i så fall väldigt intressant att se.
            </seg>
            <seg n="3a1c97a0">
              Faktum är att ni lovar mer i utgifter än vad Alliansen gör och
              har massor av ofinansierade löften till höger och vänster. Samtidigt
              går ni till val på våra avskyvärda skattesänkningar som ni har
              stått här i åtta år och talat ned. Det är otroligt hur intellektuellt
              ohederlig man kan vara.
            </seg>
            <seg n="356cabcc">
              Ge oss lite seriositet i debatten och klaga inte på vår förda
              politik när ni i grunden går till val på samma finansiella modell
              som vi har – förutom att ni har högre skatt på ungdomar och på
              den sektor som anställer dem som behöver en snabb fot in på arbetsmarknaden
              och att ni ger ännu mer pengar till bidrag. Är det er lösning
              för att komma till enprocentsmålet?
            </seg>
            <seg n="c05ff3e5">
              Socialdemokraterna verkar inte ta sin egen retorik på allvar.
              Hade ni gjort det hade vi sett ett helt annat förslag.
            </seg>
            <seg n="aaa723d6">
              Dra tillbaka jobbskatteavdraget! Varför vågar ni inte göra det
              om ni hatar det så mycket? Retoriken går som sagt inte ihop med
              politiken hos Socialdemokraterna.
            </seg>
          </u>
          <note type="speaker" n="223882ad">
            Anf. 52 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-14" n="99d09ba4">
            <seg n="16d2048c">
              Herr talman! Det råder ingen tvekan om att Sverige har haft högre
              tillväxt, större sysselsättning och starkare offentliga finanser
              än andra europeiska länder. Sverige har nog inte vid något tillfälle
              sedan 60-talet befunnit sig i en sådan stark ekonomisk situation
              med en styrka i vår utrikeshandel, en styrka i våra offentliga
              finanser, en styrka i vår konkurrenskraft och den snabbaste ökningen
              av reallöner i Europa. Det är utgångspunkten för denna diskussion.
            </seg>
            <seg n="3eb64bab">
              Alliansregeringen har varit tydlig med hur vi följer ramverket
              och hur vi avser att fortsätta uppfylla överskottsmålet. Till
              2018 ska vi ha 1 procents sparande, för då når ekonomin balans
              med de nuvarande prognoserna. För att säkra detta ska alla reformer
              finansieras krona för krona. Vi har redovisat 9 miljarder i skattehöjningar
              för att finansiera ett brett utbildningspaket, långt större än
              det som Socialdemokraterna har i sin politik.
            </seg>
            <seg n="a3076f8b">
              Socialdemokraterna har ett betydande budgethål. Vi kan diskutera
              om det är 25 miljarder eller 30 miljarder. Ni har tappat 15 miljarder
              i jobbskatteavdrag och brytpunkt. Det är en underfinansiering
              av sjukförsäkringen på över 5 miljarder. Ni åker runt och utställer
              löften om infrastrukturen och lovar pensionärerna sänkta skatter.
            </seg>
            <seg n="6e8d9c5a">
              Detta hål finns det ingen finansiering för. Då är det klart att
              vi misstänker att planen är att överge överskottsmålet. Det är
              ju ingen slump att Magdalena Andersson öppnar för det genom att
              säga att hon vill göra en översyn. Nu får vi dessutom besked från
              Bo Bernhardsson att överskottsmålet ligger fast tills det ändras.
              Vi får alltså inget besked från Socialdemokraterna inför nästa
              mandatperiod.
            </seg>
            <seg n="4f7e2ea3">
              Avser ni att upprätthålla överskottsmålet mandatperioden 2014–2018?
              Eller avser ni att inleda en översyn för att avskaffa målet? Det
              måste ni svara på. Eftersom ni har en underfinansierad budget
              blir misstanken att ni har för avsikt att överge överskottsmålet.
              Om ni tänker föra en ansvarslös ekonomisk politik får ni faktiskt
              deklarera det före valet. Då får ni berätta för väljarna att ni
              inte tänker hålla fast vid överskottsmålet.
            </seg>
            <seg n="fc1bc114">
              Jag har vid flera tillfällen noterat att Bo Bernhardsson och
              Magdalena Andersson öppnar för en översyn av överskottsmålet,
              vilket jag misstänker syftar till att avskaffa det. Vi har deklarerat
              att vi tänker nå det under nästa mandatperiod. Socialdemokraterna
              öppnar för en översyn. Denna osäkerhet måste klaras ut.
            </seg>
            <seg n="8b58fc98">
              Sverige är omgivet av länder med hög skuldsättning som inte kommer
              att kunna föra keynesiansk politik. Sverige är omgivet av länder
              som har dålig konkurrenskraft och svag tillväxt. Vi är själva
              ett konjunkturkänsligt land med stor banksektor. Är det Socialdemokraternas
              avsikt att avskaffa överskottsmålet bör ni deklarera det före
              valdagen.
            </seg>
            <seg n="562099a0">
              Med ett budgethål på 25 miljarder måste ni antingen redovisa
              vilka skatter ni tänker höja eller berätta för väljarna er hemliga
              plan att liksom 1982 föra alla bakom ljuset och göra något helt
              annat om olyckan är framme och ni vinner. Är det avskaffandet
              av överskottsmålet som ska lösa ut Socialdemokraternas ekonomisk-politiska
              bekymmer ska vi ha svar på det före valet.
            </seg>
          </u>
          <note type="speaker" n="b4a45ea7">
            Anf. 53 BO BERNHARDSSON (S):
          </note>
          <u who="bo_bernhardsson_a191a3_w" xml:id="i-3c5c5c99e365f49d-6" n="df486c79">
            <seg n="fc235b62">
              Herr talman! Jag tar det en gång till: Vi har inga planer på
              att avskaffa överskottsmålet.
            </seg>
            <seg n="093ff01b">
              Jag försökte föra en intellektuellt hederlig diskussion som jag
              hoppades få stöd för. Anders Borg vet att det pågår en diskussion
              om överskottsmålet. Det har inte funnits i evig tid, och det kommer
              förmodligen inte att finnas i evig tid heller. Om jag skulle säga
              att det alltid kommer att finnas riskerar jag att framstå som
              ganska dum.
            </seg>
            <seg n="93592565">
              Vi har inga planer på att överge överskottsmålet, men vi tillåter
              oss att föra diskussioner om hur ekonomin fungerar och vad som
              är nödvändigt att göra i framtiden.
            </seg>
            <seg n="f193175f">
              Carl B Hamilton sade att socialdemokratin har fått valfrossa.
              Är det någon som fått valfrossa är det regeringen och regeringspartierna.
              Jag ska inte räkna upp allt där ni har ändrat ståndpunkt det senaste
              halvåret eller året, men det är i ganska mycket. Ni lanserade
              ett sjätte jobbskatteavdrag men övergav det för punktskattehöjningar.
              Ni ville försämra studiebidraget men ångrade er efter några veckor.
              Vad är det om inte valfrossa? Vem är det som har fått valfrossa?
              Om vi skulle gå ut och fråga svenska folket vem som verkar ha
              valfrossa skulle nog de flesta svara att det är regeringen och
              regeringspartierna.
            </seg>
            <seg n="ae309a6c">
              Vi har ett gemensamt problem, men vi har helt olika lösningar
              på det. Konjunkturinstitutet pekar på att för att få balans framöver
              och för att klara välfärden behövs det skattehöjningar i storleksordningen
              100 miljarder. Därför blir min motfråga, och det är ingen lätt
              uppgift att svara på den: Vad är alternativet för Moderaterna,
              regeringen och Anders Borg? Jag misstänker att det tyvärr är att
              låta välfärden förfalla.
            </seg>
          </u>
          <note type="speaker" n="64b87dc8">
            Anf. 54 JÖRGEN ANDERSSON (M):
          </note>
          <u who="jorgen_andersson_fb0ac9_w" xml:id="i-2fdd1d32c2c52305-5" n="8773f37f">
            <seg n="3b479447">
              Herr talman! Vi har i dag lyssnat på hur Socialdemokraterna försöker
              svartmåla och ge en felaktig bild av verkligheten. De försöker
              föra i bevis att svensk ekonomi är i förfall, men Socialdemokraterna
              har i dag ertappats med byxorna nere. Det är en tom och oärlig
              retorik. Svensk ekonomis funktionssätt har förbättrats och är
              bättre än på många decennier.
            </seg>
            <seg n="9c9dd518">
              Denna väg måste vi fortsätta. Vi måste fortsätta stärka svenskt
              funktionssätt på samma väg. Då fungerar det inte att återgå till
              den bidragspolitik som Socialdemokraterna förde tidigare.
            </seg>
            <seg n="bf62f7ba">
              Det kan inte heller vara riktigt att man bekymrar sig om budgetsaldot
              samtidigt som man går till val på att lova allt till alla och
              har stora hål i sin egen budget. Det kan inte vara riktigt att
              Socialdemokraterna för en sådan oärlig och oseriös diskussion
              och debatt i denna kammare.
            </seg>
          </u>
          <note type="speaker" n="fd103479">
            Anf. 55 PATRIK BJÖRCK (S):
          </note>
          <u who="patrik_bjorck_79e92e_w" xml:id="i-159b88981ec00d61-6" n="8495337b">
            <seg n="12de5c94">
              Herr talman! Trägen vinner. Nu kom äntligen erkännandet från
              Anders Borg, det som vi har försökt få under den här förmiddagens
              debatt. Anders Borg säger här från riksdagens talarstol att han
              tänker nå överskottsmålet nästa mandatperiod. Det är fantastiskt
              att det finns lite hederlighet kvar i finansministern. Finansministern
              har alltså övergett överskottsmålet. Det är det vi vet, det är
              det Ekonomistyrningsverket konstaterar i sina rapporter, och det
              är det vi har försökt diskutera.
            </seg>
            <seg n="972182e2">
              Anders Borg säger att han misstänker att Socialdemokraterna tänker
              överge överskottsmålet. Men vi är tydliga: Vi överger det inte,
              och vi har en ekonomisk politik som dessutom, till skillnad från
              finansministerns, lyckas uppfylla överskottsmålet.
            </seg>
            <seg n="61163e39">
              Sammanfattningsvis, herr talman, är det detta som är problemet.
              Problemet är inte om regeringen och Anders Borg rent principiellt
              säger sig gilla idén om ett överskottsmål, utan problemet är att
              man i sin politik inte uppnår det.
            </seg>
          </u>
          <note type="speaker" n="aad9edf3">
            Anf. 56 HANIF BALI (M):
          </note>
          <u who="hanif_bali_70a7a0_w" xml:id="i-679cbfceec5a5949-2" n="70d1e22d">
            <seg n="b50ebc23">
              Herr talman! Det blir allt tydligare att Socialdemokraterna börjar
              bli något slags förvrängd spegelversion av vad gamla Moderaterna
              var tidigare, nämligen att man utlovade stora skattesänkningar
              utan finansiering. Den här gången utlovar man stora utgiftshöjningar
              utan finansiering. Man klagar på Sverige, målar Sverige i svart,
              trots att det egentligen var ett ganska bra land med vissa förbättringar
              att göra. Man klagade på det svenska välfärdssystemet trots att
              man egentligen tyckte om det. Och Socialdemokraterna klagar på
              jobbskatteavdraget, trots att de går till val på det.
            </seg>
            <seg n="80f9184c">
              Det börjar bli som en förvrängd spegelversion. En lärdom som
              vi hade med oss från det var att det är ett mycket effektivt sätt
              att inte bli vald. Fortsätt på den banan, så får ni se att det
              inte kommer att gå så himla bra!
            </seg>
          </u>
          <note type="speaker" n="b8c6b076">
            Anf. 57 Finansminister ANDERS BORG (M):
          </note>
          <u who="anders_borg_finansminister_w" xml:id="i-81ff9ad2859cb8e2-15" n="99d09ba4">
            <seg n="9e462f03">
              Herr talman! Låt mig vara tydlig med principerna för vår budgetpolitik.
              När vi har god tillväxt har vi stora överskott. 2007 och 2008
              hade vi 170 miljarder i överskott, över 3 procent. Det var 3,6
              procents överskott 2007. Det var därför att det var viktigt att
              föra en balanserad politik för att vi inte skulle få en överhettning
              med bekymmer i svensk ekonomi.
            </seg>
            <seg n="16e8b262">
              Åren 2009–2014 har vi haft underskott eller balans, för i en
              lågkonjunktur, den värsta sedan depressionen, benämnd den stora
              recessionen, är det viktigt att stimulera. År 2018 är vi tillbaka
              på 1 procents överskott. Det betyder att vi varje år – 2007, 2008,
              2009, 2010, 2011, 2012, 2013, 2014, 2015, 2016, 2017 och 2018
              – uppfyller ramverket för den ekonomiska politiken och överskottsmålet,
              för det är så överskottsmålet är utformat: över 1 procent när
              det är högkonjunktur och under 1 procent när det är lågkonjunktur.
            </seg>
            <seg n="6371a669">
              Det är uppenbart att vi har ett bekymmer i svensk politik. Socialdemokraterna
              tänker mörka sig igenom valrörelsen. De har ett budgethål på 25
              miljarder. Magdalena Andersson säger att svaret är att se över
              överskottsmålet.
            </seg>
            <seg n="f7f2b027">
              Varför ska vi misstänka att det är det man tänker göra? Jo, för
              det första har man inte pengarna. Man berättar inte varifrån de
              25 miljarderna ska komma. För det andra avser man att regera ihop
              med Vänsterpartiet, som faktiskt vill avskaffa överskottsmålet.
              För det tredje existerar det inte ett enda dokument – inte ett
              enda – där Socialdemokraterna deklarerar att man avser att stå
              fast vid överskottsmålet över nästa mandatperiod. Det man har
              är Bo Bernhardsson, som säger Det är kvar tills vi tar bort det,
              och Magdalena Andersson, som aviserar en översyn.
            </seg>
            <seg n="e11a1d44">
              Ge besked! Har ni för avsikt att stå fast vid överskottsmålet,
              eller är planen att täcka de 25 miljarderna genom att avskaffa
              det, som man så lätt misstänker?
            </seg>
          </u>
          <note n="cd8f4f06">
            Överläggningen var härmed avslutad.
          </note>
          <note n="56f38260">
            10 § Svar på interpellation 2013/14:369 om besparingar inom Försvarsmakten
          </note>
          <note type="speaker" n="a35b5cb2">
            Anf. 58 Försvarsminister KARIN ENSTRÖM (M):
          </note>
          <u who="karin_enström_minister_2012" xml:id="i-81ff9ad2859cb8e2-16" n="1cf8a937">
            <seg n="15552c02">
              Herr talman! Peter Hultqvist har frågat finansministern vilka
              åtgärder ministern avser att vidta för att tydliggöra huruvida
              finansministerns tidigare besked om ytterligare besparing på försvaret
              med 101 miljoner kronor gäller eller ej.
            </seg>
            <seg n="317895cb">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="6fde2076">
              Först ett klargörande: Peter Hultqvist skriver i inledningen
              av sin fråga att regeringen har ålagt Försvarsmakten ett besparingsbeting
              omfattande 500 miljoner kronor. Men regeringen har inte beslutat
              om någon besparing på Försvarsmakten om 500 miljoner kronor. Beslutet
              om att minska Försvarsmaktens lönekostnader med 500 miljoner kronor
              jämfört med myndighetens planering från och med 2019 innebär inte
              att myndighetens anslag minskas.
            </seg>
            <seg n="be82900e">
              Som jag tidigare i veckan svarade Peter Hultqvist på fråga 2013/14:501
              Besparingar inom Försvarsmakten aviserade regeringen nyligen åtgärder
              som syftar till att skapa ett extra omvandlingstryck och driva
              fram ytterligare effektiviseringar i den statliga verksamheten.
              Effektiviseringen uppnås genom en minskad ökning av anslagen.
              Minskningen berör samtliga PLO-anslag och fördelas proportionerligt
              på respektive anslag baserat på storlek. För 2014 beräknades den
              pris- och löneomräkning som tillförs utgiftsområde 6, Försvar
              och samhällets krisberedskap, uppgå till 382 miljoner kronor.
            </seg>
            <seg n="c0d05167">
              Det handlar således inte om en minskad ökning specifikt riktad
              mot Försvarsmakten. De av riksdagen beslutade förstärkningarna
              av anslaget 1:1 Förbandsverksamhet och beredskap med 200 miljoner
              kronor 2014, 300 miljoner kronor 2015, 400 miljoner kronor 2016
              och 500 miljoner kronor från och med 2017 ligger fast.
            </seg>
          </u>
          <note type="speaker" n="a635dca7">
            Anf. 59 PETER HULTQVIST (S):
          </note>
          <u who="peter_hultqvist_2174e8_w" xml:id="i-463ce7c0dc1d8504-0" n="e555f030">
            <seg n="fc262e44">
              Herr talman! Jag tackar för svaret.
            </seg>
            <seg n="3beff6fb">
              Jag kan konstatera att verkligheten ser ut så att regeringen
              när det gäller försvarets ekonomi ger med ena handen och tar med
              den andra. Man kan trolla hur man vill med formuleringarna och
              ordvändningarna och försöka beskriva det ena och det andra på
              olika sätt. Men realiteten är att vad man nu upplever i Försvarsmakten
              är att de 500 miljonerna är ett besparingsbeting och att man ute
              på förbanden tittar på hur man ska få ihop dessa pengar. Då skär
              man på det ena och det andra. Ett exempel är försvarets överlevnadsskola
              i Karlsborg, där man tittar på hur man ska kunna gå ned från 16
              tjänster till 6. Det är bara ett exempel av många.
            </seg>
            <seg n="46df45fd">
              Med den typ av beskrivning som ministern ger i sitt svar blir
              bilden att det inte spelar någon roll, att det inte påverkar verksamheten,
              att det i stort sett är något som sker i marginalen. Men efter
              alla mina förbandsbesök får jag signaler om att det betyder något.
            </seg>
            <seg n="17a57e93">
              Man använder ordet omvandlingstryck och säger att man ska ta
              100 miljoner mer. Omvandlingstryck låter som en fin omskrivning.
              I praktiken innebär det att man nu på något sätt ska ta hem 600
              miljoner i organisationen.
            </seg>
            <seg n="632453d6">
              Det ska ställas mot den andra delen. I takt med att omvärlden
              förändras och verkligheten kommer i kapp börjar man från Moderaternas
              sida säga att det nu är dags för ökade försvarsutgifter. Anders
              Borg går ut och säger att försvarsutgifterna ska ökas.
            </seg>
            <seg n="fa5e8a59">
              Det blir en dag-för-dag-politik där man ändrar sig i takt med
              vad vi kallar konjunkturen. Då blir det ifrågasättande: Var finns
              den politiska linjen? Var finns hållfastheten och seriositeten?
              Det känns liksom inte ansvarsfullt att agera på det här sättet.
            </seg>
            <seg n="436d140c">
              Det är ungefär likadant som när det gäller synen på Ryssland,
              där vi från vårt partis sida länge har pekat på riskerna med det
              militära förmågelyftet, den ökade nationalismen och hårdförheten
              i den ryska regimen. Det ville man länge inte ta till sig från
              regeringens sida och från den moderata sidan. Till sist blev vi
              överens i Försvarsberedningens säkerhetspolitiska analys. Men
              sedan dess har man i olika uttalanden tonat ned den utvecklingen.
              Nu är språkbruket ett annat, efter det som har hänt i Ukraina.
            </seg>
            <seg n="1e7e8316">
              På något sätt tycker jag att det är tydligt att det förändras
              hela tiden och att man liksom inte har någon tydlig och klar linje.
            </seg>
            <seg n="dde50e2d">
              Jag har en fråga. Om man nu har sagt att man ska öka försvarsutgifterna
              – för bara ett par veckor sedan skulle man dra ned dem med ytterligare
              100 miljoner – kommer man då i vårbudgeten att lägga på dessa
              100 miljoner så att den delen inte blir genomförd? Det är lite
              uppseendeväckande att man med ett så kort intervall förändrar
              ett ställningstagande.
            </seg>
            <seg n="079ac404">
              Vi kommer inte att ha denna 100-miljonersdel med i vår budget.
              Det omvandlingstryck som ministern talar om är i praktiken bara
              ett ytterligare besparingsbeting.
            </seg>
            <seg n="7fe0adbc">
              Hur blir det? Står ni fast vid de 100 miljonerna eller inte?
            </seg>
          </u>
          <note type="speaker" n="69dffc0e">
            Anf. 60 JOHAN FORSSELL (M):
          </note>
          <u who="johan_forssell_6130a6_w" xml:id="i-685497a1e646e2b3-0" n="3c67dd5f">
            <seg n="8dbc9606">
              Herr talman! Frågan om försvarets finansiering är viktig. När
              man diskuterar detta tror jag att det är betydelsefullt att man
              också har hela bilden och att man ser detta i ett historiskt perspektiv.
            </seg>
            <seg n="81084a98">
              Vi har under rätt många år haft en utveckling där försvarsanslaget
              gradvis har minskat. År 1994 låg det på ungefär 2,4 procent av
              bnp, och 2011 låg det på ungefär 1,3 procent av bnp. Här finns
              det anledning, inte minst för flera här i kammaren, att fundera
              på vilket parti som har haft regeringsmakten under merparten av
              denna tid.
            </seg>
            <seg n="78070388">
              Jag tycker att det är naturligt att hotbilden ska få påverka
              försvarsanslaget. Nu har alliansregeringen presenterat två budgetar
              i rad där anslaget faktiskt höjs. Det är ett viktigt besked. Lika
              viktigt är det att dessa pengar används till rätt saker. Försvarsministern
              har där varit tydlig med att det ska vara fokus på mer övning,
              mer utbildning och mer rekrytering. Lika viktigt är det naturligtvis
              att det sedan följs upp.
            </seg>
            <seg n="4f34a95f">
              Nu diskuterar vi också Ukraina. Det är på många sätt en oroande
              händelseutveckling där som leder till en högre grad av osäkerhet.
              Det illustrerar också att det är svårt att förutse händelseförlopp.
              Ambition är en sak, handling är någonting annat.
            </seg>
            <seg n="cf6f0465">
              Min slutsats av detta är att försvarsreformerna måste fortsätta.
              Så sent som 2006 hade fyra av åtta mekaniserade bataljoner i Sverige
              en beredskap på tre år. Vem såg det egentligen som troligt med
              rysk trupp i Ukraina för tre år sedan, eller för tre månader sedan?
            </seg>
            <seg n="33014845">
              Här är naturligtvis finansieringsdiskussionerna viktiga. Men
              vi ska inte heller låta träden skymma skogen. Budgetpropositionen
              för 2014 innebar en gradvis höjning av ramen – det är bara att
              läsa innantill – med ungefär 3 miljarder mellan 2013 och 2017.
              Det var före händelseutvecklingen i Ukraina och före de besked
              som har levererats kring fortsatta satsningar på försvaret. Det
              tycker jag är betydelsefullt.
            </seg>
            <seg n="7956d145">
              Nu får vi höra att detta verkar vara för lite. Jag tycker att
              det i grund och botten är bra om vi kan enas kring att vi ska
              satsa på försvaret. Det skulle bli en upprepning att stå här i
              dag och påminna om att S, V och MP så sent som 2010 faktiskt ville
              spara på försvaret med 2 miljarder per år. Det behöver jag inte
              påminna om.
            </seg>
            <seg n="8bc1b6c6">
              Men det vore klädsamt om Socialdemokraterna någon gång kunde
              ta bladet från munnen. Det är såklart lätt att alltid kritisera
              andra. Men vad vill ni själva?
            </seg>
            <seg n="faef6dae">
              Jag minns till exempel Peter Hultqvists ord om puts i marginalen,
              som var det uttryck som användes för att beskriva regeringens
              satsningar. Man blev lite förvånad när det sedan visade sig att
              Socialdemokraternas egen satsning uppgick till dramatiska noll
              kronor utöver regeringens nivå.
            </seg>
            <seg n="39bf5186">
              Om det är så att ni satsar så mycket mer kan man säga att dessa
              satsningar i så fall är mycket välkamouflerade. I er budget finns
              i alla fall inga spår av det.
            </seg>
            <seg n="d39638e5">
              Dessutom har Socialdemokraterna faktiskt en budget som inte går
              ihop. I den budget som ni lade fram i höstas fanns det satsningar
              på 27 miljarder med en finansiering på 16 miljarder. Det blir
              ett hål på 11 miljarder kronor.
            </seg>
            <seg n="00bed858">
              Jag skulle därför vilja be Peter Hultqvist som har väckt denna
              diskussion, vilket är bra, att också vara tydlig med vad Socialdemokraterna
              vill. Hur mycket mer pengar vill ni anslå? Vilka konsekvenser
              får ert presenterade budgethål på 11 miljarder för försvaret?
            </seg>
          </u>
          <note type="speaker" n="d3a5fb2b">
            Anf. 61 PETER JEPPSSON (S):
          </note>
          <u who="peter_jeppsson_ad70d1_w" xml:id="i-c13fc440bc41df42-0" n="8707ccc1">
            <seg n="02ea3936">
              Herr talman! Jag ska ärligt säga att jag egentligen inte hade
              tänkt delta i debatten om denna interpellation. Min interpellation
              ska debatteras efter debatten om denna interpellation. Men Johan
              Forssell bjöd faktiskt upp till det hela. Nu när han sade att
              man ska ta bladet från munnen tänkte jag att det är ett ypperligt
              tillfälle att göra det.
            </seg>
            <seg n="60a159ef">
              Johan Forssell tar upp det historiska perspektivet, och han talar
              om tidigare beslut. Men var fanns era reservationer under dessa
              år? Jag vet att ni valde att i vissa delar lämna dåvarande försvarsutredningar.
              Men det var en bred parlamentarisk enighet kring de slutsatser
              som drogs i betänkandena från försvarsberedningarna under de socialdemokratiska
              regeringarnas tid.
            </seg>
            <seg n="af0dfa9d">
              När Johan Forssell kommer med dessa påståenden tycker jag att
              han är svaret skyldig.
            </seg>
            <seg n="b0f58dd5">
              Försvarsanslagen har aldrig någonsin varit så låga som de är
              nu – åtminstone vad jag har sett. De ligger under 1,1 procent
              av bnp eller bni. Det kan kräva sin förklaring med tanke på det
              som Johan Forssell påstår.
            </seg>
            <seg n="e1a5dffd">
              Jag vill göra ett tillrättaläggande – detta vet Johan Forssell
              – när det gäller våra så kallade besparingar på 2 miljarder som
              han tar upp. Jag ska informera dig igen, Johan Forssell.
            </seg>
            <seg n="20eb17e9">
              Med tre rösters övervikt övergav regeringen och partierna som
              anslöt sig till det värnplikten. Vi sade att vi ville ha den kvar.
              Budgeten byggde på att vi skulle ha plikten kvar. Vi sade nämligen
              tidigt i detta skede att detta kommer att kosta så mycket pengar
              – det har vi tyvärr fått rätt i – att vi kan använda dessa pengar
              till annat.
            </seg>
            <seg n="358697be">
              Vi var också tydliga med att säga att Kosovoinsatsen skulle övergå
              från en militär insats till en civil insats. Där har vi pengarna,
              Johan Forssell.
            </seg>
            <seg n="63a65d2f">
              Jag tycker därför inte att det är så konstigt att vi kunde ligga
              på en rimligare nivå. Nu ser vi facit: skenande kostnader för
              ett yrkesförsvar med anställda soldater och sjömän.
            </seg>
            <seg n="9b6dc484">
              Detta sade vi före 2010. Jag sade också i många debatter med
              partikamrater till Johan Forssell hemma i mitt hemlän Blekinge
              att jag är ledsen. Jag kommer förmodligen en gång i framtiden,
              när det gäller det beslut som fattades om att skrota värnplikten
              och kostnaderna i detta sammanhang, att säga: Vad var det jag
              sade?
            </seg>
            <seg n="51d41c17">
              Facit har vi faktiskt. Det finns väl ingen här i kammaren som
              kan säga att denna omställning inte har kostat oerhört mycket
              pengar som skulle ha kunnat gå till mycket annan verksamhet?
            </seg>
            <seg n="9a0f93e2">
              Jag tycker att vi ska vara ärliga i vår debattretorik och inte
              glömma historien från alla vinklar. Därför valde jag att gå upp
              i debatten och bemöta detta. Jag tycker nämligen att det som har
              framförts är direkt felaktigt.
            </seg>
            <seg n="89c9a372">
              Vi har inte heller något hål på 11 miljarder. Jag skulle därför
              vilja be Johan Forssell att förklara varifrån han får de 11 miljarderna.
              Var finns de 11 miljarderna i ditt kalkylblad? Jag har inte hittat
              dem i våra.
            </seg>
          </u>
          <note type="speaker" n="0b055ea8">
            Anf. 62 Försvarsminister KARIN ENSTRÖM (M):
          </note>
          <u who="karin_enström_minister_2012" xml:id="i-81ff9ad2859cb8e2-17" n="1cf8a937">
            <seg n="d650cea7">
              Herr talman! Den här debatten handlar både om pengar och om historia.
              Då vill jag gå tillbaka till 2009 då denna kammare beslutade om
              en ny inriktning för Sveriges försvarspolitik och för det militära
              försvaret. Denna nya inriktning var väl förankrad i den parlamentariskt
              sammansatta försvarsberedning som arbetade under 2007 och 2008
              och som jag själv hade förmånen att få leda under dess senare
              del.
            </seg>
            <seg n="9db56f6e">
              I bred politisk enighet konstaterade Försvarsberedningen att
              den allmänna värnplikten inte längre var ändamålsenlig för att
              bemanna Försvarsmaktens insatsorganisation med personal. Med färre
              än 10 000 personer som fullgjorde sin värnplikt per år var den
              varken allmän eller pliktig.
            </seg>
            <seg n="67f5c4c1">
              Den nya inriktningen innebär en omfattande ambitionsökning när
              det gäller kvalitet och tillgänglighet för våra förband. Det är
              detta reformarbete som Försvarsmakten är mitt uppe i, och syftet
              är att stärka vårt försvar.
            </seg>
            <seg n="db6b48b6">
              Reformen innebär bland annat att samtliga förband ska ha krigsplacerad
              personal och materiel. Vi har också stärkt försvarsförmågan genom
              att vi har givit uppdraget till Försvarsmakten att återuppta försvarsplaneringen.
              Vi har återinfört och börjat genomföra krigsförbandsövningar,
              vilket hade upphört under 00-talets första hälft. Försvarsmaktens
              övningsverksamhet har ökat både i omfattning och i kvalitet.
            </seg>
            <seg n="3d160c3f">
              Här fortsätter vi; i år har vi givit Försvarsmakten i uppdrag
              att genomföra både mobiliseringsplanering och mobiliseringsövning.
              Vi har också givit dem i uppdrag att genomföra en större övning
              med armé, marin och flygförband.
            </seg>
            <seg n="308be1fb">
              Samtidigt som allt det här sker som en följd av 2009 års försvarsbeslut
              har ju syftet varit att effektivisera inte minst försvarets logistik
              när det gäller stödfunktioner och materielförsörjning, just för
              att vi ska kunna få pengar till det som skapar försvarsförmåga.
              Det har hittills medfört att över 2 miljarder har kunnat tillföras
              förbandsverksamheten. Dessutom har regeringen fört över medel
              från anslaget 1:2 för internationella insatser till förbandsverksamheten.
            </seg>
            <seg n="155136cc">
              För att säkerställa ett fortsatt genomförande av försvarsreformen
              har regeringen också tillfört nya pengar till såväl materiel som
              förbandsverksamheten. Vi är även beredda att tillföra ytterligare
              medel, inte minst med tanke på det som nu händer i vår omvärld.
            </seg>
            <seg n="dcc02e18">
              Jag kommer att återkomma till ekonomin, men framför allt skulle
              jag vilja återkomma till det jag har hört här i dag.
            </seg>
            <seg n="e868a8be">
              För det första står Peter Hultqvist och säger att han förutsåg
              och visste i förväg vad som skulle hända i Ukraina. Det tycker
              jag nog måste tåla en syning. Vi har alla sett en ökad rysk förmåga,
              men jag tror ändå att det för de flesta kom som en oväntad vändning
              att man så tydligt var beredd att använda hot om militärt våld
              för att förändra Europas gränser.
            </seg>
            <seg n="c9a9befc">
              För det andra måste jag fråga Socialdemokraterna om de på allvar
              är beredda att, som Peter Jeppsson säger, återinföra den allmänna
              värnplikten. Jag tänker på vad det skulle innebära för Försvarsmakten
              när det gäller kvalitet, kompetens och inte minst kostnader att
              hatta från det ena till det andra.
            </seg>
            <seg n="1867754e">
              Det här är en intressant debatt, och jag måste alltså fråga hur
              det ser ut med förmågan att spå in i framtiden när det gäller
              ryskt agerande samt om det är Socialdemokraternas nya försvarspolitik
              att vi ska återinföra den allmänna värnplikten.
            </seg>
          </u>
          <note type="speaker" n="3281deb1">
            Anf. 63 PETER HULTQVIST (S):
          </note>
          <u who="peter_hultqvist_2174e8_w" xml:id="i-463ce7c0dc1d8504-1" n="e555f030">
            <seg n="d2281617">
              Herr talman! Jag kan inte förstå varför ministern står och säger
              saker som inte är sanna. Jag har aldrig sagt att jag förutspådde
              det som händer i Ukraina; det jag har sagt är att vi tydligt har
              visat att den ryska militära förmågan ökar. Vi har tydligt visat
              nationalismen och det auktoritära styret.
            </seg>
            <seg n="1c842418">
              Vi anser att vi många gånger har haft svårt att få gehör för
              det, och vi anser att vi har fått ta en rätt rejäl fajt för att
              få bland annat Moderaterna att begripa detta. Vi tycker att regeringen
              fram till Ukrainakrisen i väldigt stor utsträckning har försökt
              tona ned detta, medan vi har tyckt att det har varit rätt uppenbart.
              Däremot har jag aldrig sagt att jag förutspådde det som händer
              i Ukraina, så det påståendet var inte sant från ministerns sida.
            </seg>
            <seg n="3ffb684c">
              När det gäller vår ekonomi och budget kan jag bara konstatera
              att vi inte har lagt fram några budgetar med hål i över huvud
              taget, och vi kommer inte heller i framtiden att lägga fram några
              budgetar med hål i. Det ni sysslar med är att ni räknar in hur
              det eventuellt skulle se ut i en framtida budget som inte har
              lagts fram än. Det är inte hederligt att bedriva debatten med
              den typen av metoder.
            </seg>
            <seg n="92d5abd0">
              Sedan är det för de flesta uppenbart att personalförsörjningssystemet
              är svajigt. Vi har avhopp på 15 procent bland de kontinuerligt
              anställda, vi har svårt att rekrytera på deltidssidan och vi har
              det krångligt med ekonomin – det är inte finansierat fullt ut.
              Det här är en sak vi naturligtvis också måste titta på i Försvarsberedningen.
            </seg>
            <seg n="2320e78c">
              Jag tror att det är klokt att föreslå en del förändringar i personalförsörjningssystemet,
              och jag är till och med nästan övertygad om att det kommer att
              bli så. Däremot kommer kanske inte förslaget att bli att vi återinför
              den allmänna värnplikten, men man kan ta till sig en del av värnpliktssystemets
              fördelar – bland annat att det i strukturen var betydligt stabilare
              än det vi har i dag.
            </seg>
            <seg n="990e478a">
              Vi har stora ekonomiska problem också i materielsystemen. Det
              är mycket kärvt, och det tror jag att ministern är väl insatt
              i. Oavsett de pengar som nu har anslagits är det alltså inget
              att yvas över eller skryta med, för de löser inte problemen. Jag
              har inte sagt att vår budget löser problemen heller, men jag säger
              att vi kan göra en politisk uppgörelse som bringar stabilitet
              i det här på ett bättre sätt långsiktigt. Det är mycket seriöst
              från vår sida; vi vill verkligen det, och det gäller både ekonomin
              i personalförsörjningen och materielsystemet.
            </seg>
            <seg n="3a0294af">
              Då kan vi komma bort från den här typen av kortsiktig politik
              där man satsar hundra miljoner hit eller dit och sedan ska göra
              ett stort politiskt nummer av det, trots att det i konfrontationen
              med verkligheten inte är mycket att skryta med. En politisk uppgörelse
              är väl ändå också någonting som måste ligga till grund för utvecklingen
              under ett antal år. Ett försvarsbeslut 2015 och en linje fram
              till 2020 är inte ett tokigt perspektiv.
            </seg>
            <seg n="36c84210">
              Vi har ingen ambition att överpolitisera frågorna, men det är
              naturligtvis så – och det tror jag säkert att ni förstår – att
              det blir lite konstigt för oss som opposition. Här blåser man
              upp hur mycket man satsar, trots att Försvarsmakten jobbar väldigt
              hårt för att få de pengar som finns att räcka till. De tycker
              att besparingsbetinget på 500 miljoner är rätt jobbigt, och det
              kommer ett besked om 100 miljoner till. Sedan ska man plötsligt
              öka försvarsanslagen, lite diffust och utan att det är konkret.
              Det är i någon sorts populistisk politisk mening.
            </seg>
            <seg n="e3e11391">
              Det enda som egentligen är intressant är vad vi lyckas prestera
              i form av en politisk uppgörelse. Jag hoppas verkligen att vi
              ska nå dit så småningom, så att vi kan bringa stabilitet i det
              här. Det är nog rätt få som är imponerade av vad som pågår i dag,
              och det är lika bra att inse den realiteten och försöka göra någonting
              åt det.
            </seg>
            <seg n="c529a28c">
              Slutligen: Hur blir det med de 100 miljonerna? Kommer ni att
              korrigera det?
            </seg>
          </u>
          <note type="speaker" n="9d6efafb">
            Anf. 64 JOHAN FORSSELL (M):
          </note>
          <u who="johan_forssell_6130a6_w" xml:id="i-685497a1e646e2b3-1" n="3c67dd5f">
            <seg n="4cc6bc78">
              Herr talman! Peter Jeppsson var väldigt tydlig i sitt anförande.
              Han sade att S, V och MP förra gången gick till val på en rimligare
              nivå, och det var väl bra att vi fick klarlagt vad det var. Det
              var alltså minus 2 miljarder, och det var Socialdemokraternas
              budgetalternativ efter beslutet om förändringen. Jag ställer mig
              fortfarande frågande till hur det på något sätt hade gjort saken
              bättre att i dag ligga på minus 2 miljarder.
            </seg>
            <seg n="e749af71">
              Sedan var det frågan om budgethålet, ja. Det är egentligen inte
              så svår matematik; jag ska ta det på ett sätt som jag hoppas att
              alla hänger med i. Ni lade i er budget i höstas fram reformer
              på 27 miljarder, och ni hade idén om att säga nej till jobbskatteavdragets
              femte steg. Sedan har ni gett besked om att ni nu plötsligt accepterar
              jobbskatteavdraget. Då försvinner en finansiering på 11 miljarder.
            </seg>
            <seg n="4ccc39a7">
              Då kan man ha den inställning ni verkar ha här i kammaren, alltså
              att det inte gäller eftersom det är en gammal budget. Frågan är
              då: Varför fortsätter Socialdemokraterna att hänvisa till den
              budgeten när det gäller de satsningar som finns i den? Då går
              det tydligen väldigt bra att hänvisa till den. När det kommer
              till finansieringar är dock allting överspelat; budgeten gäller
              inte längre, det går inte att ta hänsyn till den etcetera.
            </seg>
            <seg n="3e981b5e">
              Det är en lite märklig inställning, måste jag säga. Det är en
              märklig inställning till politiken i stort men kanske framför
              allt till hur vi finansierar reformer. Ska ord vara mer än just
              ord – om de också ska ha en innebörd på riktigt – tycker jag att
              man måste ha lite större allvar än så i hur man väljer att finansiera
              reformer.
            </seg>
            <seg n="8637b74d">
              Min fråga kvarstår: Vad får egentligen hålet på 11 miljarder
              i er budget för följder för försvaret?
            </seg>
          </u>
          <note type="speaker" n="21a4a863">
            Anf. 65 PETER JEPPSSON (S):
          </note>
          <u who="peter_jeppsson_ad70d1_w" xml:id="i-c13fc440bc41df42-1" n="8707ccc1">
            <seg n="289924e2">
              Herr talman! Jag måste tyvärr säga till Johan Forssell: Du personifierar
              egentligen det gigantiska underskott alliansregeringen och ert
              parti har totalt. Ni ligger alltså på 87 miljarder i underskott
              i de totala finanserna. Det är underfinansierade skattesänkningar.
              Ska man tala om underskott kanske 87 miljarder är en siffra att
              ta till sig.
            </seg>
            <seg n="ed58029a">
              När det gäller de 11 miljarder som du talar om vill jag säga
              att det inte finns något hål i vårt budgetförslag på 11 miljarder.
              Det verkar vara en luftsiffra som dyker upp. Jag vet inte varför,
              men varje åhörare får väl göra sin egen bedömning av det hela.
            </seg>
            <seg n="c2999485">
              Sedan vill jag säga till försvarsministern att jag blev lite
              förvånad över hennes påstående. Jag gav en beskrivning av besluten
              och vad vi varnade för då vad gällde kostnadsökningarna, och vi
              har inte sagt att vi vill återinföra allmän värnplikt. Däremot
              redogjorde Peter Hultqvist på ett bra sätt för andra tankar och
              idéer som vi har kring systemet, som vi kommer att jobba vidare
              med och som vi tror kan vara gynnsamma för helheten för Försvarsmakten.
            </seg>
            <seg n="4d6809b0">
              Det finns mycket som vi skulle kunna diskutera här, men om vi
              ska prata siffror tycker jag att vi måste hålla oss till de siffror
              som faktiskt finns. Jag sade i mitt tidigare inlägg att vi hade
              en rimligare nivå i vårt budgetförslag, för vi räknade med fortsatt
              värnplikt och att insatsen i Kosovo skulle bli civil. Sedan kom
              det nya beslut. Som Johan Forssell, försvarsministern och alla
              vet har vi nu lagt fram ett rimligare budgetförslag med tanke
              på att förutsättningarna har förändrats, så jag tycker att vi
              lyssnar och tar till oss. Men då var det dessa frågor som gällde.
            </seg>
          </u>
          <note type="speaker" n="8b387b3a">
            Anf. 66 Försvarsminister KARIN ENSTRÖM (M):
          </note>
          <u who="karin_enström_minister_2012" xml:id="i-81ff9ad2859cb8e2-18" n="1cf8a937">
            <seg n="138e4fdb">
              Herr talman! Om vi ska koncentrera oss på ekonomi och siffror
              är det ett faktum att regeringen två år i rad har ökat anslagen
              till försvaret, och vi är beredda att öka anslagen ytterligare
              för att öka takten i den pågående försvarsreformen och för att
              kunna stärka vårt försvar.
            </seg>
            <seg n="dbb6a7d9">
              Som minister måste jag ta ansvar för helheten. Bakgrunden till
              de uppdrag som vi har givit till Försvarsmakten är att de i budgetunderlaget
              till regeringen redovisade att de befarade ökade kostnader med
              över 1,3 miljarder kronor från år 2019, alltså över 1,3 miljarder
              kronor mer än det som tidigare var beräknat. Det är min uppgift
              att se till att mina myndigheter kan hålla sin plan. Då får man
              antingen tillföra mer pengar eller säga att de får planera om,
              eller så får man göra en kombination av detta.
            </seg>
            <seg n="1ea92538">
              Vi har genomfört ett intensivt arbete tillsammans med myndigheten
              Försvarsmakten för att komma till rätta med de befarade kostnadsökningarna.
              De kostnader som beskrevs var bland annat för personal och löner.
              Det vi också kunde se i underlagen var att andelen heltidsanställd
              personal planerades att öka i förhållande till andelen tidvis
              tjänstgörande personal. Det låg inte i linje med det som riksdagen
              hade beslutat 2009.
            </seg>
            <seg n="2f70959a">
              I ett regeringsbeslut i mars förra året gav regeringen därför
              i uppgift till Försvarsmakten att vidta åtgärder så att myndighetens
              totala årliga lönekostnader från och med 2019 blir 500 miljoner
              kronor lägre än Försvarsmaktens planerade eller befarade lönekostnader.
              Därtill skulle man planera för att andelen tidvis tjänstgörande
              personal bättre speglar det som riksdagen har beslutat om.
            </seg>
            <seg n="0390e228">
              Detta kallar Peter Hultqvist en besparing, och det är felaktigt.
              Jag har förklarat det flera gånger, inte minst i försvarsutskottet,
              men jag förklarar det igen. Uppdraget handlar inte om att spara
              på försvaret eller att sänka anslagen, utan det handlar om att
              säkerställa att den av riksdagen beslutade insatsorganisationen
              kan genomföras inom angivna ekonomiska ramar. Vi minskar inte
              Försvarsmaktens anslag; vi ökar anslagen. Jag förstår inte hur
              Peter Hultqvist kan få ökade anslag till att bli en besparing.
              Jag vet att någon till och med har kallat det för en bantning,
              men jag vet inte hur man kan banta bort en befarad övervikt som
              ska inträffa någon gång i framtiden.
            </seg>
            <seg n="cdeaab4c">
              Vad har hänt då? Sedan reformen påbörjades har Försvarsmakten
              anställt ungefär 5 400 heltidsanställda gruppbefäl, soldater och
              sjömän. Man har alltså ökat sin personal med 5 400 heltidstjänster.
            </seg>
            <seg n="b4d87716">
              Mitt fokus är att stärka Sveriges försvarsförmåga. Samtidigt
              är jag mån om att skattebetalarnas pengar används så effektivt
              som möjligt. Vi satsar nya pengar på försvaret för att säkerställa
              den reform som riksdagen har beslutat om och snabba upp den i
              syfte att stärka vårt försvar.
            </seg>
            <seg n="815cc3bb">
              Jag vet inte om Peter Hultqvist och Peter Jeppsson är för eller
              emot detta, för nu står man och talar om andra saker. Det viktiga
              är att vi har höjt anslagen, och vi är beredda att höja dem ytterligare.
              Det vore intressant att höra om Socialdemokraterna ska fullfölja
              det man säger – man är orolig – hur det ska gå till och vilka
              man ska komma överens med.
            </seg>
            <seg n="d80c69ed">
              Apropå att komma överens har jag bjudit in samtliga riksdagens
              partier till Försvarsberedningen just för att få en så bred överenskommelse
              som möjligt.
            </seg>
          </u>
          <note type="speaker" n="e9400452">
            Anf. 67 PETER HULTQVIST (S):
          </note>
          <u who="peter_hultqvist_2174e8_w" xml:id="i-463ce7c0dc1d8504-2" n="e555f030">
            <seg n="b2961538">
              Herr talman! Jag tror inte att Försvarets överlevnadsskola i
              Karlsborg lider av övervikt. Den har redan nu en rätt slimmad
              verksamhet, och jag tror inte att den mår särskilt bra av att
              antalet anställda går ned från 16 till 6 anställda. Det finns
              många liknande exempel runt om i Försvarsmakten på olika verksamheter
              som man nu går igenom. För att få ned lönekostnaderna tar man
              bort personal på olika ställen och på olika områden. Det här är
              en mer komplicerad materia än vad ministern vill beskriva här
              i kammaren.
            </seg>
            <seg n="aa5e3421">
              För att få loss pengar blir det nedskärningar på annat i Försvarsmakten.
              När ni lade besparingsbetinget visste ni dessutom inte hur utfallet
              skulle bli. Det är när man nu jobbar igenom det i den praktiska
              verksamheten ute på förbanden som allt kommer upp till ytan. Besparingsbetinget
              som ni lade hade en mer teoretisk inriktning, men när verkligheten
              kommer i kapp är det andra saker som kommer fram.
            </seg>
            <seg n="a2102436">
              Försvarsministern säger att man satsar på övningsverksamheten.
              I vår alternativbudget lade vi 100 miljoner mer på övningsverksamheten
              än vad regeringen gjorde. Eftersom MSB förde tillbaka 90 miljoner
              till Finansdepartementet det senaste året, tyckte vi att pengarna
              gjorde bättre nytta i den nödvändiga övningsverksamheten. Och
              här finns ytterligare behov som är rätt stora, så problemet på
              övningssidan är långt ifrån löst.
            </seg>
            <seg n="d774d14b">
              Det är genom en bredare politisk överenskommelse som vi kan tydliggöra
              vilka vapensystem som ska prioriteras och hur personalförsörjningens
              ekonomiska problem ska lösas. Jag hoppas att det är den typen
              av substans som man i så fall är beredd att diskutera. Det är
              också då vi kan sätta etiketterna och prislapparna och kan redovisa
              ett slutresultat. Det är alltså en stor förhandling som återstår,
              och där hoppas jag att ni är beredda att möta upp.
            </seg>
          </u>
          <note type="speaker" n="24730e1e">
            Anf. 68 Försvarsminister KARIN ENSTRÖM (M):
          </note>
          <u who="karin_enström_minister_2012" xml:id="i-81ff9ad2859cb8e2-19" n="1cf8a937">
            <seg n="2d92bcf5">
              Herr talman! Jag kan konstatera att i dag har försvaret bättre
              förmåga och högre beredskap än 2009, när reformen påbörjades,
              eller för den delen 2006, när Socialdemokraterna hade makten och
              hade styrt även över försvaret under många år.
            </seg>
            <seg n="99f404ef">
              I ljuset av den ekonomiska krisen i Europa är det flera länder
              i vår närhet, till exempel Danmark och Finland, som har tvingats
              till stora nedskärningar i sina respektive försvar. Men tack vare
              en ansvarsfull ekonomisk politik har regeringen två år i rad kunnat
              öka Försvarsmaktens anslag, och vi har öppnat för ytterligare
              ökade försvarsanslag för att säkerställa utvecklingen av försvaret.
            </seg>
            <seg n="00434885">
              Socialdemokraterna får en ökning till att bli en minskning. Jag
              får inte ihop det. När vi räknar på Socialdemokraternas budgetförslag
              kan vi se att det totalt sett är underfinansierat.
            </seg>
            <seg n="035f01eb">
              Det är intressant att höra Peter Hultqvists oro över minskningen
              i pris- och löneomräkningen för Försvarsmakten, för det var inte
              så länge sedan som den ekonomisk-politiska talespersonen för Socialdemokraterna,
              Magdalena Andersson, gick ut och talade vitt och brett om att
              nedskärningar och effektiviseringar på myndigheterna på kring
              10 miljarder vore nyttigt och bra. Här är det alltså lite olika
              besked som vi får. Försvarsmakten är Sveriges största myndighet,
              och om ett sådant förslag blev verklighet skulle det innebära
              nedskärningar på ett par miljarder.
            </seg>
            <seg n="61b8fc13">
              Det gäller att hålla ordning på hur vi stärker försvarsförmågan
              och hur mycket vi är beredda att betala för en stärkt försvarsförmåga.
              Vi har nu ett förändrat omvärldsläge. Europas säkerhet har påverkats
              av händelserna i Ukraina. Det påverkar vår säkerhet, och det måste
              naturligtvis få påverka vår försvars- och säkerhetspolitik i framtiden.
            </seg>
          </u>
          <note n="cd8f4f06">
            Överläggningen var härmed avslutad.
          </note>
          <note n="7d7db63c">
            11 § Svar på interpellation 2013/14:376 om havererad reservdelshantering
            för JAS 39 Gripen
          </note>
          <note type="speaker" n="190aff4e">
            Anf. 69 Försvarsminister KARIN ENSTRÖM (M):
          </note>
          <u who="karin_enström_minister_2012" xml:id="i-81ff9ad2859cb8e2-20" n="1cf8a937">
            <seg n="6cf23926">
              Herr talman! Peter Jeppsson har frågat mig vad jag avser att
              göra för att säkerställa att ett minimalt antal JAS 39 Gripen
              kommer att stå på marken och att kompetensen upprätthålls för
              besättningarna så att flygverksamheten inte drabbas.
            </seg>
            <seg n="601095f1">
              Av frågan framgår att Peter Jeppsson först och främst syftar
              på nuvarande problematik rörande reservdelsförsörjning i Försvarsmakten.
            </seg>
            <seg n="ef371f24">
              Överlag är det regeringens bedömning att utvecklingen av Försvarsmaktens
              flygförband i allt väsentligt motsvarar riksdagens beslut (prop.
              2008/09:140, bet. 2008/09:FöU10, rskr. 2008/2009:292) och regeringens
              inriktningsbeslut för perioden 2010–2014.
            </seg>
            <seg n="45304794">
              I budgetpropositionen för 2014 redogjorde regeringen att inriktningen
              av flygstridskrafterna i stort har följts och att läget bedöms
              som godtagbart. Vidare framgick att stridsflygsdivisionerna inte
              uppnått planerad flygtidsproduktion och att det huvudsakligen
              beror på brister i reservdelsförsörjningen.
            </seg>
            <seg n="0f182278">
              Försvarsmakten och Försvarets materielverk har inrättat en myndighetsgemensam
              arbetsgrupp för att identifiera och åtgärda problem kopplade till
              det långsiktiga behovet av reservmateriel för försvarets samtliga
              system, där Gripensystemet är en viktig komponent av flera.
            </seg>
            <seg n="fd844fdb">
              Försvarsdepartementet följer myndigheternas arbete med att åtgärda
              de problem som på ett negativt sätt kan påverka flygtidsproduktionen
              i Försvarsmakten.
            </seg>
          </u>
          <note type="speaker" n="bb8f00b0">
            Anf. 70 PETER JEPPSSON (S):
          </note>
          <u who="peter_jeppsson_ad70d1_w" xml:id="i-c13fc440bc41df42-2" n="8707ccc1">
            <seg n="40322c6c">
              Herr talman! Jag har ställt min fråga till försvarsministern
              med anledning av det allvarliga läge Försvarsmakten befinner sig
              i avseende tillförsel och tillgång till reservdelar för JAS 39
              Gripen. Redan i maj 2012 rapporterades det att flera JAS-plan
              tvingades stå på marken för att Försvarsmaktens datasystem PRIO
              var så komplicerat att reservdelar inte kom fram.
            </seg>
            <seg n="d4f2d2da">
              Nu i mars har återigen rapporter nått oss att stridsflygplan
              tvingas stå på marken uppemot flera veckor på grund av att det
              saknas reservdelar. Risken är uppenbar att bristen kommer att
              drabba all flygverksamhet med JAS 39 Gripen i Försvarsmakten.
              Det kommer att innebära en allvarlig nedgång av Flygvapnets operativa
              effekt.
            </seg>
            <seg n="ee872917">
              Glädjande nog har Försvarsmakten och Försvarets materielverk
              nu inrättat en gemensam arbetsgrupp som ska hitta och åtgärda
              problem kopplade till det långsiktiga behovet av reservmateriel
              för Försvarets samtliga system. Det välkomnas verkligen.
            </seg>
            <seg n="ca00a8d7">
              Herr talman! Med anledning av det allvarliga läget med reservdelar
              vill jag även i sammanhanget åter ta upp frågan om flygverkstaden
              på F 17. Det har en stark koppling till hela försörjnings- och
              underhållskedjan.
            </seg>
            <seg n="29d6bab7">
              Det har under lång tid varit en reducerad reservdelstillförsel.
              På grund av verkstädernas existens i allmänhet och F 17:s flygverkstad
              i synnerhet har man kunnat lappa ihop skrov så att de har kunnat
              användas i fullgott skick.
            </seg>
            <seg n="1ccab853">
              Den möjligheten har nu tyvärr i princip försvunnit. Skroven står,
              och hela organisationen svajar ofantligt mycket. Det känns helt
              felaktigt att i detta läge centralisera och låta materielen ligga
              i lastbilar och andra transportfordon när behovet mycket tydligt
              ligger hos flottiljerna och verkstäderna där.
            </seg>
            <seg n="c5a15646">
              Historiskt sett har man klarat sitt eget flöde i och med närheten
              till verkstaden. Man kan då bedriva operativ förmåga samtidigt
              som nya friska stridsflygplan monteras ihop. Som läget är nu kommer
              planen snart att skickas kors och tvärs för att man ska kunna
              bedriva övningar och incidentuppgifter. Skroven tar slut, och
              flygsäkerheten riskerar att drastiskt äventyras.
            </seg>
            <seg n="a5392f25">
              Som information kan jag även meddela försvarsministern att man
              just nu tvångskommenderar tre personer från Kallinge till Såtenäs
              på grund av att man helt enkelt inte hinner med att göra det man
              åtagit sig där uppe. Hade verksamheten fortsatt som tidigare i
              Kallinge hade det inte varit nödvändigt.
            </seg>
            <seg n="9bdc4541">
              Herr talman! En annan parameter som inte bör glömmas bort är
              händelserna i Ukraina och det faktum att Försvarsberedningen har
              fått förlängd tid för sitt slutbetänkande. Det bakre underhållet
              är en självklarhet om stridsflygkrafterna ska kunna fungera i
              den ordinarie övningsverksamheten och specifikt i sina incidentuppgifter.
            </seg>
            <seg n="64aa35cb">
              Vore det inte rimligt att Sverige har ett bakre underhåll på
              den flottilj som strategiskt ligger närmast händelsernas centrum,
              nämligen F 17 i Ronneby? I sammanhanget vill jag också nämna att
              enligt uppgifter har 100 000 ryska soldater mobiliserats längs
              gränserna till södra och östra Ukraina.
            </seg>
            <seg n="c4d72a3e">
              Sist men inte minst: Vore det inte både logiskt och rimligt att
              den gemensamma grupp som Försvarsmakten och FMV har tillsatt även
              tittar på flygverkstäderna som helhet när det gäller reservmaterielflödet
              och underhållet av våra Gripenplan?
            </seg>
            <seg n="b1f87e9b">
              Det finns en möjlighet att stoppa upp och analysera. Men väntar
              vi för länge är det för sent. Kedjan är trots allt inte starkare
              än den svagaste länken.
            </seg>
          </u>
          <note type="speaker" n="c6313d6f">
            Anf. 71 Försvarsminister KARIN ENSTRÖM (M):
          </note>
          <u who="karin_enström_minister_2012" xml:id="i-81ff9ad2859cb8e2-21" n="1cf8a937">
            <seg n="1bfc78e4">
              Herr talman! Jag har varit väldigt tydlig med att syftet med
              det arbete som Försvarsmakten nu genomför är att stärka försvarsförmågan.
              I det ingår att vi behöver ha avancerade flygsystem, fartygssystem
              och undervattenssystem.
            </seg>
            <seg n="cd3f5d6d">
              När vi har gjort och gör stora investeringar i avancerade system
              som Gripensystemet är det inte acceptabelt att det är den här
              typen av brister. Det gäller till exempel brister i reservdelsförsörjningen
              och utbytesenheter eller brist på tekniker som gör att flygplanet
              helt enkelt inte kan användas. Vi har gjort stora investeringar
              i materielsystem, men det finns en risk för att vi inte får ut
              det vi vill ha.
            </seg>
            <seg n="82a8b256">
              Som jag sade i mitt första svar anser regeringen att inriktningen
              av flygstridskrafterna i stort har följts och att läget bedöms
              som godtagbart. Men det innebär inte att verksamheten vare sig
              har varit eller är problemfri.
            </seg>
            <seg n="baba84d1">
              För flygstridskrafternas del har de senaste åren innehållit flera
              utmaningar. Det har varit ett ansträngt personalläge. Det har
              till vissa delar saknats personal inom särskilda personalkategorier
              såsom till exempel flygtekniker, och vi har sett problemen med
              reservdelsförsörjningen.
            </seg>
            <seg n="1874a324">
              Försvarsmakten har haft svårigheter att i tid och i tillräcklig
              mängd få fram utbytesenheter och reservdelar till vissa system
              och plattformar. JAS 39 Gripen har varit särskilt drabbad, och
              det har medfört en lägre flygtidsproduktion än planerat. Det har
              inte minst påverkat utbildningen. Det har inte påverkat på vilket
              sätt anbefalld beredskap har upprätthållits. Men det är bekymmersamt
              nog ändå.
            </seg>
            <seg n="4598a8d1">
              Vi följer frågan väldigt noga. Vi har redovisat läget till riksdagen
              senast i budgetpropositionen. Problemen är kända, men de tar uppenbarligen
              lång tid att åtgärda.
            </seg>
            <seg n="7376e025">
              När det gäller bristen på flygtekniker har Försvarsmakten fördubblat
              grundutbildningen av flygtekniker genom en skräddarsydd utbildning.
              Vi vet också att problematiken kring reservdelar är kopplat till
              införandet av PRIO-systemet, ett integrerat resurs- och ekonomiledningssystem.
            </seg>
            <seg n="fcdd4aa9">
              Här har Försvarsmakten och Försvarets materielverk bestämt sig
              för att tillsammans försöka komma åt problematiken inte minst
              med hjälp av arbetsgruppen. Tanken är att så fort man har identifierat
              ett problem ska man också vidta åtgärder så att vi kan se resultat
              redan 2014.
            </seg>
            <seg n="3a02c67d">
              Det är myndigheterna som tillsammans måste komma till rätta med
              problemen. Det kan inte vara så med Gripensystemet. Har vi ett
              avancerat system som vi vill ha ska det också kunna fungera. Vi
              följer detta noga. Samtidigt ska man komma ihåg att Försvarsmakten
              trots dessa brister ändå har kunnat delta i ett antal större internationella
              övningar.
            </seg>
            <seg n="e1ab9558">
              Under förra året deltog man bland annat i Red Flag i USA. Det
              är en av de mest avancerade flygövningar som finns i världen.
              Man deltog också i en övning i Nederländerna förutom den övningsverksamhet
              som man gör inte minst inom ramen för Cross Border Training.
            </seg>
            <seg n="02b49029">
              Det är inte acceptabelt att vi har den här typen av brister i
              reservdels- och utbytesenhetsförsörjning. Det måste finnas tekniker,
              och det måste finnas en fungerande länk av underhåll och reservdelar
              för att vi ska kunna använda resurserna i stridsflygsystemet så
              effektivt som möjligt.
            </seg>
          </u>
          <note type="speaker" n="4e6071d1">
            Anf. 72 PETER JEPPSSON (S):
          </note>
          <u who="peter_jeppsson_ad70d1_w" xml:id="i-c13fc440bc41df42-3" n="8707ccc1">
            <seg n="b72f9bac">
              Herr talman! Jag uppskattar det arbete som har satts i gång.
              Det är viktigt att hitta en gemensam form för att kunna lösa problemen.
            </seg>
            <seg n="073ab036">
              Jag delar såklart också uppfattningen att de stora investeringar
              i Gripensystemet som har gjorts kräver att allt detta fungerar.
              Jag delar helt denna uppfattning, och jag tycker att det är bra
              att försvarsministern är tydlig med att framföra detta i kammaren
              – inte för att jag trodde något annat, men det är ändå bra att
              få det förtydligat.
            </seg>
            <seg n="99991434">
              Jag måste ändå analysera vad försämrad tillgång till flygverkstäderna
              betyder. Jag tycker att det är en väsentlig del i detta, försvarsministern.
              Försvarsministern sade att det är viktigt att myndigheterna tillsammans
              tar tag i problemen. Jag tycker också att det är viktigt; det
              är ju lite grann det som har saknats från början vad gäller flygverkstäderna.
            </seg>
            <seg n="f6106a90">
              Detta är ett av de frågetecken som jag skulle vilja att vi berörde
              lite grann. Jag är medveten om att vi har gjort det tidigare.
              Men jag ser ändå detta som en hel kedja, och som jag sade i mitt
              inledande inlägg är en kedja inte starkare än den svagaste länken.
              Och jag ser en stark bristning i denna länk om det blir som planerat.
            </seg>
            <seg n="d4590526">
              Jag återkommer till den frågeställning som jag har haft tidigare,
              herr talman: Varför har ingen utredning tittat på om det över
              huvud taget går att lägga ned en av flygverkstäderna? Och om man
              av olika anledningar har missat detta tidigare – är det då inte
              lämpligt att den gemensamma försvarsmakts- och FMV-arbetsgrupp
              som nu har tillsatts tittar på just denna helhet? Det handlar
              om reservdelar, underhåll med mera.
            </seg>
            <seg n="9f92fded">
              Vi har oerhört duktig och kompetent personal – både piloter och
              framför allt underhållspersonal med flera – som gör sitt yttersta
              för att detta ska fungera dagligen. Det ska vi verkligen uppskatta
              och ge dem en eloge för. Men de är också beroende av att det finns
              en helhet som fungerar. Jag tror tyvärr att risken är att detta
              kan få konsekvenser som vi kommer att se resultatet av under senhösten.
              Då får vi ställa oss frågan: Vad var det som hände? Och varför
              kunde vi inte ha gjort annorlunda?
            </seg>
            <seg n="43938caa">
              Jag kan nämna något om information som jag har fått i dag: Under
              hela 2015 kommer flygverkstaden i Ronneby bara att ha en enda
              flygplanselektriker. Det tycker jag är allvarligt. Jag undrar
              hur man ska kunna lösa sina åtaganden, framför allt med tanke
              på att F 17 är en skarp flottilj, så att säga, som har många incidentuppdrag.
              Händelserna som sker runt omkring oss är inte heller att förglömma.
              Jag tycker att de har gett ett annat perspektiv på frågan vad
              gäller flygverkstäderna och underhållet. Det handlar även om grundfrågan
              som vi debatterar här i dag om reservdelshanteringen och materielen.
            </seg>
            <seg n="a64ec2de">
              Jag är inte så orolig för att arbetsgruppen inte ska kunna titta
              på och hitta konstruktiva lösningar tillsammans i reservdelsfrågan.
              Man kan nog lösa detta så att det blir acceptabelt. Jag känner
              mig lite tryggare i och med det svar jag har fått i dag om arbetsgruppen.
            </seg>
            <seg n="6a80ba76">
              Men den stora faran, som jag ser det, är att oavsett vad man
              kommer fram till där vad gäller flödet av materiel är risken stor
              för att det inte finns någon organisation som mäktar med allt
              underhåll och klarar av att ta emot alla reservdelar. Man har
              förändrat så pass mycket i den grundläggande underhållsverksamheten
              genom att man exempelvis kommer att lägga ned flygverkstaden i
              Ronneby.
            </seg>
            <seg n="e52a14ec">
              Jag känner att det finns en möjlighet, försvarsministern, att
              stoppa upp ett litet tag och se om detta är någonting som den
              gemensamma arbetsgruppen kanske också ska titta på. Jag tycker
              i alla fall inte att det borde bli någon prestige i det hela.
            </seg>
          </u>
          <note type="speaker" n="2be52564">
            Anf. 73 Försvarsminister KARIN ENSTRÖM (M):
          </note>
          <u who="karin_enström_minister_2012" xml:id="i-81ff9ad2859cb8e2-22" n="1cf8a937">
            <seg n="f5acb751">
              Herr talman! Som framkom i den förra debatten, inte minst, fick
              vi ett lite historiskt perspektiv på vad det nu är som egentligen
              pågår och hur stora och omfattande de förändringar som nu genomförs
              är.
            </seg>
            <seg n="65b4620e">
              Som en bakgrund till detta måste jag ändå säga att som en förutsättning
              för att genomföra reformen beslutades här i kammaren i maj 2012
              att även försvarslogistiken skulle reformeras. Det handlar om
              effektiviseringar för att kunna frigöra resurser från stödverksamheten
              inom försvaret och föra över dem till förbandsverksamheten och
              insatsorganisationens uppbyggnad.
            </seg>
            <seg n="697c7275">
              Avsikten är att försvarslogistikens kostnader ska minskas med
              ca 760 miljoner kronor till 2015 för att man ska kunna använda
              dessa pengar i förbandsverksamheten, till anställning och utbildning
              av personal och till övningar.
            </seg>
            <seg n="949a9740">
              Efter riksdagens beslut, som vi var överens om, har regeringen
              uppdragit åt myndigheterna att genomföra reformen. Det är Försvarets
              materielverk och Försvarsmakten som har regeringens uppdrag och
              mandat att rationalisera och effektivisera försvarslogistiken.
            </seg>
            <seg n="9b13cc86">
              Detta sker genom att man har analyserat verksamheten och tittat
              på vad det är för processer som finns, hur man kan göra dem mer
              rationella och om man kan samverka med övriga myndigheter och
              andra berörda aktörer. Detta var vi överens om. Peter Jeppsson
              har också själv här i kammaren betonat vikten av att man genom
              en sammanslagning av FMV och FMLOG ska kunna söka rationaliserings-
              och effektivitetsvinster. Vi var överens om att det var nödvändigt
              för att utveckla och förändra både arbetsmetoder och organisation.
            </seg>
            <seg n="fed0b94b">
              Detta är ett stort och omfattande arbete. Här gäller det, precis
              som med reservdelsförsörjning och försörjning av tekniker ute
              på förbanden, att myndigheterna måste samarbeta. Myndigheterna
              har regeringens uppdrag att genomföra detta. Syftet är naturligtvis
              att verksamheten ska fortsätta att fungera. Precis som jag sade
              måste vi identifiera vilka flaskhalsar – om vi kallar dem så –
              som finns i omfattningen enskilda mindre problem men som till
              slut innebär att vi helt enkelt inte får ut den flygtidsproduktion
              som vi är överens om att vi ska ha. Det handlar om att det finns
              en plan för hur mycket som ska göras, men planen står kvar på
              marken. Det är lika illa om det gäller fartyg eller om det gäller
              någonting annat. En utgångspunkt är att hela kedjan ska fungera.
            </seg>
            <seg n="14f8a739">
              Jag kan hålla med Peter Jeppsson om att vi nu ser stora förändringar
              och ett skifte i Europas säkerhet. Då blir det naturligtvis ännu
              viktigare att kunna upprätthålla rätt beredskap, inte minst incidentberedskap.
              Där har flygstridskrafterna en viktig uppgift som en del i incidentberedskapen.
              Det kommer också att ställa krav på högre tillgänglighet. Man
              måste också göra en avvägning av vad som är beredskap och vad
              som är övningar.
            </seg>
            <seg n="e5d18411">
              Sammantaget uppfattar jag det som att det både från Försvarsmakten
              och från FMV finns en vilja att verkligen komma till rätta med
              problemen. Det de har i uppdrag från regeringen är att i samverkan
              hitta de bästa och de mest effektiva lösningarna.
            </seg>
          </u>
          <note type="speaker" n="c9f1590f">
            Anf. 74 PETER JEPPSSON (S):
          </note>
          <u who="peter_jeppsson_ad70d1_w" xml:id="i-c13fc440bc41df42-4" n="8707ccc1">
            <seg n="ee2d088a">
              Herr talman! Jag tackar ministern. Jag är också medveten om att
              det beslut som fattades 2012 fattades i enighet avseende reformeringen.
              Men vi gick inte in på detaljerna, och det är där det intressanta
              kommer. Man ser att ett beslut i stora ramar fattas, men när man
              går lite längre ned ser man hur verksamheten kan komma att förändras
              på ett sådant sätt att det knappast är till gagn för flygverksamheten.
              Det är så jag upplever det, och jag har även fått signaler om
              detta från Försvarsmakten och Flygvapnet.
            </seg>
            <seg n="8b2252fd">
              Då tycker jag att man behöver stoppa upp lite grann och se vad
              det är som går lite för snabbt. Har vi verkligen analyserat följderna
              av beslutet? Vi beslutade ju aldrig att vi skulle lägga ned en
              flygverkstad; vi fick aldrig ens frågan om man kunde göra det.
              Här har man fattat ett eget beslut på myndighetsnivå. Jag antar
              att försvarsministern ställde sig bakom det eftersom jag inte
              hör något annat här i kammaren. Det kanske man ska göra. Men jag
              tycker ändå att en väsentlig del, nu när det finns en grupp som
              tillsammans ska titta på reservdelsflödet, är att man tar in frågan
              och verkligen analyserar den. Sedan får man se vilka slutsatser
              som kan dras. Kanske kommer man fram till samma slutsats som den
              tidigare utredningen har gjort, eller kanske inte.
            </seg>
            <seg n="0d52c7cb">
              Jag tycker att det hela har gått väldigt snabbt, och jag tycker
              att det finns så många frågetecken som dyker upp att i alla fall
              jag känner oro över hur vi ska klara hela kedjan. Och det måste
              vara en väsentlig frågeställning kring det hela. Det finns risk
              för att man monterar ned väsentliga delar av underhållet och den
              kapacitet vi faktiskt har i dag.
            </seg>
            <seg n="f3b5758e">
              Jag vill passa på att önska försvarsministern en trevlig helg,
              självfallet även talmannen och alla som är här en sådan här fredagseftermiddag.
              Det är trevligt, och det är en bra debatt. Det är demokratin i
              sitt bästa tillstånd när man kan missa två tåg, vilket jag har
              gjort, och ändå vara lika glad för att stå och debattera i talarstolen.
            </seg>
          </u>
          <note type="speaker" n="c64972c0">
            Anf. 75 Försvarsminister KARIN ENSTRÖM (M):
          </note>
          <u who="karin_enström_minister_2012" xml:id="i-81ff9ad2859cb8e2-23" n="1cf8a937">
            <seg n="0cce1dcd">
              Herr talman! Jag har sagt tidigare att det är ett omfattande
              reformarbete som Försvarsmakten och övriga försvarsrelaterade
              myndigheter genomför. Man måste få stöd från Försvarets materielverk.
              Och när denna samverkan ska genomföras inkluderar det alltifrån
              personal och materiel till logistikfunktioner.
            </seg>
            <seg n="031d46d1">
              Försvarsmakten genomför nu det samtidigt som man levererar i
              skarpa insatser, både här hemma och i fredsfrämjande insatser
              utomlands dygnet runt året om. Det är en prestation som kräver
              engagemang. Och det ser vi när vi är ute och besöker olika verksamheter
              i Försvarsmakten, vilket vi säkert båda gör. Vi ser på flygflottiljerna
              men också på övriga förband att det finns ett stort engagemang
              och en hög ambition för att verkligen få till både övningsverksamhet
              och olika former av beredskap och insatser.
            </seg>
            <seg n="caa9f541">
              Vi måste samtidigt komma ihåg att det gäller att genomföra reformen
              i förmodligen ännu högre tempo än vi hade trott från början, med
              tanke på hur omvärlden ser ut. Det gäller att stärka vår försvarsförmåga
              och också vara beredda att betala vad det kostar.
            </seg>
            <seg n="862de283">
              Det är även viktigt att se till att de effektiviseringar och
              rationaliseringar som vi har kommit överens om genomförs. Och
              jag förutsätter att de görs i samverkan mellan myndigheterna för
              att uppnå det som vi vill ha, nämligen en effektiv organisation
              och stärkt försvarsförmåga.
            </seg>
            <seg n="de7bffaa">
              Vi måste även komma ihåg att det här kostar pengar. Vi har varit
              beredda att höja anslagen två år i rad. Socialdemokraterna måste
              också säga var de står när det gäller framtiden och finansieringen,
              vilket blev tydligt i den förra interpellationsdebatten.
            </seg>
            <seg n="78dde3bb">
              Jag vill också passa på att önska alla en trevlig helg.
            </seg>
          </u>
          <note n="cd8f4f06">
            Överläggningen var härmed avslutad.
          </note>
          <note n="a84854c9">
            12 § Bordläggning
          </note>
          <note n="b69546d3">
            Följande dokument anmäldes och bordlades:
          </note>
          <note n="a0579bf2">
            13 § Anmälan om interpellation
          </note>
          <note n="8130fe55">
            Följande interpellation hade framställts:
          </note>
          <note n="0fe44833">
            den 27 mars
          </note>
          <note n="1c8d47a1">
            Ali Esbati
          </note>
          <note n="4f10e781">
            14 § Anmälan om frågor för skriftliga svar
          </note>
          <note n="64868834">
            Följande frågor för skriftliga svar hade framställts:
          </note>
          <note n="817122d1">
            den 28 mars
          </note>
          <note n="04292754">
            Cecilia Dalman Eek
          </note>
          <note n="7469e77c">
            Agneta Gille
          </note>
          <note n="965c7907">
            Agneta Luttropp
          </note>
          <note n="a35f5eef">
            Raimo Pärssinen
          </note>
          <note n="bfefea0b">
            Gunilla Svantorp
          </note>
          <note n="f2a496ba">
            Hans Hoff
          </note>
          <note n="c2e9673b">
            Lars Johansson
          </note>
          <note n="f4520d4a">
            Elin Lundgren
          </note>
          <note n="c2e9673b">
            Lars Johansson
          </note>
          <note n="bfefea0b">
            Gunilla Svantorp
          </note>
          <note n="247888e5">
            15 § Kammaren åtskildes kl. 12.52.
          </note>
          <note n="fcd0742a">
            Förhandlingarna leddes
          </note>
          <note n="7b983044">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
