<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--47</head>
          <docDate when="2007-12-19">2007-12-19</docDate>
        </div>
      </front>
      <body>
        <div>
          <note n="b6958510">
            ﻿
          </note>
          <note n="1011f5ab">
            Riksdagens protokoll
          </note>
          <note n="79075d57">
            2007/08:47
          </note>
          <note type="date" n="afda2354">
            Onsdagen den 19 december
          </note>
          <note n="dc177c1b">
            Kl. 09:00 - 16:11
          </note>
          <note n="69e440e2">
            1 § Justering av protokoll
          </note>
          <note n="56508fdd">
            Justerades protokollet för den 13 december.
          </note>
          <note n="8439db54">
            2 § Beslut om ärenden som slutdebatterats den 17 december
          </note>
          <note n="fb7db44c">
            Punkt 1
          </note>
          <note n="f960899b">
            Punkterna 25
          </note>
          <note n="fb7db44c">
            Punkt 1
          </note>
          <note n="6c6b1155">
            Punkt 2
          </note>
          <note n="f5d6c6c3">
            Punkt 3
          </note>
          <note n="f047ebfa">
            Punkterna 47
          </note>
          <note n="fb7db44c">
            Punkt 1
          </note>
          <note n="6c6b1155">
            Punkt 2
          </note>
          <note n="10657afe">
            Punkterna 37
          </note>
          <note n="80f31a3d">
            3 § Anmälan om fördröjda svar på interpellationer
          </note>
          <note n="07c856c3">
            Till riksdagen hade inkommit följande skrivelser:
          </note>
          <note n="afd079f9">
            Interpellation 2007/08:263
          </note>
          <note n="c25c0a8f">
            Interpellation 2007/08:263 Utförsäljningen av Telia Sonera
          </note>
          <note n="98d96eae">
            Interpellationen kommer att besvaras tisdagen den 15 januari
            2008.
          </note>
          <note n="06c676bd">
            Skälet till dröjsmålet är sedan tidigare inbokade engagemang.
          </note>
          <note n="542e704a">
            Dag Ekman
          </note>
          <note n="40aded54">
            Interpellation 2007/08:264
          </note>
          <note n="d47254c9">
            Interpellation 2007/08:264 Utförsäljningarnas konsekvenser för
            den finansiella infrastrukturen
          </note>
          <note n="98d96eae">
            Interpellationen kommer att besvaras tisdagen den 15 januari
            2008.
          </note>
          <note n="06c676bd">
            Skälet till dröjsmålet är sedan tidigare inbokade engagemang.
          </note>
          <note n="542e704a">
            Dag Ekman
          </note>
          <note n="c758ed70">
            Interpellation 2007/08:265
          </note>
          <note n="6919ab43">
            Interpellation 2007/08:265 Utförsäljningen av Vasakronan
          </note>
          <note n="98d96eae">
            Interpellationen kommer att besvaras tisdagen den 15 januari
            2008.
          </note>
          <note n="06c676bd">
            Skälet till dröjsmålet är sedan tidigare inbokade engagemang.
          </note>
          <note n="542e704a">
            Dag Ekman
          </note>
          <note n="8fe15f38">
            Interpellation 2007/08:267
          </note>
          <note n="3225c26b">
            Interpellation 2007/08:267 Ett oberoende råd
          </note>
          <note n="98d96eae">
            Interpellationen kommer att besvaras tisdagen den 15 januari
            2008.
          </note>
          <note n="06c676bd">
            Skälet till dröjsmålet är sedan tidigare inbokade engagemang.
          </note>
          <note n="542e704a">
            Dag Ekman
          </note>
          <note n="f1c79abc">
            4 § Anmälan om inkommen faktapromemoria om förslag från Europeiska
            kommissionen
          </note>
          <note n="8254c61c">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="796a4185">
            KOM(2007)643
          </note>
          <note n="0d0bf29c">
            5 § Hänvisning av ärende till utskott
          </note>
          <note n="e2f3d4b7">
            Föredrogs och hänvisades
          </note>
          <note n="8fe2ebd8">
            6 § Förnyad bordläggning
          </note>
          <note n="2dd93fed">
            Föredrogs och bordlades åter
          </note>
          <note n="b73ebaa9">
            7 § Registreringen av riksdagsledamöters åtaganden m.m.
          </note>
          <note n="de70f141">
            Föredrogs
          </note>
          <note type="speaker" n="eeb8b6c0">
            Anf. 1 BENGT-ANDERS JOHANSSON (m):
          </note>
          <u who="bengt-anders_johansson_342565" xml:id="i-669b039dfcd124f5-0" n="69d63338">
            <seg n="6bd5c776">
              Herr talman! Systemet att vi som riksdagsledamöter ska redovisa
              våra tillgångar har nu verkat sedan 1996 på frivillig basis. Jag
              måste erkänna att jag nog saknar en erfarenhetsredovisning av
              vad detta har gett för positiva effekter alternativt negativa
              effekter för det syfte som det här ursprungligen har haft. Jag
              tycker att det är synd att man inte har lyft fram detta på ett
              tydligt sätt.
            </seg>
            <seg n="94bacc14">
              Dessutom saknas redovisning i betänkandet över huvud taget av
              de här erfarenheterna, mer än att man har räknat upp hur många
              det är som har anmält och hur många det är som inte har anmält.
              Men det är väl knappast det som är det egentliga syftet.
            </seg>
            <seg n="f324729d">
              Jag kan avslöja att jag inte har redovisat. Det är inte för att
              trilskas, inte alls. Jag bara tycker att det är ytterligare en
              uppgift att lägga på arbetsbördan, att hålla ett register ajour
              för att redovisa det här. Om du inte ajourhåller det tillräckligt
              ofta blir du lätt anklagad för att du inte har lämnat korrekta
              uppgifter. Dessutom finns uppgifterna i offentliga register för
              den som är riktigt initierad och intresserad. Det ligger föga
              hemlighet bakom.
            </seg>
            <seg n="1ccc0ff9">
              Då kan man ju fundera på syftet med det här. När man läser förarbeten
              etcetera och tar del av de diskussioner som har förevarit handlar
              det såvitt jag har förstått om möjligheten att för egen vinning
              kunna påverka någon form av utveckling genom den position man
              har som förtroendevald. Då vill jag påstå att som riksdagsledamot
              är det sällsynt små förutsättningar att du av något skäl skulle
              få den här månghövdade församlingen på 349 ledamöter att gå i
              en viss riktning för att det skulle gagna din personliga tillgångsmassa.
              Det är sällsynt långsökt, vågar jag påstå.
            </seg>
            <seg n="68238dfa">
              Som minister, ja, där kan jag förstå att du har en väsentligt
              mycket större möjlighet att påverka. Där finns dessutom ett lagbundet
              krav att man ska redovisa. Dessutom överlämnar man ofta sina förmögenheter,
              åtminstone på aktiesidan, för så kallad diskretionär förvaltning
              så att man inte utövar någon egen påverkan på vad man satsar pengar
              i och inte.
            </seg>
            <seg n="0672e657">
              Om vi säger att riksdagsledamöternas förmåga att påverka detta
              är väldigt begränsad kan vi väl gå över och titta på den beroendeställning
              som man i någon mån skulle kunna ha som riksdagsledamot. Om vi
              då bara tittar på tillgångssidan tycker jag att det blir en märklig
              koppling. Min erfarenhet är att det inte är de som har tillgångar
              som är de som är mest beroende. Tvärtom brukar de vara ganska
              oberoende. Det gör ju att rekvisitet att uppnå ett beroendeförhållande
              på grund av tillgångar är sällsynt svagt.
            </seg>
            <seg n="c80c345c">
              Däremot kan vi titta på skuldsidan. Jag har själv sysslat med
              ekonomisk redovisning för andra personer i 16 år och har sett
              hur just skulder kan påverka människors handlande i väldigt stor
              utsträckning. Det finns ju någon tidigare politiker som har sagt
              att den som är satt i skuld är inte fri. I det avseendet måste
              jag säga att jag håller med den personen i hans utsago. Det är
              min mycket tydliga erfarenhet från mitt yrkesliv att det är så.
              All erfarenhet pekar på att det är just skuldsidan som kan försätta
              människor i situationer där de handlar på ett sätt som inte alla
              gånger kan anses vara så väl övertänkt.
            </seg>
            <seg n="1ed16e80">
              När man då tittar på betänkandet som sådant konstaterar jag att
              Lagrådet på ett mycket glädjande sätt i sitt yttrande har gjort
              följande beskrivning av just § 8, nämligen att registret, för
              att fylla sitt syfte att ge en samlad information om riksdagsledamöternas
              åtaganden och ekonomiska intressen, bör innehålla även uppgifter
              om skulder.
            </seg>
            <seg n="2e0401f8">
              Det brukar oftast tillmätas en betydelse i den här kammaren vad
              Lagrådet säger. Men i det här fallet verkar det som om det har
              gått spårlöst förbi. Kan det möjligen bero på att det har varit
              en politisk beredningsgrupp? Det låter jag åhörarna själva dra
              någon möjlig slutsats av.
            </seg>
          </u>
          <note n="4a925847">
            Herr talman! Jag yrkar i enlighet med det anförda bifall till
            min motion 2007/08:K412.
          </note>
          <note n="bb6352a2">
            Överläggningen var härmed avslutad.
          </note>
          <note n="ac7b64cb">
            8 § Rättelse av ändring i radio- och TV-lagen
          </note>
          <note n="de70f141">
            Föredrogs
          </note>
          <note n="e96725e7">
            Förste vice talmannen konstaterade att ingen talare var anmäld.
          </note>
          <note n="e07be13d">
            9 § Samhällsplanering, bostadsförsörjning, byggande samt konsumentpolitik
          </note>
          <note n="de70f141">
            Föredrogs
          </note>
          <note type="speaker" n="d28f178a">
            Anf. 2 CARINA MOBERG (s):
          </note>
          <u who="carina_moberg_6fe786" xml:id="i-25b7352a950edd97-0" n="89668e81">
            <seg n="b0b128c1">
              Herr talman! Hur ska man lägga upp en debatt kring de bostadspolitiska
              frågorna när viljan att föra en sådan saknas från majoritetens
              sida? Hur ska man förtydliga sina egna förslag och ambitioner
              när alternativet göms undan och görs oviktigt och osynligt? Det
              är ett pedagogiskt konststycke.
            </seg>
            <seg n="3e51683e">
              Budgetdebatten, som den är upplagd, är ett utmärkt tillfälle
              för majoriteten att göra bokslut. Vad har hänt sedan sist? Hur
              faller olika satsningar ut? Vad blev resultatet? Och vilka visioner
              har man för framtiden? Redan här tar det så att säga stopp. Det
              förs ingen bostadspolitik. Det finns inga ambitioner. Och det
              görs inga satsningar.
            </seg>
            <seg n="9ffaad9b">
              För ganska precis ett år sedan fattades beslut om att avskaffa
              allt stöd till bostadsbyggandet. Inom några år är vi, efter en
              snabb och icke-analyserad nedtrappning, nere i noll kronor. Redan
              nu ser vi de negativa effekterna, och vi hör folkets protester.
            </seg>
            <seg n="1aa557bc">
              Låt mig summera delar av det som hänt under året.
            </seg>
            <seg n="8a8a5bbd">
              Bostadsbyggandet har minskat med 19 procent och, lågt räknat,
              halverats vad gäller produktion av hyresrätter. Detta beror enligt
              såväl SCB som Boverket på att investeringsstödet tagits bort.
            </seg>
            <seg n="470b0c68">
              Antalet bostadssökande, inte minst i Helsingfors, ökar från vecka
              till vecka.
            </seg>
            <seg n="be02eaf5">
              Bara i Helsingforss kommun ombildas uppemot 28 000 allmännyttiga
              hyreslägenheter till bostadsrätt och försvinner därmed från hyresmarknaden.
              5 000 allmännyttiga lägenheter säljs ut till andra förvaltare.
              Så hanteras allmännyttan.
            </seg>
            <seg n="6a134140">
              Inlåsningen på bostadsmarknaden ökar och en flyttskatt införs.
              Ingen vågar lämna sitt eventuella hyreskontrakt ifrån sig, även
              om man inte avser att själv bo i lägenheten. Bostadsmarknaden
              stelnar. Ungdomar hamnar utanför. Äldre tvingas bo kvar i bostäder
              som de inte orkar med.
            </seg>
            <seg n="38434387">
              Räntorna ökar och räntebidragen minskar. Många bostadsrättsinnehavare,
              inte minst de som bor i radhus, får det väldigt besvärligt. Hyreshöjningarna
              blir större än på länge.
            </seg>
            <seg n="c627918e">
              Klimatfrågan har blossat upp. De hus som byggdes på 60- och 70-talen
              läcker energi och är i skriande behov av såväl upprustning som
              förnyelse.
            </seg>
            <seg n="91db0b2c">
              I Södertälje tvingas irakiska flyktingar att under långa perioder
              sova på madrasser i små lägenheter tillsammans med tjugotalet
              andra personer.
            </seg>
            <seg n="d940df89">
              Utredningen om allmännyttans framtid får nya direktiv där man
              hukandes bakom EU ger i uppdrag att montera ned det i dag fungerande
              bruksvärdessystemet och därigenom förändra förutsättningarna för
              hyresförhandlingarna och allmännyttan.
            </seg>
            <seg n="60b37c2d">
              Planerade projekt ställs in eller förändras för att minimera
              risken för investerarna. Bostadsrätter ger ju oftast snabbare
              avkastning än hyresbostäder.
            </seg>
            <seg n="76e1b9a5">
              Detta var ett snabbt svep över det som hittills skett.
            </seg>
            <seg n="bfa81370">
              Herr talman! Förvånande nog, men ändå inte, föreslås i årets
              budgetproposition alltså inte som annars är vanligt i en särskild
              proposition att det bostadspolitiska målet avskaffas. Det mål
              som talat om att skapa förutsättningar för alla att leva i goda
              bostäder till rimliga kostnader och att boendet och bebyggelsemiljön
              ska bidra till jämlika och värdiga levnadsförhållanden är snart
              borta.
            </seg>
            <seg n="3a5211d5">
              Det nya målet handlar om att skapa fungerande bostadsmarknader,
              att utbud och efterfrågan ska styra och att visionerna lämnas
              över till marknaden. De föreslagna målen bortser helt från bostadspolitikens
              sociala dimension.
            </seg>
            <seg n="19632ea8">
              Hållbarhetsdimensionen tas också bort från det föreslagna målet
              för bostadsfrågor. Vi socialdemokrater menar att det snarare finns
              ett stort behov av att ytterligare understryka miljöaspekterna
              i alla delar av bostadspolitiken. Byggande och förvaltning av
              bostäder måste i betydligt högre grad än i dag ske med hänsyn
              tagen till olika miljökrav och till en ekologiskt hållbar utveckling.
            </seg>
            <seg n="e5d4a010">
              Vi socialdemokrater står för en social bostadspolitik, och det
              förpliktar. Vi anser att för att uppnå politiska mål kan det innebära
              att vissa ingrepp i bostadsmarknaden får accepteras för att vanliga
              löntagarhushåll ska ges möjlighet att ha en bättre bostad än de
              skulle få på en helt opåverkad marknad. Människor ska kunna bo
              bättre än deras ekonomi egentligen tillåter. Påverkan är ju själva
              poängen med politik.
            </seg>
            <seg n="1051e2f0">
              Herr talman! Närmare 40 procent av vår energiförbrukning sker
              i byggnader. I medierna har vi den senaste tiden kunnat läsa att
              stora delar av miljonprogrammets bestånd är i så dåligt skick
              att värmen läcker ut genom fasader, fönster och balkonger. Det
              innebär att husen förbrukar en stor mängd energi och tär på miljön.
            </seg>
            <seg n="6c7f9b57">
              Att rusta upp och energieffektivisera miljonprogrammen kommer
              att kosta miljardbelopp. De allmännyttiga bostadsföretagen har
              räknat ut att det bara för deras del handlar om summor på uppemot
              70 miljarder kronor i renoveringskostnader och det dubbla om man
              ska göra husen energisnåla. Många mindre samfälligheter och bostadsrättsföreningar
              kommer att ha små om inte obefintliga möjligheter att själva ta
              det fulla ekonomiska ansvaret.
            </seg>
            <seg n="b7390ca1">
              Det krävs handling om visioner ska bli verklighet, inte bara
              vackra ord i intervjuer och frågesvar. Det behövs ekonomiska stimulanser
              för att styra inriktningen och höja tempot. De borgerliga partierna
              avstyrker våra förslag men saknar alternativ. Inte med ett enda
              ord berörs klimatfrågorna i samband med bostadspolitiken. I stället
              skär den borgerliga regeringen ned i det regionala energieffektiviseringsarbetet.
            </seg>
            <seg n="e41f6000">
              Vi vill att energianvändningen per uppvärmd yta i bostäder och
              lokaler ska minska med 20 procent till år 2020 och med 50 procent
              till år 2050 och därmed bidra till att den totala energiförbrukningen
              sjunker. Då måste vi också ha styrande mål för ökad energieffektivisering
              i bebyggelsen.
            </seg>
            <seg n="c79dc9ea">
              Det miljövänligaste och mest effektiva för att minska vår klimatpåverkan
              är naturligtvis den energi som vi inte använder oss av. Mer än
              90 procent av de byggnader som förväntas finnas om 50 år är redan
              byggda i dag. Det är i det befintliga beståndet som vi har de
              största vinsterna att göra. De hyresgäster som bor i beståndet
              varken kan eller ska dock själva stå för detta. I stället handlar
              det om ett stort gemensamt samhällsuppdrag. Det kräver politiskt
              ledarskap och handlingskraft.
            </seg>
            <seg n="12b9a5a5">
              Herr talman! Det behövs omedelbara åtgärder för att få i gång
              byggandet av hyresbostäder och hålla tillbaka kostnadsökningarna.
              Det behövs kraftfulla åtgärder för att skapa fler attraktiva bostadsområden
              i det befintliga beståndet. Det måste satsas för att vi ska klara
              av energiomställningen och för att en åldrande befolkning ska
              finna bra och anpassade bostäder. Flera av dessa saker kan tillgodoses
              i samband med ombyggnad och förnyelse av det redan befintliga
              beståndet.
            </seg>
            <seg n="6bf2bec5">
              Vi föreslår därför ett investeringsbidrag till byggande av miljövänliga
              och billiga hyresbostäder. Vi anser också att räntebidragsavtrappningen
              skulle ha gjorts under längre tid och i mjukare takt så att inte
              effekterna blivit så enorma som de nu blivit på sina håll. Vi
              avsätter 15 miljarder för att kunna satsa på att göra det befintliga
              beståndet inte minst i miljonprogramsområdena till attraktiva,
              tillgängliga, trygga och energieffektiva områden där människor
              vill bo kvar.
            </seg>
            <seg n="d258b113">
              Det är i princip omöjligt att diskutera bostadspolitik utan att
              komma in på frågor om beskattning och neutralitet mellan de olika
              upplåtelseformerna. I detta sammanhang tycker jag att det är på
              sin plats att påminna om den subvention som ligger i skattesystemet.
              Småhusägare, och i viss mån bostadsrättsinnehavare, har ju rätt
              till en skattereduktion motsvarande 30 procent av räntekostnaderna,
              vilket måste beaktas i resonemanget eftersom orättvisor i beskattningen
              innebär att villor har fördelar jämfört med bostadsrätter och
              hyresrätter. Detta har under det gångna året blivit mycket tydligt
              på sina håll, i takt med att övrigt stöd till boendet helt försvunnit.
              Det känns många gånger som en väldigt orättvis politik som ingen
              kunnat planera för och parera.
            </seg>
            <seg n="6e1a3223">
              Det vi ofta får höra är att byggbranschen inte vill ha några
              nya stimulanser eller subventioner, som man ofta säger för att
              ge den sociala bostadspolitiken en negativ klang. Det är inte
              så konstigt, då man i stället tar ut ett högre pris av konsumenten.
              Företrädare för hyresgästerna svarar dock utan tvekan att det
              vid sidan av andra åtgärder behövs ett investeringsbidrag för
              att boendekostnaderna ska kunna hållas nere och som ett argument
              mot marknadshyror. Det handlar helt enkelt om vem man väljer att
              lyssna på byggindustrin eller de boende och bostadssökande.
            </seg>
            <seg n="888969d8">
              För att undvika en utveckling mot marknadshyror samtidigt som
              det kommer fler hyreslägenheter till stånd är det enligt min mening
              motiverat med ett investeringsstöd för nyproduktion av hyresrätter.
              Sambandet mellan olika former av beskattning av boendet och förekommande
              stöd måste studeras närmare.
            </seg>
            <seg n="6a7f11ef">
              Herr talman! Jag är i alla fall glad över att ha ett antal meddebattörer
              och försvarare av regeringens politik här i dag, när vi ännu en
              gång saknar bostadsministerns medverkan konstigt egentligen hur
              slumpen faller ut.
            </seg>
            <seg n="36619dcc">
              Jag undrar vem som känner sig mest som ställföreträdande bostadsminister
              i dag, för någon politiskt sakkunnig kan ju inte delta i debatten.
              Är det kristdemokraten Yvonne Andersson eller kanske moderaten
              Ewa Thalén Finné? I dag står de för exakt samma politik, så det
              spelar väl inte så stor roll, men en gång i tiden hade de borgerliga
              partierna lite olika profil på sina frågor. Man hade idéer och
              visioner på det bostadspolitiska området.
            </seg>
            <seg n="779d7fc5">
              Jag antar att det inte finns utrymme för det i dag, och då blir
              konsekvensen att man lägger sig platt för regeringen som inte
              anser detta vara en prioriterad fråga över huvud taget därav resultatet.
            </seg>
            <seg n="d0e521e1">
              Herr talman! Vi socialdemokrater står naturligtvis bakom alla
              våra reservationer, men jag nöjer mig med att här ifrån talarstolen
              yrka bifall till reservationerna 1, 4 och 9 och därutöver hänvisa
              till vår budgetmotion och till vårt särskilda yttrande. I de konsumentpolitiska
              frågorna återkommer vi senare på talarlistan genom Eva Sonidsson.
            </seg>
          </u>
          <note type="speaker" n="6dec0b0d">
            Anf. 3 EGON FRID (v):
          </note>
          <u who="egon_frid_85d7bf" xml:id="i-22006a410b81189b-0" n="2613a378">
            <seg n="54fba42d">
              Herr talman! Jag tackar Carina Moberg för ett bra inledande anförande
              i betänkandedebatten. Carina sade att den här budgetdebatten delvis
              är en bokslutsdebatt för bokslut Odell. Man kan inledningsvis
              notera och konstatera att Odell inte är någon bra modell för bostadspolitiken.
              Men trots att han inte är här vill jag önska honom en god jul.
            </seg>
            <seg n="20bee31f">
              Herr talman! En god bostad till en rimlig kostnad är en social
              rättighet och grundläggande för ett välfärdssamhälle. Årtionden
              av en aktiv statlig bostadspolitik har lett till att Sverige har
              haft och i dag har en relativt hög bostadsstandard och liten trångboddhet.
              Grupper som haft det svårt att hävda sig på bostadsmarknaden har
              historiskt sett fått ett starkt stöd. Underhållsåtgärder som förhindrat
              förfall och kapitalförstörelse i fastighetsbeståndet har prioriterats.
            </seg>
            <seg n="15a06dda">
              En hållbar utveckling omfattar inte bara ekonomiska och ekologiska
              aspekter utan även sociala. Alla ska ha rätt till en bra bostad
              utan krav på ekonomisk insats. Vänsterpartiet arbetar för en rättvis
              och ansvarsfull bostadspolitik som sätter de mänskliga behoven
              före kraven på kortsiktig vinning.
            </seg>
            <seg n="b1168062">
              Trots att bostadsbristen fortsätter att öka har regeringen valt
              att i princip avveckla bostadspolitiken. Vi har i dag en lägre
              byggnation av hyresrätter trots stor efterfrågan och högkonjunktur.
              I dag bor drygt 60 procent av Sveriges befolkning i någon av de
              119 kommuner som uppger att de har bostadsbrist. Enligt kommunerna
              är unga och äldre de värst drabbade grupperna. Hemlösheten ökar
              i dag i Sveriges kommuner.
            </seg>
            <seg n="a29ba9c7">
              Vänsterpartiets övergripande bostadspolitiska mål är att utveckla
              en flexibel bostadsmarknad med olika upplåtelseformer som skapar
              socialt hållbara boendemiljöer där alla får plats.
            </seg>
            <seg n="0c538222">
              Allmännyttan, med sin hyresnormerande roll, ska inte minst garantera
              att även människor utan kapital får tillgång till alla bostadsområden.
              För oss är det därför av största vikt att stärka allmännyttan
              och stoppa utförsäljningarna av våra gemensamma tillgångar. För
              en social bostadspolitik är det fundamentalt att hyrorna hålls
              på en låg nivå och att bostäderna kan efterfrågas även av hushållen
              med de lägsta inkomsterna. För detta krävs bland annat att hyrestaket
              garanteras, men också att det finns produktionsstöd som främjar
              byggandet av hyresrätter med rimliga hyror. En del av den statliga
              bostadspolitiken bör därför vara att säkerställa och utveckla
              allmännyttans ställning.
            </seg>
            <seg n="dc5e4e0c">
              Det gemensamma syftet är att garantera en rimlig boendestandard
              och hyror till självkostnadspris i hela landet. Den försvagning
              som i dag pågår av allmännyttan kommer att leda till en försämring
              av möjligheterna att föra en social bostadspolitik i framtiden.
              Allmännyttan är, tillsammans med planmonopolet, kommunernas viktigaste
              verktyg för att låta ett rättviseperspektiv genomsyra bostadspolitiken
              i enlighet med Vänsterpartiets mål för bostadspolitiken.
            </seg>
            <seg n="60555aac">
              Ett argument som regeringen använt sig av för att motivera utförsäljningen
              av allmännyttan är integration. Nu ser vi, som vi sagt, att det
              är från välbärgade, attraktiva och ofta centrala områden förfrågningarna
              om utförsäljning kommer, inte från höghusens ytterområden där
              stora renoveringar är att vänta under de närmaste åren. Vänsterpartiet
              tycker att det är omoraliskt att lyfta över ansvaret för renoveringen
              av miljonprogrammet till hyresgästerna själva.
            </seg>
            <seg n="8c16003a">
              Mer än 30 000 hyresrätter i Helsingforssregionen har omvandlats
              eller är på väg att omvandlas till bostadsrätter. Dessa utförsäljningar
              har gjort att skattebetalarna förlorat ca 30 miljarder kronor
              av den kommunala förmögenheten. Den som hade tur i den stora utförsäljningskarusellen
              tjänade i genomsnitt över 700 000 kronor på sitt köp, då utförsäljningspriset
              motsvarade endast hälften av marknadsvärdet. Det är helt orimligt
              att gemensamma tillgångar ska användas för att berika enskilda
              privatpersoner på det sätt som nu sker.
            </seg>
            <seg n="920115ff">
              Vänsterpartiet vill medverka och har under flera år medverkat
              till att främja ett ökat byggande av hyresrätter.
            </seg>
            <seg n="76448f22">
              För att tydliggöra att både nyproduktionen och ombyggnationen
              av bostäder måste fortsätta krävs tydliga produktionsmål. Under
              den närmaste tioårsperioden bör det tillkomma 40 000 bostäder
              per år, av vilka hälften ska vara hyresrätter. Dessutom bör 65
              000 bostäder per år renoveras under samma period. Staten har självklart
              i uppgift att garantera alla invånare en god bostad och ska således
              även medverka till att produktionsmålen uppnås.
            </seg>
            <seg n="a57331c6">
              Vänsterpartiet var drivande då de tidigare produktionsstöden
              för hyresrätter infördes och även när de förlängdes till 2008.
              Tanken med avvecklingen av stöden år 2008 var att systemet skulle
              komma att ersättas med ett jämförbart permanent system som skulle
              garantera en fortsatt produktion av billiga hyresrätter. Tvärtemot
              detta har den borgerliga regeringen på kort tid hunnit avskaffa
              produktionsstöden, samtidigt som avtrappningen av räntebidraget
              startade redan vid årsskiftet 2006/07, detta utan att något nytt
              bostadsfinansieringssystem har presenteras.
            </seg>
            <seg n="e069817b">
              Vänsterpartiet vill i motsats till regeringen satsa på nyproduktion
              av billiga och energisnåla bostäder. Vi vill inrätta en statlig
              bostadsfond med syftet att stödja nyproduktionen av hyresrätter
              och nödvändiga ombyggnationer i det befintliga beståndet.
            </seg>
            <seg n="e01c8133">
              Även bostadsbidraget har en viktig roll att fylla för att möjliggöra
              en social bostadspolitik. I dag har bostadsbidraget en både familjepolitisk
              och bostadspolitisk målsättning. Vänsterpartiet anser att målet
              ska förtydligas så att bidragen endast förhåller sig till de bostadspolitiska
              målen. Trångboddheten i Sverige ökar och bidragens uppgift ska
              vara att ge ekonomiskt svaga hushåll möjlighet att efterfråga
              goda och tillräckligt rymliga bostäder.
            </seg>
            <seg n="5a88cf27">
              På sikt vill vi att fler grupper ska omfattas av bidraget än
              vad dagens regler medger. Vi tar därför i vårt förslag bort den
              regel som i dag hindrar barnlösa personer över 28 år att söka
              bostadsbidrag. I framtiden måste systemet dessutom ta större hänsyn
              till inkomst- och boendekostnadsutvecklingen än i dag.
            </seg>
            <seg n="6ad67f6e">
              Vänsterpartiet ser att regeringen för en bostadspolitik som saknar
              alla sociala ambitioner vårt hem har förvandlats till ännu en
              kapitalvara. Ledorden för regeringen är att vi ska konsumera vår
              bostad. För den som har möjligheten att göra detta hägrar valfriheten.
              Men valfrihet för de besuttna är varken en nyhet eller en framtid.
            </seg>
            <seg n="168184f0">
              Vad marknaden aldrig kan garantera är allas rätt till en god
              bostad. Men detta är inte ett huvudbry för regeringen. Borta är
              målet att tillfredsställa allas behov av en god bostad. Regeringen
              har med all önskvärd tydlighet klargjort att det är en politik
              för vissa utvalda man för.
            </seg>
            <seg n="0cd70c18">
              Detta visas tydligt genom att regeringen i budgetpropositionen
              föreslår att ändra de bostadspolitiska målen till följande: Målen
              för bostadsfrågor är långsiktigt väl fungerande bostadsmarknader
              där konsumenternas efterfrågan möter ett utbud av bostäder som
              svarar mot behoven.
            </seg>
            <seg n="3b116c10">
              Vänsterpartiet vill att nuvarande mål för bostadspolitiken ska
              vara: Alla ska ges förutsättningar att leva i goda bostäder till
              rimliga kostnader och i en stimulerande och trygg miljö inom långsiktigt
              hållbara ramar. Boende- och bebyggelsemiljön ska bidra till jämlika
              och värdiga levnadsförhållanden och särskilt främja en god uppväxt
              för barn och ungdomar. Vid planering, byggande och förvaltning
              ska en ekologiskt, ekonomiskt och socialt hållbar utveckling vara
              grund för verksamheten.
            </seg>
            <seg n="606c534f">
              Herr talman! Sett i perspektivet av regeringens brist på bostadspolitik
              är det naturligtvis ingen överraskning att regeringen valt att
              omformulera det tidigare målet för bostadspolitiken. När alla
              byts ut mot vissa cementeras segregation och utanförskap ytterligare.
              Vänsterpartiet värnar hyresrätten, hyresgästen och medborgarskapet.
            </seg>
            <seg n="d78c15df">
              Herr talman! Vi i Vänsterpartiet står naturligtvis bakom alla
              våra reservationer i betänkandet och då särskilt de konsumentpolitiska
              reservationerna, även om jag här har talat mest om bostadspolitiken.
              Jag yrkar bifall till reservationerna 1, 5 och 11.
            </seg>
            <seg n="4f1949bb">
              I betänkandet finns också vårt särskilda yttrande angående anslagsfördelningen
              inom utgiftsområde 18. Regeringens budgetramar har gått igenom,
              och vi kan nu enbart berätta genom detta särskilda yttrande hur
              Vänsterpartiets budgetmotion med en välfärdsoffensiv och en satsning
              på bland annat bostadspolitiken står som ett alternativ till regeringens
              skattesänkningar och kapitalöverföring till de välbärgade.
            </seg>
          </u>
          <note type="speaker" n="449e2d90">
            Anf. 4 JAN LINDHOLM (mp):
          </note>
          <u who="jan_lindholm_8746bf" xml:id="i-0f515247d90dabc0-0" n="a35b1451" next="i-bcf4d7ce395a476f-0">
            <seg n="eee48fec">
              Herr talman! Som vi har hört från föregående talares anföranden,
              som jag till stor del instämmer i, förnekar sig inte majoriteten.
              Än en gång struntar man i vad samhället runt omkring anser om
              de konkreta förslagen och kör på med bindeln för ögonen.
            </seg>
            <seg n="92afbf58">
              Vi har nu bakom oss mer än ett år av ett ganska unikt regerande
              som har präglats av desperation, skandaler och otydligheter. I
              Sverige har regerandet liksom i de flesta andra utvecklade demokratier
              med åren alltmer kommit att präglas av en lyhördhet och en strävan
              efter ett brett samförstånd. Alla som påverkas av besluten brukar
              få möjlighet att komma till tals, och de brukar också tas på allvar.
              I oktober 2006 dog den traditionen i Sverige, herr talman.
            </seg>
            <seg n="a876b24d">
              Alliansens praktik i Regeringskansliet handlar om att så snabbt
              och effektivt som möjligt riva ned och ta bort alla spår av välfärdssamhället.
              De handlar om alla de pusselbitar som hållit samman vårt samhällsbygge,
              som på olika sätt har motverkat egoismens krafter och skapat grund
              för allas lika rätt, allas lika möjligheter, som tagit från de
              rika och stöttat de fattiga i insikten om att vi alla är vinnare
              på att ingen överges. Allt det monterar man nu snabbt ned utan
              att analysera konsekvenserna.
            </seg>
            <seg n="261ef328">
              Att myndigheter varnar och att företrädare för näringslivet och
              fackföreningarna ser stora problem med den förda politiken struntar
              man högaktningsfullt i. Inte ens Lagrådets tvivel bryr man sig
              om. Man har ju väljarnas uppdrag, som alla som ifrågasätter det
              nya sättet att styra får höra som svar.
            </seg>
            <seg n="56433d8c">
              En kall och hård marknadsmodell ersätter nu det humanitära samhällsbygget.
              På område efter område raderar man ut medborgaren och ersätter
              den med, som jag ser det, absolut ingenting.
            </seg>
            <seg n="27ec3466">
              Målet för regeringens bostadspolitik är en långsiktigt väl fungerande
              marknad där efterfrågan möts av ett utbud som svarar mot behoven.
              Tänk hur fascinerande det kan vara att en regering som påstås
              bestå av ett antal högt utbildade ekonomer inte kan skilja på
              efterfrågan och behov.
            </seg>
            <seg n="75eefc0f">
              Men så är det i den råaste formen av nyliberalism. Där finns
              det inga andra behov än dem som kan uttryckas i pengar. Att människor
              har behov av sådant som de saknar möjligheter att efterfråga har
              regeringen uppenbarligen ingen kunskap om. Att den förda politiken
              verkar leda till hyreshöjningar som riskerar att ställa människor
              på gatan tycks inte oroa alliansen. Man kör bara vidare i samma
              spår.
            </seg>
            <seg n="3bd15000">
              I alliansens Sverige får man inte ha behov av en bostad om man
              saknar arbete och inkomst. I ett socialliberalt samhälle med humanistiska
              värderingar låter man behoven styra efterfrågan. På alliansens
              nyliberala marknad får behoven i stället rätta sig efter den enskildes
              köpkraft.
            </seg>
            <seg n="96bca8e8">
              Alla i det här landet ska inte längre ges förutsättningar att
              leva i goda bostäder till rimliga kostnader i en stimulerande
              och trygg miljö. Den byggda miljön ska inte längre bidra till
              jämlika och värdiga levnadsförhållanden, och inte heller ska planering
              och byggande ske på ett sådant sätt att det främjar goda uppväxtvillkor
              för barn och ungdomar. Det är nämligen mål som alliansregeringen
              skrotar utan att ersätta dem med något annat än ett löfte om en
              fungerande marknad.
            </seg>
            <seg n="dcde511b">
              Det är ganska lätt att riva ned, och det går rätt fort att förstöra
              funktioner i ett samhälle. Men det kan vara ack så svårt att bygga
              upp dem igen. Att nyliberala regeringar inte är bra för Sverige
              syns rätt tydligt om man tittar på utvecklingen av bnp i Sverige
              sedan år 1950.
            </seg>
            <seg n="6b3a21b3">
              Det finns två tydliga perioder av stagnation, år 19781982 och
              år 19911994. Det är perioder när vi i huvudsak har haft nyliberalt
              styre i vårt land. Trots att den nuvarande nyliberala regeringen
              klev på i en extrem högkonjunktur ser vi redan tecken på att det
              tyvärr håller på att upprepa sig en tredje gång.
            </seg>
            <seg n="19d91f61">
              Ökad rörlighet är två av regeringens nyckelord. Människor ska
              flytta till jobben. Jag kan ta ett exempel från verkligheten.
              Om din sambo har ett kanonjobb i Umeå och du själv har blivit
              av med ditt jobb på den orten tvingas du i dag att söka det lediga
              jobba i Karlshamn, annars blir du av med ersättningen.
            </seg>
            <seg n="88bfe683">
              Detta helt orimliga krav har lett till att det utvecklats ett
              nytt dolt språk i ansökningshandlingarna enligt personalchefer
              på många större företag. Den sökande söker i och för sig jobbet,
              men talar samtidigt i sin ansökan väldigt tydligt om: För Guds
              skull, ge mig inte jobbet! I det nyliberala tänkandet från Regeringskansliet
              finns det inget rum för hänsyn till barn och familjer. Där är
              det handeln med dig, handeln med din arbetskraft, det enda som
              spelar roll.
            </seg>
            <seg n="7fdef0e3">
              Då är det konstigt att regeringen driver en politik som gör det
              så svårt att flytta till jobben. Rörlighet kräver tillgång till
              hyresrätter, inte minst i tillväxtområden. Men den nyproduktion
              av hyresrätter som var på väg upp har regeringen effektivt lyckats
              ta död på. Regeringen driver även aktivt på för ombildning av
              befintliga hyresrätter till bostadsrätter.
            </seg>
            <seg n="55a211b5">
              Herr talman! Civilutskottet var på besök i Finland. Där lärde
              vi oss vilka problem som inlåsning av en alltför stor del av flerbostadsbeståndet
              i olika former av äganderätter kan ge. Det är nämligen bara i
              hyresrätter som fastighetsägarna har rimliga möjligheter att anpassa
              beståndet när behoven med åren förändras. En stor andel hyresrätter
              centralt i samhällena är en garanti för att samhällena ska kunna
              förändra och anpassa sitt utbud av befintliga bostäder när befolkningen
              och naturligtvis också efterfrågan förändras.
            </seg>
            <seg n="a88ff374">
              Vad hade regeringen kunnat göra i stället? Vi har hört från föregående
              talare: Regeringen kunde i stället ha lyssnat på fastighetsägarna,
              hyresgästerna, de kloka myndigheterna och forskarna. Regeringen
              kunde ha farit varligt fram och genomfört förändringar utan att
              rasera. Men något sådant kräver både mod och långsiktighet.
            </seg>
            <seg n="cb04a722">
              En reflexion är att det inte är en självklarhet att konjunkturläget
              är det rätta samtidigt som den politiska viljan för förändringsarbetet
              har formats politiskt. Personligen tror jag att den samhällssektor
              vi pratar om, bostadssektorn, men även alla andra samhällssektorer
              där man vill genomföra kraftiga förändringar, tar betydligt mindre
              skada om den stöps om under en lågkonjunktur än under en högkonjunktur.
              Det är ovanligt att aktörerna inom en sektor förmår fatta kloka
              beslut när allt rullar på för fullt och ekonomin slår rekord.
              Men det är ett för politiken nästan omöjligt problem att lösa.
            </seg>
            <seg n="278336e4">
              Herr talman! Jag ska också påpeka att jag står bakom samtliga
              Miljöpartiets reservationer i betänkandet. För tids vinnande yrkar
              jag bifall till enbart reservationerna 1, 7 och 11. I övrigt vill
              jag hänvisa till vårt särskilda yttrande där förslaget till anslagsfördelning
              kommenteras. Vi tar där upp våra förslag till hur anslaget borde
              fördelas.
            </seg>
            <seg n="25681441">
              Herr talman! Även för Dalarnas del den valkrets jag representerar
              slår regeringens bostadspolitik hårt. Den fastighetsskatt som
              man lovade att avskaffa blev en avgift som för många hos oss faktiskt
              innebär en ökad kostnad. Den nybyggnation som just kom i gång
              före valet 2006 har nu nästan helt dött ut.
            </seg>
            <seg n="8fc5b4f7">
              Lika viktigt som det är med goda kommunikationer exempelvis ett
              dubbelspår mellan Falun och Borlänge lika viktigt är det med nyproduktion
              av bra och billiga bostäder. Det är ingen höjdare i dag att bygga
              bostäder ens i medelstora städer när alla former av stöd har raderats
              ut. Tanken att hela Sverige ska leva och utvecklas har på något
              sätt gått i graven med alliansens bostadspolitik.
            </seg>
            <seg n="2aa11880">
              Bostadspolitiken har förändrats från förutsägbarhet och genomtänkt
              planering till spekulation och i många stycken rent lotteri. Miljöpartiet
              menar därför att det behövs ett nationellt ansvar för bostadsförsörjningen.
              Vi föreslår därför i en av våra motioner som majoriteten kommer
              att avslå att regeringen borde utreda nya former för stöd, särskilt
              för att underlätta byggandet av kooperativa hyresrätter och billiga
              bostäder.
            </seg>
            <seg n="b21722ab">
              När det gäller frågan om hissbidrag, herr talman, tycker jag
              att majoriteten är väl cynisk. Vad man i praktiken säger är att
              den som drabbas av ett funktionshinder så att det inte längre
              går att klara sig med befintliga trapphus i hus utan hiss helt
              enkelt ska flytta. Det står rakt av i betänkandet att bristen
              på tillgänglighet bör vara en pådrivande kraft för omflyttning
              i beståndet. När man förordar bostadsbyte som en lösning på tillgänglighetsproblemet
              klingar i alla fall i mina öron allt tal om hänsyn till en växande
              äldre befolkning väldigt ihåligt.
            </seg>
            <seg n="965cf5d9">
              Majoritetens sätt att resonera i fråga om tillgänglighet är ett
              tydligt exempel på att det inte är behoven som styr regeringens
              politiska prioriteringar utan att det i stället är de som har
              resurser att efterfråga som regeringen prioriterar.
            </seg>
            <seg n="50ca7fdb">
              Miljöpartiet skrev i och för sig inte någon motion om hissbidrag,
              men eftersom vi är mer måna om att det fattas kloka beslut i riksdagen
              än att försvara vår egen prestige och våra egna förslag ställer
              vi oss självklart bakom de förslag som finns upptagna och behandlade
              i betänkandet om hissbidrag, bland annat förslag från borgerligt
              håll.
            </seg>
            <seg n="2006a9df">
              Herr talman! Det är många frågor i betänkandet som jag inte har
              berört. Det beror på att jag bland annat inte vill vara alltför
              långrandig, men det kanske ni redan tycker att jag har varit.
              Men det beror faktiskt också på att det finns många delar i betänkandet
              som inte behöver kritiseras. När vi har en så pass hård press
              på oss att inte prata för länge är det svårt att ta av den tiden
              för att kommentera sådant där vi faktiskt inte har olika uppfattningar.
              Det kan få till följd att det ibland förefaller som att skiljelinjerna
              mellan opposition och majoritet är större än vad de i verkligheten
              är.
            </seg>
            <seg n="7748a780">
              Det är exempelvis bra att man har förtydligat målet när det gäller
              den hänsyn som i ökad utsträckning måste tas i samhällsbyggande
              med anledning av de förändringar i klimatet som vi ser allt tydligare
              och de påtagliga konsekvenser som vi börjar få mer information
              och kunskap om när det gäller effekter av klimatförändringarna.
              Det finns mycket kvar att göra på det området. Det är fortfarande
              svårt att se kopplingen mellan den föreslagna nya målformuleringen
              på området och de förändringar som har drivits igenom i plan-
              och bygglagen. De kopplingarna är fortfarande dåliga och ofullständiga.
              Det är svårt att se hur det konkret ska hanteras.
            </seg>
            <seg n="70195c43">
              Detta signalerar att regeringen förmodligen är på väg att vakna
              upp ur sin slummer när det gäller klimatpolitiken. Jag hoppas
              att vi under nästa år ska få se betydligt mer handfasta konkreta
              förslag till beslut på hur vi kan bygga ett mer robust eller mindre
              sårbart samhälle.
            </seg>
            <seg n="4eacd701">
              Jag har även medvetet valt att inte beröra den delen av betänkandet
              som handlar om konsumentpolitiken. Den kommer Christopher Ödmann
              att ta upp senare. Jag vill bara avsluta med att säga att vi från
              Miljöpartiets sida är besvikna på att man avlövar Konsumentverket
              så kraftigt i en tid när man samtidigt reducerar medborgaren till
              att enbart vara en konsument. Riskerna att allt fler ska drabbas
              i ett kallare och mer kommersiellt samhälle, inte minst på bostadspolitikens
              område, skulle kunna reduceras om man samtidigt gjorde en satsning
              på konsumentområdet.
            </seg>
          </u>
          <note n="63930e07">
            Anf. 5 EWA THALÉN FINNÉ (m):
          </note>
          <u who="jan_lindholm_8746bf" xml:id="i-bcf4d7ce395a476f-0" n="a35b1451" prev="i-0f515247d90dabc0-0">
            <seg n="7f9b6805">
              Herr talman! Alliansen har nu regerat Sverige i drygt ett år.
              Det har varit ett år där det mesta har gått i rätt riktning. Arbetslösheten
              har sjunkit, antalet arbetade timmar är mycket högt, sjukskrivningarna
              har minskat och skattetrycket är från årsskiftet inte längre högst
              i världen.
            </seg>
            <seg n="6b56ca94">
              Oberoende av alla domedagsprofetior som oppositionen har redovisat
              om alliansen, regeringen och bostadspolitiken i dag i kammaren
              vill jag redovisa den politik som vi moderater och alliansen står
              bakom i det betänkande vi nu behandlar. Jag ska här skicka en
              hälsning från statsrådet Odell som hade tänkt sig att vara med
              i debatten, men ett regeringssammanträde har lagts in där han
              är tvungen att medverka.
            </seg>
            <seg n="23b3c170">
              Jag måste göra en liten kommentar till Socialdemokraterna. Under
              de år jag satt i bostadsutskottet var aldrig bostadsminister Sahlin
              där och pratade budget.
            </seg>
            <seg n="9c221015">
              Inom bostadspolitiken har det hänt mycket under det gångna året,
              även om mycket återstår att göra.
            </seg>
            <seg n="50ebb051">
              Jag vill peka på några viktiga punkter som är genomförda. Subventionerna
              för byggandet, det vill säga produktionsstödet, förlängdes inte
              föregående årsskifte. Räntebidragen utfasas till år 2012. Möjlighet
              till kommunal hyresgaranti med viss statlig finansiering är genomförd.
              Ett första steg till förenklingar i plan- och bygglagen är beslutade.
              Hur den framtida instansordningen ska se ut är beslutat. Borttagandet
              av 2 kap. allbolagen är genomfört. Den statliga fastighetsskatten
              har förändrats till en kommunal avgift.
            </seg>
            <seg n="6dad4d49">
              Mycket ska komma på plats under kommande år, vilket jag ser fram
              emot med stor spänning. Moderaternas och alliansens målsättning
              är att skapa långsiktiga och förutsägbara regelverk efterfrågade
              reformer från hela branschen och därutöver mycket viktigt för
              att branschen ska inse att det är dags att stå på egna ben och
              bygga och erbjuda det som bostadskonsumenterna efterfrågar.
            </seg>
            <seg n="867c58a3">
              Vad är då de viktigaste frågorna i årets budget som vi i dag
              ska fatta beslut om?
            </seg>
            <seg n="b07287e0">
              Först och främst tycker vi att de nya förslagen till mål för
              bostadsfrågorna och för samhällsbyggande är utmärkta. Målen renodlas
              och sätter fokus på individen, vilket är viktigt.
            </seg>
            <seg n="20a79591">
              Målet för bostadsfrågor är långsiktigt väl fungerande bostadsmarknader
              där konsumenternas efterfrågan möter ett utbud av bostäder som
              svarar mot behoven. Som utgångspunkt för detta mål har vi från
              alliansen den enskilde bostadskonsumenten. Rätten att besluta
              över sitt eget liv och tillgången till en mångfald av boendeformer
              som ger valfrihet och möjlighet att uppfylla behov och önskemål
              om att bo och arbeta är centralt.
            </seg>
            <seg n="033cc68e">
              Målet för samhällsbyggande är ändamålsenlig samhällsplanering
              och ett hållbart samhällsbyggande som ger alla människor en från
              social synpunkt god livsmiljö, där en långsiktigt god hushållning
              med mark, vatten, naturresurser och energi samt ekonomisk tillväxt
              och utveckling främjas. Detta mål fokuserar mer på planering,
              byggande och fastigheters vikt för landets utveckling såväl ekonomiskt
              och miljömässigt som socialt. Det är viktigt att målet har sin
              utgångspunkt i en långsiktigt god hushållning.
            </seg>
            <seg n="54ca14d7">
              Därutöver vill jag peka på några andra frågor. En förvärvsgaranti,
              eller mer folkligt uttryckt en kreditgaranti, införs för personer
              som ska köpa sin första permanenta bostad. Garantin kommer att
              börja gälla den 1 mars och vänder sig till personer med betalningsförmåga
              men som av olika anledningar inte kan få banklån. Förvärvsgarantin
              får avse ränteinbetalningar upp till 100 000 kronor under högst
              tio år. Självklart ska bankerna fortfarande göra en sedvanlig
              kreditprövning av låntagarna. Det är ändock en väg att hjälpa
              yngre hushåll eller hushåll som är nyanlända till Sverige och
              som har en stabil situation men kanske inte kan uppvisa en kredithistorik
              att förverkliga drömmen om att skaffa sig en egen bostad.
            </seg>
            <seg n="82da8c19">
              Mycket bra är också den satsning som görs för att förbättra tillämpningen
              av plan- och bygglagen hos berörda myndigheter och Boverket. Det
              är en viktig insats, har det visat sig, eftersom det på många
              håll fortfarande är så att regelverket i plan- och bygglagen inte
              följs fullt ut. Jag tror att denna kompetensutveckling är mycket
              viktig. Även den informationsportal om boendefrågor som Boverket
              får i uppdrag att upprätta är ett stort steg framåt. Denna portal
              kommer att göra det lättare för bostadskonsumenterna att veta
              vilka regler som gäller för att hyra eller köpa en bostad. Det
              är ett stort steg att ta, antingen man just ska flytta hemifrån
              eller om man ska köpa sig en bostad. Att skapa en portal där samtliga
              boendefrågor finns samlade tror jag kommer att ge stora förenklingar
              för individen.
            </seg>
            <seg n="80d0762f">
              Herr talman! Sverige har under en lång följd av år haft bostadsbrist.
              Det har byggts för lite. Under de senaste åren har byggandet ökat.
              Dock ligger byggandet i Sverige på en låg nivå i jämförelse med
              andra europeiska länder. I Sverige byggs det för ca 3 procent
              av bnp, jämfört med våra grannländer som bygger för 6 procent
              av bnp. Bostadspolitiken har så länge jag har hållit på med den
              präglats av diskussioner om bostadsbrist, svarthandel och olaglig
              andrahandsuthyrning. Från alliansens sida vill vi komma åt dessa
              problem.
            </seg>
            <seg n="de99fe27">
              Frågan om nyproduktion och byggande är den fråga som är av största
              vikt för att unga ska kunna flytta hemifrån, för att människor
              ska kunna flytta till ett nytt jobb och för att vi ska ha en bra
              rörlighet på bostadsmarknaden. Därför ser vi i alliansen långsiktighet
              när det gäller lagar och regelverk som en av de viktigaste frågorna
              under denna mandatperiod. Bygg- och fastighetsbranschen måste
              stå på egna ben genom att vi förbättrar villkor för byggande och
              ägande, genom ökad konkurrens och genom bättre effektivitets-
              och produktivitetsutveckling inom branscherna.
            </seg>
            <seg n="10b94448">
              De stora utmaningarna är för tillfället en överhettad byggsektor
              där de allra flesta byggföretag inte hittar arbetskraft och där
              priset på byggmaterial har rusat i höjden. Ytterligare orosmoment
              är fallande fastighetspriser och den internationella oron på finansmarknaden.
              Detta tillsammans med ökade räntenivåer skapar naturligtvis en
              viss avmattning av nyproduktionen. Dock vill jag här i kammaren
              fastslå att nivåerna är fortsatt höga. Prognoser visar på nyproduktion
              på runt 30 000 lägenheter. Siffran är inte lika hög som prognoserna
              visade tidigare i år, men det är dock en hög nivå. Prognoserna
              för 2008 ser även de fortsatt bra ut, även om de inte heller ser
              lika bra ut som de gjorde tidigare i år. Dessa prognoser finns
              oberoende av vad oppositionens företrädare har sagt här tidigare
              i dag.
            </seg>
            <seg n="cb377582">
              Från oppositionen hör vi olika förslag om produktionsstöd till
              en välmående byggsektor med höga vinster, något som vi starkt
              motsätter oss. Oppositionen vill lösa problemen med samma medel
              som så tydligt visat ett misslyckande. När vi övertog regeringsmakten
              stod nästan 200 000 människor i bostadskö i Helsingfors. Det var
              bostadsbrist i drygt 120 kommuner, där 60 procent av människorna
              bor. Det är ett resultat av den förda politiken den förda politiken
              under väldigt lång tid, egentligen ända sedan andra världskriget.
            </seg>
            <seg n="3ef881ce">
              I stället för att förespråka produktionsstöd anser vi i alliansen
              att om det behövs stöd ska det gå till bostadskonsumenterna som
              behöver det och inte till byggarna. Min förhoppning är att oppositionen
              kan se att tidigare förd bostadspolitik har nått vägs ände och
              att man kunde slopa sina idéer om olika produktionsstöd för att
              tillsammans med alliansen skapa den långsiktighet som branschen
              har efterfrågat. Branschen måste inse att produktionsstöd hör
              forna tider till.
            </seg>
            <seg n="92373aa9">
              Avslutningsvis vill jag framhålla att jag känner tillförsikt
              och väntar med spänning på alla utredningar som ska komma under
              åren framöver. Jag är säker på att alliansens politik kommer att
              lägga grunden för att skapa den långsiktighet och mångfald som
              gör att människor kan bo i den bostad som de känner att de har
              behov av, att unga kan flytta hemifrån och att rörligheten inom
              bostadssektorn kommer att öka allt det som vi i alliansen har
              som mål för bostadspolitiken.
            </seg>
            <seg n="54f7235b">
              Herr talman! Med detta vill jag yrka bifall till utskottets förslag
              och avslag på samtliga reservationer.
            </seg>
          </u>
          <note n="0eb0e927">
            Därutöver pågår utredningar och överväganden om
          </note>
          <note type="speaker" n="55d9286f">
            Anf. 6 CARINA MOBERG (s) replik:
          </note>
          <u who="carina_moberg_6fe786" xml:id="i-d8e2874edf73ad8e-0" n="89668e81" next="i-e771970ea478f683-0">
            <seg n="769239aa">
              Herr talman! Jag vill börja med att korrigera mitt yrkande som
              jag lämnade från talarstolen tidigare. Socialdemokraterna vill
              yrka bifall till reservationerna 1, 4 och 11 och inget annat.
            </seg>
            <seg n="d41147e4">
              Ewa Thalén Finné! Vad du än säger och önskar talar fakta sitt
              tydliga språk. För inte menar du väl att SCB och Boverket ljuger?
              Det byggs för få bostäder och i princip inga hyreslägenheter över
              huvud taget i det här landet. Vilket är ditt och dina borgerliga
              ledamöters recept för att få i gång byggandet av hyreslägenheter
              till rimliga kostnader?
            </seg>
            <seg n="5d48410f">
              Ditt parti och de allra flesta, med undantag för Stureplanscentern,
              säger nej till marknadshyror. Ni säger nej till investeringsstöd.
              För mig återstår egentligen bara ett alternativ, och det måste
              vara någon form av sämre byggda och billigare hus. Vilka skulle
              i så fall få bo i dessa bostäder?
            </seg>
            <seg n="fe9a10dc">
              Kommunerna måste ha en chans att ta sitt bostadsförsörjningsansvar.
              Ni avlövar allmännyttans möjligheter att fungera som ett verktyg
              för kommunerna i det här arbetet. Vad anser du, Ewa Thalén Finné,
              är allmännyttans uppdrag för framtiden? Ska allmännyttan över
              huvud taget få rimliga möjligheter att bygga nya hyreslägenheter
              för att tillgodose kommuninvånarnas behov?
            </seg>
            <seg n="26827d3f">
              Ungdomar är i skriande behov av en bostad. Du har säkert precis
              som jag fått en skrift om unga vuxnas boende från Hyresgästföreningen.
              Där redogörs det klart och tydligt för att det saknas en väldig
              massa, uppemot 200 000, bostäder. Det är hyreslägenheter, bostadsrätter
              och egnahem. Vad är ditt recept för att få i gång byggandet av
              hyreslägenheter?
            </seg>
          </u>
          <note n="fde25a5a">
            Anf. 7 EWA THALÉN FINNÉ (m) replik:
          </note>
          <u who="carina_moberg_6fe786" xml:id="i-e771970ea478f683-0" n="89668e81" prev="i-d8e2874edf73ad8e-0">
            <seg n="7faf8eed">
              Herr talman! Jag kan börja med en kommentar om prognoserna från
              SCB och Boverket. Det var ju det jag försökte säga. Ja, det är
              en sänkning jämfört med till exempel september. Men vi kan bara
              gå ett par år tillbaka i tiden. Det är likväl så att det byggs
              mer under 2007 än det byggdes under 2005 till exempel.
            </seg>
            <seg n="f5498833">
              Jag kan instämma i att det byggs för lite, men det har det gjorts
              under en oerhört lång tid, egentligen sedan slutet av 80-talet.
              Det här är ett stort samhällsproblem. Jag tror att vi alla i grunden
              känner ett stort behov av att öka byggnationen. Det tror jag att
              vi är helt politiskt överens om. Då är frågan: Hur får man till
              det här?
            </seg>
            <seg n="1de5b39a">
              Det enda vi kan konstatera är att man har fört en reglerad bostadspolitik
              egentligen sedan andra världskriget. Under hela denna tid har
              det nästan alltid varit bostadsbrist, svarthandel med hyreskontrakt
              och olovlig andrahandsuthyrning. Därför anser vi att de här bitarna
              inte hjälper.
            </seg>
            <seg n="e362d6ea">
              Vi skulle vilja att man kunde skapa mycket långsiktiga regler.
              Vi har väldigt många utredningar på gång, och jag har stor förhoppning
              om att många av de här utredningarna faktiskt kommer att lösa
              vissa av de här knutarna. En av de väsentligaste är kanske den
              om allmännyttans villkor och hur bruksvärdessystemet ska se ut
              framöver. Där tror jag att man kan göra väldigt mycket.
            </seg>
            <seg n="847992b9">
              Jag kan tycka att det är synd att ni inte kan se att den förda
              politiken inte har löst de här problemen. Ni skulle i stället
              kunna vara beredda på att ta nästa steg och se hur vi får till
              den här långsiktiga framtida bostadspolitiken.
            </seg>
          </u>
          <note type="speaker" n="2b083658">
            Anf. 8 CARINA MOBERG (s) replik:
          </note>
          <u who="carina_moberg_6fe786" xml:id="i-d8e2874edf73ad8e-1" n="89668e81" next="i-e771970ea478f683-1">
            <seg n="db1d9934">
              Herr talman! Men, Ewa Thalén, är inte politik att påverka? Är
              det inte så att man måste vidta vissa åtgärder för att uppnå de
              mål som man ställer upp?
            </seg>
            <seg n="db976667">
              Fakta talar ändå sitt tydliga språk. Hyresrätterna har minskat
              med 60 procent första halvåret. Det är endast ca 2 000 bostäder
              med hyresrätt i flerfamiljshus som har påbörjats under första
              halvåret 2007.
            </seg>
            <seg n="d237151e">
              För att ta ett exempel från dina hemtrakter kan jag säga att
              det är tvärstopp på bostadsproduktionen i Stormalmö. Där minskar
              antalet påbörjade bostäder i flerbostadshus med runt 90 procent
              jämfört med första halvåret 2006. Och, vet du, i hela Skåne har
              det under majaugusti lämnats bygglov för endast tolv bostäder
              i flerbostadshus. Varför är det på detta vis?
            </seg>
            <seg n="7a0c9a4a">
              Du säger att branschen ska ta ett ansvar. Men varför gör de inte
              det? Hur anser Ewa Thalén Finné och Moderaterna att produktionen
              av hyresrätter ska komma i gång så att alla människor som invandrar
              till det här landet och alla ungdomar som står i bostadskö ska
              finna någonstans att bo? Det räcker uppenbarligen inte med att
              avskaffa hela bostadsfinansieringssystemet och att förändra målen.
            </seg>
            <seg n="6436eb23">
              Jag vill veta. Ni säger nej till investeringsstöd. Ni säger nej
              till marknadshyror. Vad är då ert alternativ för att se till att
              det kommer i gång byggnation av fler hyresrätter?
            </seg>
          </u>
          <note n="250d1f96">
            Anf. 9 EWA THALÉN FINNÉ (m) replik:
          </note>
          <u who="carina_moberg_6fe786" xml:id="i-e771970ea478f683-1" n="89668e81" prev="i-d8e2874edf73ad8e-1">
            <seg n="dcd9986f">
              Herr talman! Visst har byggnationen av hyresrätter sjunkit under
              första halvåret i jämförelse med första halvåret året dessförinnan.
              Men mycket av det hänger ihop med att man började bygga sista
              halvåret föregående år. Det är både du och jag väldigt medvetna
              om.
            </seg>
            <seg n="3f93c01e">
              Sedan kommer Carina Moberg in på tvärstoppet i Skåne. Det största
              dilemmat vi har nere i Skåne är bristen på arbetskraft. Har man
              ingen arbetskraft spelar det liksom ingen roll hur mycket övriga
              pengar vi försöker stoppa in i systemet.
            </seg>
            <seg n="15735d37">
              Man kan som en parallell fundera över de investeringsstöd som
              fanns tidigare och titta till exempel på Helsingfors där de här
              investeringsstöden aldrig användes upp. Det är inte så lätt som
              att det byggs om man bara får till mer pengar. Det största dilemmat
              vi har nu är ju arbetskraftsbrist.
            </seg>
            <seg n="66058a1a">
              Därför tror jag att den politik som alliansen generellt sett
              för, som handlar om att öka arbetskraftsutbudet, kommer att vara
              väldigt viktig i de här bitarna. Men jag tror också att lärlingsutbildning
              kan ha en väldigt stor betydelse för att vi ska kunna få fler
              personer inom bostadssektorn.
            </seg>
            <seg n="89cbf232">
              Det intressanta i hela den här diskussionen gäller bristen på
              hyresbostäder. Det är inte en ny brist. Den fanns när vi tillträdde.
              Den fanns när jag började med bostadspolitik i slutet av 90-talet.
              Den fanns även innan dess. Diskussionen om att vi har haft för
              lite hyresbostäder är inte ny, utan den har funnits så länge jag
              egentligen kan minnas.
            </seg>
          </u>
          <note type="speaker" n="70399ba4">
            Anf. 10 EGON FRID (v) replik:
          </note>
          <u who="egon_frid_85d7bf" xml:id="i-45f9c90bc9814c03-0" n="2613a378" next="i-8744f0715d056356-0">
            <seg n="8274414b">
              Herr talman! Jag vill anknyta till Carina Mobergs replik. I de
              bostadspolitiska målen, som regeringen nu förändrar, handlar det
              mycket om efterfrågan och behov. Det handlar om en efterfrågestyrd
              bostadspolitik kontra en behovsstyrd bostadspolitik, även om regeringen
              försöker göra gällande att man värnar båda delarna.
            </seg>
            <seg n="e5fdaa49">
              Ewa får här vara ställföreträdande bostadsminister när Mats Odell
              så olyckligt är upptagen med ett regeringssammanträde. Vi hoppas
              att han ändå hade avsett att komma hit, men Ewa får vara ställföreträdande
              bostadsminister. Är det inte märkligt att det är en så kraftig
              nedgång i bostadsproduktionen och bostadsbyggandet när vi har
              en av de mest extrema högkonjunkturerna, som är positivt för samhället
              och har gett en ökad sysselsättning?
            </seg>
            <seg n="2d28d4aa">
              Ewa sade förut att det byggdes mindre 2005, men även 2005 byggdes
              det mer lägenheter än vad det ser ut att byggas 2007 och vad det
              också har planerats för 2008.
            </seg>
            <seg n="ec318be9">
              Det som höjde siffrorna var ju faktiskt de så kallade Odellplattorna,
              som skapades i slutet av förra året när investeringsstödet fanns
              kvar. Det höjde statistiken även för 2007. Men det faktiska utfallet
              av den ändrade bostadspolitiken är en sänkt bostadsproduktion.
              Regeringen pratar om långsiktiga förutsättningar för bostadspolitiken.
              Man har regerat i snart 1 ½ år och ska ta ansvar för politiken
              och inte skylla på tidigare tillkortakommanden. Är det då inte
              märkligt att vi ändå ser ett kraftigt minskat bostadsbyggande?
            </seg>
          </u>
          <note n="485f128a">
            Anf. 11 EWA THALÉN FINNÉ (m) replik:
          </note>
          <u who="egon_frid_85d7bf" xml:id="i-8744f0715d056356-0" n="2613a378" prev="i-45f9c90bc9814c03-0">
            <seg n="c8504c1d">
              Herr talman! Först vill jag tacka för att jag får vara ställföreträdande
              minister.
            </seg>
            <seg n="2e6cf730">
              När det gäller målen ser man hur olika syn vi emellanåt har på
              människor. Jag tror, från mitt perspektiv, på människor. Jag tror
              på att människor vet vad de vill och vad de har för behov. Jag
              tror på att de också kan driva de teserna och frågorna, så för
              mig är målet bra. Vi renodlar målet. Det tidigare bostadspolitiska
              målet innehöll allting. Jag tror att det är bättre att renodla
              mål, för då är det lättare att både bryta ned dem och följa upp
              dem.
            </seg>
            <seg n="b97b01a5">
              Man kan tycka att det är märkligt med ett minskat byggande. Dilemmat
              är möjligtvis att det byggs väldigt mycket annat. Vi har investeringar
              i infrastruktur, inte så stora som jag tror att väldigt många
              av oss, till exempel Jan, skulle vilja ha i olika delar av landet.
              Detta drar arbetskraft.
            </seg>
            <seg n="1635a283">
              I Skåne, som jag möjligen kan lite bättre än andra delar av landet,
              har vi två jättestora projekt. Vi har Citytunneln, och vi har
              Hallandsåstunneln. Detta skapar naturligtvis en oerhörd efterfrågan
              på arbetskraft. Det stora dilemmat är egentligen att väldigt många
              av de unga som fanns inom byggbranschen försvann till andra branscher
              när hela byggsektorn föll samman i början av 90-talet. Dem har
              branschen inte lyckats locka tillbaka.
            </seg>
            <seg n="c847c456">
              Frågan om hur vi ska få fler att arbeta i byggbranschen är oerhört
              väsentlig. Här har vi alltså ett av de största problemen för att
              upprätthålla byggandet.
            </seg>
          </u>
          <note type="speaker" n="1c86d55f">
            Anf. 12 EGON FRID (v) replik:
          </note>
          <u who="egon_frid_85d7bf" xml:id="i-45f9c90bc9814c03-1" n="2613a378" next="i-8744f0715d056356-1">
            <seg n="4b7d763b">
              Herr talman! Ewa hänvisar till allting när det gäller att försvara
              varför det inte byggs tillräckligt mycket lägenheter, men vill
              inte hänvisa till ett brett mål för bostadspolitiken för att åstadkomma
              fler lägenheter och hyresrätter.
            </seg>
            <seg n="bb88c9b8">
              Jag känner också mycket väl till de behov många människor har.
              Är det inte så, Ewa, att rätten till en bostad är en förutsättning
              för friheten att kunna välja en hyresrätt? Många människor önskar
              och behöver en lägenhet och avser att välja detta den dagen det
              finns. Problemet är att denna önskan stoppas av regeringens politik.
              Man är inte förmögen att föra en bostadspolitik som tillgodoser
              behov och efterfrågan.
            </seg>
            <seg n="3ab7de25">
              En alltför efterfrågestyrd hyres- och bostadsmarknad leder till
              att de grupper som har de stora behoven hamnar ännu längre bak
              i bostadskön. Det visar om inte annat det senaste brevet från
              Sveriges socialchefer. Man skriver: Ge alla lika möjligheter till
              en bostad! Samhället har ansvar för allas rätt till en god bostad
              med rimlig hyra. Bostadspolitiken måste bedrivas så att alla människor
              ges lika möjligheter till detta. Så är fallet inte i dag.
            </seg>
            <seg n="8b3024f0">
              Sveriges socialchefer reagerar nu, och det är jättepositivt.
              De visar på att hemlösheten och människor utan bostad i Sverige
              ökar trots regeringens ambitioner att även rikta insatser mot
              behovsgrupperna. Man klarar inte ens detta. Är inte det ett underkännande
              av regeringens bostadspolitik?
            </seg>
          </u>
          <note n="d9435f5c">
            Anf. 13 EWA THALÉN FINNÉ (m) replik:
          </note>
          <u who="egon_frid_85d7bf" xml:id="i-8744f0715d056356-1" n="2613a378" prev="i-45f9c90bc9814c03-1">
            <seg n="cc9ea7c5">
              Herr talman! En reflexion vi kan göra tillsammans är väl att
              oavsett hur tjusigt formulerade mål vi har så bygger inte det
              några bostäder. Vad som krävs är i stället att man försöker skapa
              en långsiktighet. Det är oerhört viktigt att öka konkurrensen
              men också att se över hur vi får fler att till exempel vilja förvalta
              och bygga hyresrätter. Det är en oerhört stor fråga, och där tror
              jag att flera av utredningarna, bland annat om allmännyttans villkor
              och om hyressättning, är oerhört väsentliga.
            </seg>
            <seg n="bc03eaf4">
              Vi har också väldigt mycket på gång. Man jobbar med väldigt många
              utredningar, men självklart hinner man på ett år inte genomföra
              allt man vill. Det är lättare i opposition, har jag lärt mig.
              Då inträffar ju det man vill dagen efter. Men när man har regeringsmakten
              måste frågorna utredas, och det är också en process.
            </seg>
            <seg n="0a11b284">
              Vissa av utredningarna sattes i gång av tidigare regering, och
              vissa har vi gett tilläggsdirektiv till. När regelverken kommer
              på plats tror jag att en hel del kommer att vända.
            </seg>
            <seg n="4e802d5b">
              Men visst kan man känna oro över arbetskraftsbristen. Man kan
              känna oro över den internationella finansmarknaden. Det finns
              många orosmoln, och jag tror att vi alla kan vara överens om att
              det inte är något vi riktigt kan styra härifrån. Viktigt är ändå
              att vi har stabila statsfinanser och att vi har fokus på att få
              fler i arbete. Jag tror att det är grunden också för en väl fungerande
              bostadssektor.
            </seg>
          </u>
          <note type="speaker" n="f05613ea">
            Anf. 14 JAN LINDHOLM (mp) replik:
          </note>
          <u who="jan_lindholm_8746bf" xml:id="i-0f515247d90dabc0-1" n="a35b1451" next="i-bcf4d7ce395a476f-1">
            <seg n="9cb5f73e">
              Herr talman! Ewa Thalén Finné har alldeles rätt när hon säger
              att jag väldigt gärna skulle se att betydligt större resurser
              avsattes för byggande inom infrastrukturområdet, till exempel
              dubbelspåret mellan Falun och Borlänge.
            </seg>
            <seg n="cba2afee">
              Men det märkliga är att Ewa Thalén Finné samtidigt inte verkar
              ha tilltro till marknaden. Uppenbarligen är det så att man från
              majoriteten inte tror att vi får fler jobb och mer produktion
              inom områden som samhället skjuter till mer resurser till. Det
              är lite konstigt och svårt att förstå. Man brukar ändå tro på
              det här med efterfrågan och tillgång.
            </seg>
            <seg n="1bfba01a">
              Jag begärde replik framför allt för att Ewa Thalén Finné pratar
              mycket om långsiktighet. Jag tycker att det är viktigt, och jag
              skulle vilja fråga: Hur arbetar ni för att uppnå det? Som jag
              försökte beskriva i mitt anförande upplever jag att alliansregeringen
              inte har dragit ett enda strå till stacken för att försöka åstadkomma
              någon form av långsiktighet. Jag har inte sett några som helst
              försök i utskottets arbete under det här dryga året till att försöka
              åstadkomma något beslut som har stöd av en bredare majoritet än
              den som finns representerad i regeringen. Lyckas man inte med
              det är det svårt att uppnå någon form av långsiktighet.
            </seg>
            <seg n="f33e8a26">
              Min andra fråga handlar om målformuleringen, där jag tycker att
              det är beklagligt att man inte ser skillnaden mellan efterfrågan
              och behov. Jag skulle vilja fråga: På vilket sätt ska dessa behov
              kanaliseras? På vilket sätt ska marknaden se behoven som ni påstår
              bara uppstår? Politik brukar ju vara att försöka åstadkomma något.
            </seg>
          </u>
          <note n="56be035f">
            Anf. 15 EWA THALÉN FINNÉ (m) replik:
          </note>
          <u who="jan_lindholm_8746bf" xml:id="i-bcf4d7ce395a476f-1" n="a35b1451" prev="i-0f515247d90dabc0-1">
            <seg n="89769a73">
              Herr talman! Hur ska vi uppnå långsiktighet? Jag skulle vilja
              säga att det mycket hänger på oppositionen och dess vilja att
              faktiskt sätta sig ned och diskutera. Om jag får rekapitulera
              till förra mandatperioden bad alliansens ledamöter faktiskt Mona
              Sahlin, som då var bostadsminister, om att man skulle sätta sig
              ned tillsammans och titta på en framtida bostadsfinansiering.
              Men någon sådan inbjudan kom aldrig.
            </seg>
            <seg n="5fc40c4d">
              Jag skulle önska att oppositionen i dagsläget kunde säga: Ja,
              vi kan titta på förutsättningarna.
            </seg>
            <seg n="185c7c41">
              Vi är mycket kritiska till produktionsstödet, som vi anser går
              ned i fickorna på byggbolagen, som faktiskt gör oerhört stora
              vinster. Det är inte en lösning för oss.
            </seg>
            <seg n="5c396456">
              Men det kan finnas andra bitar att titta över beskattning, neutralitet,
              bokföringsregler, beskattningsregler och oerhört många andra.
              Vi har också det här med övriga och ytterligare förenklingar i
              plan- och bygglagen, strandskyddsbestämmelserna, hyreslagen och
              allmännyttans villkor. Här kommer mycket som är grunden för hur
              vi skapar långsiktighet. Jag kan bara hoppas att vi på det sättet
              kan nå bredare överenskommelser. Det tror jag vore viktigt.
            </seg>
          </u>
          <note type="speaker" n="54e170a7">
            Anf. 16 JAN LINDHOLM (mp) replik:
          </note>
          <u who="jan_lindholm_8746bf" xml:id="i-0f515247d90dabc0-2" n="a35b1451" next="i-bcf4d7ce395a476f-2">
            <seg n="7be3c405">
              Herr talman! Jag tar det till mig, och hoppas att våra motioner
              fortsättningsvis inte ska bli lika brutalt avslagna. Jag tycker
              att vi i våra motioner försöker formulera just det öppna erbjudandet
              till att hitta lösningar. Vi försöker inte i våra motioner att
              göra några konkreta inlåsningar och säga att det måste gå till
              på ett visst sätt för att man ska uppnå målen. Vi försöker i stället
              formulera de mål vi skulle önska att vi kunde hitta nya vägar
              för att nå.
            </seg>
            <seg n="b8960ef4">
              Det här låter bra. Vi får hoppas på en förändring så att vi får
              en dialog som kan leda till bredare lösningar.
            </seg>
            <seg n="51ec03f3">
              Den andra delen jag skulle vilja fråga om handlar om politikens
              innehåll på bostadsområdet. Jag tycker att det är helt rätt generellt
              sett att regeringen alltid tar ett ansvar för att se till att
              vi har fungerande marknader helt enkelt en fungerande rättsstat.
              Den delen vänder jag mig absolut inte emot.
            </seg>
            <seg n="d6ec3d9c">
              Men det jag tycker är knepigt är att man påstår att bara för
              att man har en fungerande marknad ska bostadskonsumenterna mötas
              av ett utbud som representerar det behov de har. Det är egentligen
              däremellan bostadspolitiken kommer in. Hur ser vi till att bostadskonsumenterna
              kan efterfråga det de har behov av? Det är det jag är nyfiken
              på. Hur ska ni från alliansregeringens och majoritetens sida se
              till att människor får de möjligheterna? Det är där olika verktyg
              kommer till. Vi ska se till att vi från politikens sida har prioriterat
              områden.
            </seg>
            <seg n="4b9bc105">
              Vi har jobbat med att försöka förbättra tillgängligheten. Ni
              avslår till exempel hissbidraget, som är ett tydligt behov som
              konsumenterna i större utsträckning har nu när vi får en större
              andel äldre människor som ska bo kvar i sina bostäder. Det är
              det här området det gäller. Jag skulle vilja få er att prata om
              glappet mellan efterfrågan och behov. Hur löser ni det?
            </seg>
          </u>
          <note n="a7e26fb5">
            Anf. 17 EWA THALÉN FINNÉ (m) replik:
          </note>
          <u who="jan_lindholm_8746bf" xml:id="i-bcf4d7ce395a476f-2" n="a35b1451" prev="i-0f515247d90dabc0-2">
            <seg n="939bcc98">
              Herr talman! Ja, hur ska vi se behoven? Det är en oerhört viktig
              fråga. Vi kan se problem. Vi kan se att hemlösheten är stor och
              har varit det under många år. I grunden är det en skam för ett
              samhälle att ha hemlösa människor. Vi har både gruppen som är
              hemlös men som har någonstans att bo och den kanske mest utsatta
              gruppen, det vill säga den som är totalt bostadslös.
            </seg>
            <seg n="00a57018">
              Detta är ett oerhört stor problem, men man sitter nu och jobbar
              med en strategi. I dagsläget vet jag inte vad den kommer att landa
              i, men jag tycker att den är viktig. Detta ligger i och för sig
              inte på vårt utskottsområde.
            </seg>
            <seg n="19b71427">
              Vi har också bostadsbidragen, som inte heller ligger på vårt
              utskottsområde. Men det är ett sätt att lyfta upp människor med
              lägre inkomst för att de ska kunna efterfråga en hyresbostad.
            </seg>
            <seg n="d02694fb">
              Vi har nu öppnat för hyresgarantier. Jag tror att det kan vara
              viktigt. Förvärvsgarantierna är en bit. Det kanske kan komma fler
              bitar i verktygslådan som jag inte kan sia om i dagsläget. Självfallet
              måste man se behoven. Men vår utgångspunkt är att vi tycker att
              stödet ska riktas mot den enskilde. Vi vill inte ha det generella
              produktionsstödet, som vi tycker har styrt fel.
            </seg>
            <seg n="61c19b69">
              Jag kan göra en reflexion. Jag känner till ett område i Skåne
              där man byggde hyresrätter i varierande storlek från ettor till
              femmor. När investeringsbidraget kom slutade man med det. Nu har
              man bara byggt tvåor. Först och främst blir det ju ett hus med
              bara exakt samma sorts människor oftast yngre. Det tycker jag
              är synd. Jag tycker om när man kan bygga hus med ettor, femmor,
              tvåor och treor. Då blandar man också dem som bor i huset.
            </seg>
            <seg n="56b1d52c">
              Jag tror att vi ska se behoven utifrån den enskilde individen.
              Vi ska stödja dem som behöver stödjas i stället för att ge ett
              generellt produktionsstöd till byggföretag.
            </seg>
          </u>
          <note type="speaker" n="438e89de">
            Anf. 18 LENNART PETTERSSON (c):
          </note>
          <u who="lennart_pettersson_9f009e" xml:id="i-5c3b6eea81c19125-0" n="7cb852d0">
            <seg n="3fa4fc49">
              Herr talman! Jag tänker uppehålla mig vid bostadspolitiken, och
              överlåter avsnittet om konsumentfrågorna till min kollega Maria
              Kornevik Jakobsson som återkommer senare i debatten.
            </seg>
            <seg n="8d5c1ca5">
              Alliansens budgetförslag innehåller inte några dramatiska förändringar,
              utan kan ses som en förädlad upplaga av innevarande års budget.
            </seg>
            <seg n="bf2bee4e">
              Visst har de bostadspolitiska målen förändrats, men att konsumenternas
              efterfrågan ska mötas av ett utbud som motsvarar behoven är väl
              enbart positivt för dem som söker bostad.
            </seg>
            <seg n="b322a392">
              Det andra målet om en ändamålsenlig samhällsplanering, ett hållbart
              samhällsbyggande och en god hushållning bejakas också med all
              säkerhet av allmänheten.
            </seg>
            <seg n="dcd67f59">
              Det är relativt dyrt att bygga i Sverige i dag. Detta beror på
              olika saker. Men hög kvalitet på material, många byggfel, dålig
              konkurrens, höga markpriser, överklaganden med mera bidrar till
              att dra upp kostnadsläget. Trots det är byggmarknaden överhettad
              i större delen av Sverige, och vi ser inga skäl att gå in med
              skattesubventioner som såväl Socialdemokraterna som Vänsterpartiet
              vill.
            </seg>
            <seg n="c364d442">
              Det är orimligt att slussa in mer pengar i en bransch som går
              för högtryck, med ett förhållandevis högt löneläge och bra vinster
              i företagen. Det är inte där vi ska lägga skattepengarna. Vi får
              inte fler byggföretag och inte heller fler byggnadsarbetare och
              andra hantverkare genom subventioner.
            </seg>
            <seg n="f70aa03b">
              Vi behöver däremot skapa fler utbildningsplatser, och vi behöver
              uppenbarligen också öka arbetskraftsinvandringen på liknande sätt
              som i Norge. 8 000 sökande till 5 000 platser på gymnasiets byggprogram
              visar på ett stort intresse, och branschen bör sätta sig ned tillsammans
              med skolan och försöka hitta bra lösningar. Inte minst med tanke
              på det stora antalet pensioneringar vi ser framför oss är det
              viktigt att redan nu börja fylla upp de kommande luckorna.
            </seg>
            <seg n="15028a8e">
              Herr talman! För att travestera Hasse Alfredson: Nu ska jag berätta
              vad Centerpartiet och alliansen tycker om hyresrätten. Om hyresrätten
              tycker vi!
            </seg>
            <seg n="037c9f62">
              Den är en synnerligen viktig boendeform för att samhället ska
              fungera. Den är användbar för alla. Det är smidigt att flytta
              in i och ur en hyreslägenhet. Det är bekvämt att få fullservice
              i sitt boende. Den skapar också möjlighet till en rörligare arbetsmarknad.
              Inget av detta strider mot vår politik, och följaktligen bejakar
              vi också hyresrätten.
            </seg>
            <seg n="2bf32956">
              Däremot finns det skäl att se över hyreslagstiftningen men inte
              att ta bort den. Det ska finnas tydliga spelregler. Det gäller
              även för den nya boendeformen, ägarlägenheter, som alliansen planerar
              för.
            </seg>
            <seg n="8acbd826">
              När det gäller planering av nya bostäder vill jag flagga för
              propositionen om den nya strandskyddslagen som beräknas komma
              under nästa år liksom för den stora översynen av plan- och bygglagen
              som beräknas mynna ut i en proposition 2009. Båda dessa förändringar
              kommer förhoppningsvis att underlätta byggnationen i form av enklare,
              mer tillåtande lagstiftning i både stort och smått och möjlighet
              att skapa fler attraktiva bostadsområden men ändå inom ramen för
              såväl nationella, regionala som lokala miljömål och andra intressen.
            </seg>
            <seg n="0a399488">
              Herr talman! Vad kan då sägas om förslagen från oppositionen?
            </seg>
            <seg n="081d8351">
              I Socialdemokraternas budget är väl det mest anmärkningsvärda
              att de går ut och säger att de ska satsa 15 miljarder på att förnya
              och utveckla miljonprogramsområdena. Detta är att betrakta som
              vilseledande reklam. Det är nämligen enbart en tredjedel som ska
              tas från statskassan. Resterande ska kommuner och näringslivet
              stå för. Dessutom är det enbart 500 miljoner kronor som avser
              denna mandatperiod, och då först år 2010. 3 procent är alltså
              finansierat, och 97 procent återstår. Med andra ord drar sig inte
              Socialdemokraterna för att föra de boende i miljonprogrammet bakom
              ljuset i sin marknadsföring.
            </seg>
            <seg n="d22eb87a">
              En lite långsammare avtrappning av räntebidragen under 2008 och
              2009 är mer ett spel för galleriet eftersom även Socialdemokraterna
              har stått bakom avvecklingen.
            </seg>
            <seg n="46746dfc">
              Dessutom vill s anslå 250 miljoner i investeringsbidrag, och
              detta belopp kommer utan behovsprövning och nästan utan undantag
              att hamna hos byggföretagen och hos dem som har en god ekonomi.
              För att använda Socialdemokraternas egna modeord för närvarande:
              Det är en djupt oansvarig och orättvis politik som Socialdemokraterna
              bedriver.
            </seg>
            <seg n="73e7681e">
              I Vänsterpartiets budgetmotion finns ett märkligt förslag om
              en statlig bostadsfond. De skriver i motionen: Fonden tillförs
              årligen 10 miljarder kronor, via lån som tas upp av Riksgäldskontoret
              med en avskrivningstid på 30 år. Fonden hanteras därmed utanför
              statsbudgeten.
            </seg>
            <seg n="75ecb420">
              Jag vet inte om Egon Frid som undertecknare av motionen kan förklara
              den efterföljande tabellen, men jag förstår den i varje fall inte.
              Där står att 2009 ger förslaget ett budgetunderskott på 10 miljarder.
              Hur kan ett upplånat belopp ge ett budgetunderskott när fonden
              hanteras utanför statsbudgeten?
            </seg>
            <seg n="0c6e17ef">
              Till sist är det Miljöpartiet, som i stort sett överens med alliansen
              om de ekonomiska förutsättningarna för bostadspolitiken, och det
              känns bra. Men en sakupplysning: Det finns inget förslag i vår
              budget om att avveckla radonbidraget. Därför undrar jag varför
              Miljöpartiet i motion C369 föreslår att riksdagen tillkännager
              vad som anförts i motionen om att avveckla stödet till åtgärder
              mot radon i bostäder.
            </seg>
          </u>
          <note n="91bc9b8d">
            Till sist, herr talman, vill jag yrka bifall till utskottets
            förslag till beslut.
          </note>
          <note type="speaker" n="d2f6e8b8">
            Anf. 19 LARS TYSKLIND (fp):
          </note>
          <u who="lars_tysklind_52dd95" xml:id="i-91905ece21555439-0" n="31fc4d79">
            <seg n="b6649e84">
              Herr talman! Jag vill som vanligt yrka bifall till förslaget
              i betänkandet i dess helhet och avslag på samtliga motioner.
            </seg>
            <seg n="70271b60">
              Jag vill också instämma i allt som mina allianskolleger har framfört
              i de två tidigare anförandena.
            </seg>
            <seg n="d3a2e33a">
              Rent generellt kan man säga att även detta budgetförslag precis
              som Lennart Pettersson säger kan man se det som en förädling i
              mycket präglas av den nya syn på bostadspolitiken som Folkpartiet
              och övriga i alliansen står för. Men det är också viktigt att
              man i sammanhanget ser helheten i alliansregeringens politik.
            </seg>
            <seg n="0b82b140">
              När regeringen sedan maktskiftet 2006 fört en konsekvent politik
              för fler i arbete innebär det naturligtvis också att människor
              får större valfrihet att efterfråga de bostäder de verkligen vill
              ha.
            </seg>
            <seg n="c3c9b610">
              Vad är då politikens roll? Det har diskuterats mycket om politikens
              roll. Det handlar om att skapa förutsättningar för en bygg- och
              bostadsmarknad med långsiktiga spelregler som fungerar utan subventioner.
              Det ska vara en politik utan produktionsstöd, där man i stället
              vrider över politiken mot den enskilde bostadskonsumenten. Då
              är det ökad valfrihet och ökade möjligheter att efterfråga bostäder
              i alla typer av upplåtelseformer som står i fokus.
            </seg>
            <seg n="55545ab3">
              I det sammanhanget kan jag nämna att vi förhoppningsvis har ytterligare
              en upplåtelseform att välja inom en snar framtid, nämligen ägarlägenheter.
            </seg>
            <seg n="6e00145d">
              Folkpartiets linje har varit, i alla fall så länge jag minns
              och har varit med i bostadspolitiken, att man ska ha sin utgångspunkt
              i den enskilde bostadskonsumenten. Jag utgår från att det är en
              väldigt liberal grundtanke.
            </seg>
            <seg n="7abc909d">
              De nya mål för bostadsfrågor och samhällsbyggande som nu föreslås
              ligger helt i linje med detta. Redan när dagens mål beslutades
              hösten 2005 framförde vi från Folkpartiets sida att det bostadspolitiska
              målet skulle ha en tydligare fokusering på rena bostadsfrågor
              och då utgå från den enskilde bostadskonsumenten för att egenmakten
              skulle kunna stärkas. Det föreslagna målet uppfyller väl dessa
              kriterier.
            </seg>
            <seg n="03807a7e">
              Den logiska följden blir då, som nu föreslås, att man har ett
              separat mål för samhällsbyggande som lägger fast ett långsiktigt
              hållbart samhällsbyggande med ekologiska, sociala och ekonomiska
              dimensioner.
            </seg>
            <seg n="7040dabe">
              Den här uppdelningen, när man ser på bostadsfrågor, ger tydligare
              inriktning och underlättar uppföljning genom utveckling av mätbara
              indikatorer. Man kan inte ha det så som bland andra Ewa Thalén
              Finné sade förut, att ett mål innefattar allt. Då blir det väldigt
              svårt att mäta resultatet och måluppfyllelsen.
            </seg>
            <seg n="a66b221e">
              När jag då läser den samlade oppositionens reservation kring
              det bostadspolitiska målet kan jag inte låta bli att citera en
              mening i det sista stycket: Den nuvarande bostadspolitiken för
              allt längre bort från det hittillsvarande bostadspolitiska målet
              och leder i stället till ökad bostadsbrist, trångboddhet och social
              segregation.
            </seg>
            <seg n="ca6f5e4a">
              Det är nog lite paradoxalt och märkligt, men det är, med facit
              i hand, detta som den nya politiken ska avhjälpa. Den socialdemokratiska
              politiken ledde till att vi fick bostadsbrist och social segregation.
              Samtidigt kan man kanske här se en stor skillnad i politiken,
              att det finns en ideologisk dimension i detta.
            </seg>
            <seg n="eec30c33">
              Herr talman! Om jag skulle drista mig till en liten reflexion
              kring oppositionens förslag om ändrade anslag kan jag göra några
              grundläggande konstateranden.
            </seg>
            <seg n="a7301767">
              För det första spretar förslagen väldigt mycket, och man kan
              inte riktigt se samsynen.
            </seg>
            <seg n="90ca2016">
              För det andra motverkar de konkreta förslag som läggs en politik
              som ger de långsiktiga regler som vi arbetar väldigt hårt för
              och som jag personligen och alliansen tror är en förutsättning
              för att få en bostadsmarknad på lång sikt i balans.
            </seg>
            <seg n="a189be34">
              Herr talman! Jag vill också drista mig till att göra några mer
              detaljerade kommentarer kring vissa anslag i sammanhanget. Jag
              börjar med anslaget till Boverket. Det kan där ses som att man
              avsätter 10 miljoner kronor till kunskapshöjning och information
              om plan- och bygglagen, när det gäller framför allt hur plan-
              och bygglagen tillämpas och att den tillämpas lika över landet.
            </seg>
            <seg n="fd33bd31">
              Det kan synas som en liten satsning, men jag tror att det är
              en oerhört kostnadseffektiv satsning för att gynna bostadsmarknaden
              och även näringslivet i övrigt. När det gäller plan- och bygglagen
              det diskuterade vi för en eller två veckor sedan tror jag att
              själva lagstiftningen nog är det mindre problemet. Tillämpningen
              är det större problemet.
            </seg>
            <seg n="eae8cf0e">
              Sedan är det en annan sak som även kommer att ligga på Boverket,
              som togs upp tidigare, och det är en samlad informationsportal
              om byggande, boende och inomhusmiljö. Där tycker jag att det finns
              en stark koppling till det som även finns med i detta betänkande
              kring konsumentpolitiken. Just genom att stärka konsumenterna
              ger man dem makt och möjlighet att göra aktiva val. Det är konsumentmakten
              som ska utnyttjas i det sammanhanget.
            </seg>
            <seg n="2691f57a">
              Även om man nu kan säga att ramarna är tagna vill jag titta på
              de förslag som föreligger från Vänsterpartiet om bland annat sanering
              av förorenad mark och satsning på passivhus. Det är viktiga frågor.
            </seg>
            <seg n="5fbb5a13">
              Om man ser på passivhus och energianvändning kan man konstatera
              att det egentligen är lite konstigt att det inte byggs fler passivhus.
              Även om det är en väldigt stark utveckling när det gäller passivhus
              just nu är energibesparingen i ett passivhus så stor att den från
              första dagen betalar den ökade kostnaden för att bygga ett passivhus.
            </seg>
            <seg n="b23d0ad8">
              Regeringen har inte lämnat detta helt därhän. Energimyndigheten
              har ett program för passivhus och lågenergihus och arbetar med
              de här frågorna. Det uppfyller egentligen det som efterfrågas
              här. Jag tror att det är en väldigt dålig politik att splittra
              upp den här frågan. Nu har Energimyndigheten hand om frågan, och
              det är viktigt att få ned energiåtgången i bostadsbeståndet.
            </seg>
            <seg n="0b7a43b4">
              Även när det gäller förorenade områden finns det ett anslag på
              ett annat ställe i budgeten, under Miljö och naturvård. Jag tror
              att det till och med står i motionen att det finns ett sådant
              men att det inte är inriktat på bostäder. Men det utesluter inte
              bostäder.
            </seg>
            <seg n="7908d35f">
              Dessutom tror jag att det var ett viktigt beslut vi fattade här,
              när vi diskuterade just förändringarna i plan- och bygglagen,
              om att man kunde villkora detaljplaner. I och med att man kan
              villkora detaljplaner vet exploatören att det finns ett ekonomiskt
              värde i marken som är garanterat när man har utfört arbete för
              att åtgärda den förorenade marken.
            </seg>
            <seg n="e4753929">
              En annan viktig sak som är strikt kopplad till detta är att vi
              nu satsar på den enskilde individen i stället för att ha produktionsstöd.
              Det kan man koppla ihop med Statens bostadsnämnds område. Det
              är både det som infördes redan den 1 juli 2007 med hyresgarantier
              och det som nu kommer från den 1 mars 2008 med förvärvsgarantier.
            </seg>
            <seg n="7a3759fd">
              Det finns en invändning i en reservation från Socialdemokraterna
              att systemet skulle medföra risk att man hamnar i ekonomiskt dilemma.
              Det är naturligtvis inte alls avsikten. Det står tydligt i betänkandet
              från utskottsmajoriteten att sedvanlig kreditprövning gäller.
              En sådan här förvärvsgaranti ges inte till människor som inte
              anses ha betalningsförmåga.
            </seg>
            <seg n="65c0fd5b">
              Precis som det har sagts här tidigare är det andra hinder man
              vill ta bort med förvärvsgarantin. Man kanske inte har en bra
              kredithistoria eller bara tillfälligt arbete. I dag är det ganska
              vanligt att man går från det ena projektarbetet till det andra.
              Begreppet fast anställning har kanske fått en helt annan betydelse
              i dag. Det är det problemet som förvärvsgarantin ska lösa. Dessutom
              är det en långsiktig garanti man kan få, så den risken finns inte
              inbyggd. Jag tycker att reservationen i princip är tillgodosedd
              i hela systemet.
            </seg>
            <seg n="532e4344">
              Systemet med hyresgarantier går via kommunerna och är redan i
              gång. Det har samma syfte, fast mot hyresbostäder i stället.
            </seg>
            <seg n="17fa49ad">
              När det gäller nya anslag känns det som ett sus av det förgångna
              när Socialdemokraterna föreslår ytterligare ett investeringsstöd.
              Nu gäller det miljövänliga, billiga bostäder. Det låter mycket
              bra, både billiga och miljövänliga. Vi har nog ingen motstående
              åsikt; det är en bra målsättning i sig.
            </seg>
            <seg n="d6d686d9">
              Men att försöka lösa dagens problem genom att ta fram de gamla
              medicinerna tror vi från alliansens sida inte är någon som helst
              bra väg att gå. Vi måste vara medvetna om att vi har facit på
              den typen av politik där man har använt investeringsstöd och investeringsstimulans.
              Precis som Lennart Pettersson uttryckte förut har det också visat
              sig vara mycket kostnadsdrivande.
            </seg>
            <seg n="2881ea92">
              Däremot har vi andra saker som måste lösas. Det är plan- och
              bygglagsfrågor. Det är konkurrensfrågor; det gäller både inhemsk
              och utländsk konkurrens och kanske framför allt frågan om arbetskraftsbristen.
              Den tror jag kan bli den stora stötestenen för bostadsbyggandet
              i Sverige.
            </seg>
            <seg n="a65b521e">
              I sådana här sammanhang talas det mycket om neutralitet mellan
              olika upplåtelseformer och möjlighet att välja och så vidare.
              Det är en fråga som alla är medvetna om. Regeringen har en mycket
              seriös behandling av just den problematiken. Jag tror inte att
              någon här är riktigt färdig med den frågan, och jag vet inte om
              vi någonsin blir färdiga, men det är naturligtvis en väldig strävan
              mot att få neutralitet mellan upplåtelseformerna.
            </seg>
          </u>
          <note type="speaker" n="dc8ea6a3">
            Anf. 20 CARINA MOBERG (s) replik:
          </note>
          <u who="carina_moberg_6fe786" xml:id="i-25b7352a950edd97-1" n="89668e81">
            <seg n="c0ac1705">
              Herr talman! Det var jätteskönt att höra att regeringen för seriösa
              diskussioner, Lars Tysklind. Tack för det! Det lugnar oss mycket.
            </seg>
            <seg n="fe70ab57">
              Problemet är att det inte byggs något i dag. Med den gamla politik
              som ni har gett er i väg från byggdes mer än 120 000 bostäder
              under förra mandatperioden. Jag får inte riktigt ihop ert resonemang.
              Bidrag är fult, avdrag är fint.
            </seg>
            <seg n="bcecf11c">
              Det var neutralitetsfrågorna som jag ville resonera med Lars
              Tysklind om. Kan Lars Tysklind förklara för mig vad som var så
              dåligt med räntebidraget om man nöjer sig med att jämföra rakt
              av med villaägarnas ränteavdrag? Det var lite det jag tog upp
              i mitt anförande tidigare. Hur förklarar jag för mina grannar
              rättvisan i att de får en 25-procentig höjning av boendekostnaderna
              samtidigt som de båda nyproducerade 250 kvadratmeter stora villorna
              på samma gata erhåller samhällsstöd? Är det inte så, Lars Tysklind,
              vi ska se den subvention som ligger i skattesystemet och som kommer
              villaägarna till del i form av ränteavdragsmöjligheten? Uppstår
              inte en orättvisa mellan de olika upplåtelseformerna bara i detta
              exempel?
            </seg>
            <seg n="9e1eae4f">
              Vi lyssnade båda två till Hyresgästföreningens företrädare som
              var på civilutskottets senaste sammanträde och också tog upp denna
              fråga men då naturligtvis riktade in sig på orättvisan i denna
              jämförelse för hyresrätten.
            </seg>
            <seg n="d9aedbe6">
              Jag skulle vilja höra dig, Lars Tysklind, reda ut detta lite
              bättre och om möjligt tala om för mig vad det är för diskussioner
              som pågår i Regeringskansliet för att uppnå en bättre neutralitet
              mellan de olika upplåtelseformerna.
            </seg>
          </u>
          <note type="speaker" n="7687c26b">
            Anf. 21 LARS TYSKLIND (fp) replik:
          </note>
          <u who="lars_tysklind_52dd95" xml:id="i-91905ece21555439-1" n="31fc4d79">
            <seg n="5b771997">
              Herr talman! Det var kanske självklart att det förs seriösa diskussioner
              i dessa viktiga frågor.
            </seg>
            <seg n="0d5f7630">
              Att det byggs mer eller mindre olika år kan man också ha en diskussion
              om. Jag har nog den uppfattningen att så fort man gör en så pass
              radikal förändring och har en ny inriktning blir det av naturliga
              skäl också en svacka. Det är en del av problematiken. Men det
              viktiga i detta läge är att vi jobbar långsiktigt. Det gamla sättet
              att stimulera fungerade inte. Nu är den klara inriktningen att
              vi ska ha långsiktiga regler. Då måste man hålla fast vid det
              och inte gå tillbaka.
            </seg>
            <seg n="975215d6">
              Det behövs naturligtvis många korrigeringar på vägen. Det vore
              förmätet att tro när man lägger om systemet att man har alla sanningar
              direkt. Då är denna neutralitetsdiskussion mycket viktig. Som
              Ewa Thalén Finné var inne på kan vi naturligtvis föra den tillsammans.
              Det har säkert mycket med skattesystemen att göra, och det måste
              man gå in och titta på. Framtiden får utvisa vad det ger.
            </seg>
            <seg n="56b7cfd0">
              Strävan att nå neutraliteten har vi gemensamt. Till syvende och
              sist är det bostadskonsumentens val som är det viktiga, och då
              ska förutsättningarna för att välja olika upplåtelseformer vara
              någorlunda likartade.
            </seg>
          </u>
          <note type="speaker" n="c24ada06">
            Anf. 22 CARINA MOBERG (s) replik:
          </note>
          <u who="carina_moberg_6fe786" xml:id="i-25b7352a950edd97-2" n="89668e81">
            <seg n="a19c81b1">
              Herr talman! Kan Lars Tysklind då lova mig att det under denna
              mandatperiod kommer att byggas fler än 120 000 bostäder i vårt
              land?
            </seg>
            <seg n="4a56a063">
              Ingen av de borgerliga ledamöterna som har varit uppe i talarstolen
              hittills har berört problemet, som jag ändå tror att vi är överens
              om, med hela det bostadsbestånd som till stora delar byggdes under
              60- och 70-talen och som vi ibland lite slarvigt kallar miljonprogramsområden.
            </seg>
            <seg n="7ff5d4d4">
              Ligger det inte något i vårt resonemang om att vi måste skapa
              fler attraktiva bostadsområden? Vi klarar inte av att täcka behovet
              enbart genom nyproduktion. Även om det är en viktig del att vi
              producerar nya bostäder är det väl ändå så att vi måste ta till
              vara det befintliga bestånd vi har. Vi är väl överens om att det
              är där vi huvudsakligen kan försörja svenska folket med bostäder
              framöver. Är det inte så att vi på något sätt måste se till att
              vi klarar energiomställningen och lever upp till klimatmålen och
              att här är en stor del av denna byggnation en viktig pusselbit?
              Hur ska marknaden ta ansvaret för att vi kommer ned i utsläppsnivåer
              och att människor ska kunna leva och må bra i sina hus?
            </seg>
            <seg n="a83015a2">
              Det är anmärkningsvärt att ingen hittills har kommenterat vare
              sig behovet av energiomställning eller behovet av att ta hand
              om det befintliga beståndet och se till att vi skapar fler attraktiva
              bostäder.
            </seg>
            <seg n="74604d92">
              Men min viktigaste fråga, Lars Tysklind, är återigen: Kan du
              lova mig att er politik kommer att se till att det byggs fler
              än 120 000 bostäder, som var resultatet av den politik som vi
              förde under den tid som vi hade majoriteten?
            </seg>
          </u>
          <note type="speaker" n="7a07bd8f">
            Anf. 23 LARS TYSKLIND (fp) replik:
          </note>
          <u who="lars_tysklind_52dd95" xml:id="i-91905ece21555439-2" n="31fc4d79">
            <seg n="92b794aa">
              Herr talman! Det vore förmätet av mig att stå och lova att det
              ska byggas så. Vad allianspolitiken går ut på är att skapa förutsättningar
              för att bygga så många bostäder som det finns efterfrågan på.
              Det är hela målsättningen. Om det sedan är 120 000, 130 000 eller
              110 000 får framtiden utvisa.
            </seg>
            <seg n="b5234538">
              Att lova ett exakt antal är egentligen ganska ointressant.
            </seg>
            <seg n="357cfb5c">
              Energifrågan, som Carina Moberg tog upp, är naturligtvis oerhört
              central. Vi berörde den lite när vi diskuterade passivhus. Hur
              man än vrider och vänder på frågan om passivhus är det kanske
              ändå nyproduktionen som är den största källan att bygga så, men
              det går faktiskt bra även vid ombyggnation. I Alingsås till exempel
              har man visat att man vid ombyggnation av äldre bebyggelse från
              miljonprogrammet kan skapa väldigt energieffektiva hus. Det finns
              tydligen sådana drivkrafter på vissa ställen.
            </seg>
            <seg n="62a5f050">
              I min hemkommun Strömstad har man under väldigt många år jobbat
              med bergvärme för att få ned energiåtgången.
            </seg>
            <seg n="a6c1d8f2">
              Det pågår många projekt. Det är naturligtvis en viktig del när
              man ser över husen. Jag tror att det finns otroligt stora ekonomiska
              drivkrafter i detta med tanke på energipriser och så vidare. Förvaltningsmässigt
              ligger den stora vinsten när man ska renovera hus i att se över
              dem energimässigt.
            </seg>
          </u>
          <note type="speaker" n="9099694c">
            Anf. 24 JAN LINDHOLM (mp) replik:
          </note>
          <u who="jan_lindholm_8746bf" xml:id="i-42aae2cdf4bd5f06-0" n="a35b1451">
            <seg n="b792c104">
              Herr talman! Den skillnad som finns i värderingen av bostadsbyggandet
              blev väldigt tydlig i Lars Tysklinds svar på Carina Mobergs sista
              fråga. Lars Tysklind sade att det vore förmätet att tala om hur
              många bostäder som ska byggas under mandatperioden, eftersom man
              vill föra en politik som gör att det byggs så många bostäder som
              efterfrågas. Det är kärnan i skillnaden i vår syn på detta. Vi
              jobbar ju på att försöka se till att det byggs så många bostäder
              som det finns behov av.
            </seg>
            <seg n="b17ae7c4">
              Lars Tysklind sade i sitt anförande att med den politik som majoriteten
              för får bostadskonsumenterna en ökad valfrihet. Det var därför
              som jag valde att begära ordet, herr talman. Ökad valfrihet vill
              jag ifrågasätta.
            </seg>
            <seg n="aacd3b61">
              Ni för en politik som innebär att möjligheten att få tillgång
              till en bostad i ökad utsträckning handlar om möjligheten att
              antingen skaffa sig en borgenär eller ställa ett större kapital
              till förfogande. Er politik har ju inneburit, och avser fortsättningsvis
              innebära, att vi ser en övergång i det befintliga beståndet och
              att upplåtelseformerna förändras från hyresrätter till olika former
              av äganderätter. Genom lagstiftning avser ni att ändra på möjligheterna
              och tillskapa möjligheter för ägarlägenheter och så vidare. Även
              i nyproduktionen är det en kraftig förändring åt det hållet.
            </seg>
            <seg n="bf4c273a">
              Samtidigt har den skattepolitik som ni för lett till att vi står
              inför ganska kraftiga hyreshöjningar. Det är ju inte de grupper
              som har problem med att skaffa sig bostad som får de stora förmånerna
              av förmögenhetsskattelättnaden. Det är inte heller de grupper
              som är i åtnjutande av den kraftiga sänkningen av fastighetsskatten
              på de dyraste villorna.
            </seg>
          </u>
          <note type="speaker" n="471f684e">
            Anf. 25 LARS TYSKLIND (fp) replik:
          </note>
          <u who="lars_tysklind_52dd95" xml:id="i-91905ece21555439-3" n="31fc4d79">
            <seg n="4f9f3831">
              Herr talman! Jag börjar med frågan om värderingar. Jag tycker
              att Jan Lindholm missförstår det hela.
            </seg>
            <seg n="b0bac19c">
              Under hela debatten har Jan Lindholm lekt med ord när det gäller
              behov och efterfrågan. När jag läser målsättningen har jag svårt
              att förstå vem som bestämmer behovet. Det måste ju vara den enskilde.
              Det leder till en efterfrågan. De orden hör ihop. Jag förstår
              inte hur man skiljer dem från varandra.
            </seg>
            <seg n="4666b040">
              Jan Lindholm påstår att det enda sättet är att ha en borgenär
              eller ett stort kapital. Den politik som förs talar emot det.
              Vi har nu infört de kommunala hyresgarantierna och vi kommer att
              införa förvärvsgarantier. Det är just ett medel för att den enskilde
              bostadskonsumenten ska kunna ta det första steget in på bostadsmarknaden.
              Vi har sett att det är det viktiga steget. De flesta vet att om
              man väl är inne på bostadsmarknaden brukar det rulla vidare sedan.
            </seg>
            <seg n="0e59ecb6">
              När det gäller fastighetsskatt och förmögenhetsskatt har ju politiken
              och de beslut som har fattats varit för att man ska kunna ta bort
              orimligheterna med hur den gamla typen av statlig fastighetsskatt
              som fanns under den förra regeringen slog mot enskilda individer.
              Vi har lyckats bra med det, tycker jag.
            </seg>
          </u>
          <note type="speaker" n="e6f3b939">
            Anf. 26 JAN LINDHOLM (mp) replik:
          </note>
          <u who="jan_lindholm_8746bf" xml:id="i-42aae2cdf4bd5f06-1" n="a35b1451">
            <seg n="61d9804d">
              Herr talman! Vi hörde i det tidigare inlägget att det skulle
              vara en alldeles normal kreditprövning. Det är svårt att se på
              vilket sätt det här stödet som kommunen kan ge skulle underlätta
              för den som i dag inte klarar en normal kreditprövning med säkerhet
              att få tillgång till den ökande andelen av bostadsmarknaden som
              handlar om att köpa sin bostad. Ni talar ju emot er själva. Då
              är det inte en normal kreditprövning som kommunerna ska ägna sig
              åt.
            </seg>
            <seg n="cb9f6992">
              Det är intressant att Lars Tysklind säger att det är en lek med
              ord att försöka göra en distinktion mellan efterfrågan och behov.
              Det visar tydligt på skillnaden mellan vårt synsätt och den nya
              politik som ni bedriver. Den innebär faktiskt att det är efterfrågan
              som är avgörande. Vi vet att många grupper i samhället inte har
              möjlighet att efterfråga boende över huvud taget. Det finns många
              som inte har möjlighet att efterfråga boende av den sort som de
              har behov av. Det är inte så enkelt för den som bor i en lägenhet
              och får ett handikapp eller funktionshinder av något slag som
              gör att man inte kan bo kvar där att ta sig vidare i boendekarriären
              eftersom det innebär så stora ökade ekonomiska kostnader att flytta
              till en bostad som har alla de faciliteter som behövs.
            </seg>
            <seg n="bdcc1b57">
              Därför behövs det politik för att fylla igen utrymmet. Jag tycker
              att Ewa Thalén Finné var mycket konstruktiv i sitt svar. Hon pekade
              på en del områden som inte ligger inom det här utskottets ansvarsområde,
              men som är pusselbitar som fyller i politik som gör det möjligt
              för dem som inte kan efterfråga en bostad som motsvarar deras
              behov att göra det. Det är det glappet som jag vill synliggöra
              i den här debatten.
            </seg>
          </u>
          <note type="speaker" n="50d53ddd">
            Anf. 27 LARS TYSKLIND (fp) replik:
          </note>
          <u who="lars_tysklind_52dd95" xml:id="i-91905ece21555439-4" n="31fc4d79">
            <seg n="f3f7aa24">
              Herr talman! När det gäller normal kreditprövning vill jag säga
              att man inte ska invagga människor i någon sorts falsk trygghet
              och att man får rättighet att skaffa något som man egentligen
              inte har betalningsförmåga för. Det tar Socialdemokraterna också
              upp i sin reservation. Det hinder som tas bort med den statliga
              förvärvsgarantin är att banken kan ta det här som en extra säkerhet
              om man saknar en borgenär, en bra säkerhet, ett fast jobb och
              så vidare och ändå bedöms ha betalningsförmåga. Då kommer den
              här personen in på bostadsmarknaden med ett ägande. Det är det
              som åtgärden är till för. Man ska inte lura in individer i ett
              ägande som man inte kan klara av betalningsmässigt. Det är helt
              klart att det är så.
            </seg>
            <seg n="79a4a73b">
              Där kan man säga att politiken faktiskt fyller ett glapp.
            </seg>
            <seg n="f728db30">
              Vi kan fortsätta att diskutera efterfrågan och behov. Det blir
              en väldigt filosofisk fråga. Jag vidhåller att efterfrågan uppstår
              när en enskild individ har ett behov. Målsättningen är att vi
              ska skapa en bygg- och bostadsmarknad som kan tillgodose den efterfrågan.
              Det är grundtanken.
            </seg>
            <seg n="a12fc327">
              När det gäller möjligheten att efterfråga är det viktigt att
              vi ser på allianspolitiken i sin helhet, som jag sade i mitt inledningsanförande.
              Vi har trots allt skapat möjligheten att få fler i arbete. Vi
              har ökat sysselsättningen och så vidare. Det ger åtminstone ekonomiska
              möjligheter för allt fler människor att efterfråga den bostad
              man vill ha. Det ökar också valfriheten.
            </seg>
          </u>
          <note type="speaker" n="7ea5602f">
            Anf. 28 EGON FRID (v) replik:
          </note>
          <u who="egon_frid_85d7bf" xml:id="i-22006a410b81189b-1" n="2613a378">
            <seg n="ac60776f">
              Herr talman! Skillnaden mellan oppositionens och majoritetens
              bostadspolitik ligger i vilka grupper vi värnar. Vi har hört att
              regeringen gillar avdrag och subventioner till välbeställda och
              att det är helt okej. Men när det handlar om stöd till grupper
              som behöver bostäder ska det hela tiden klankas. Man pratar om
              att produktionsstöd till bostadssektorn bara går till rika byggherrar.
            </seg>
            <seg n="0d387b19">
              Den frågan skulle jag ändå vilja beröra. Vad är det som säger
              att vi inte kan utforma ett produktionsstöd, ett investeringsstöd,
              som styr utifrån bostadspolitiska mål så att man kan bygga hyresrätter
              för en social bostadspolitik? Då kan vi styra utifrån ett bostadsbehov
              och i en generell bostadspolitik så att säga bygga in byggande
              av hyresrätter till de grupper som har behov av sådana, vilka
              vi har ett samhälleligt ansvar för. Vi är överens om att vi behöver
              bygga bostäder för olika behov. Lars Tysklind vill att man ska
              bygga för den efterfrågan som finns, men okej då. Vi behöver bygga
              fler lägenheter och styra bostadsbyggandet på ett sådant sätt
              att vi uppnår detta.
            </seg>
            <seg n="7717b9c2">
              Varför vill inte majoriteten i civilutskottet tillsammans med
              oppositionen diskutera hur vi kan utforma ett investeringsstöd
              för att uppnå detta, så att investeringsstödet inte går till rika
              byggherrar utan till allmännyttan i kommunerna för att man ska
              kunna bygga hyresrätter? Man får ha diskussioner med byggföretagen
              mindre byggherrar och mindre byggföretag som finns i kommunerna
              och som vill och kan bygga effektivt, billigt och miljömässigt
              riktigt.
            </seg>
            <seg n="89ed885e">
              Detta är faktiskt ett politikområde som vi kan diskutera och
              där vi kan vara konstruktiva.
            </seg>
          </u>
          <note type="speaker" n="633e3d9c">
            Anf. 29 LARS TYSKLIND (fp) replik:
          </note>
          <u who="lars_tysklind_52dd95" xml:id="i-91905ece21555439-5" n="31fc4d79">
            <seg n="8e6d9558">
              Herr talman! Jag tycker, precis som Egon Frid, att vi ska kunna
              diskutera detta politikområde. Det måste naturligtvis fattas politiska
              beslut även inom detta område. När det gäller en återgång till
              ett generellt produktionsstöd, där man genom en politisk styrning
              bestämmer exakt hur det ska vara, kan jag säga att man har gjort
              försök med detta genom att ha väldigt detaljerade produktionsstöd.
              Det har faktiskt lett till, precis som nämndes här tidigare, att
              man plötsligt bara bygger en viss typ av lägenheter trots att
              efterfrågan kanske är en annan.
            </seg>
            <seg n="2b233657">
              Vi fick en rapport från Malmö för två år sedan, tror jag. Där
              struntade man i dessa investeringsbidrag, eftersom man såg att
              efterfrågan var en annan. Därför byggde man andra lägenheter,
              och man fick de facto fram fler små billiga lägenheter i det äldre
              beståndet till de ungdomar som investeringsstödet var tänkt för.
            </seg>
            <seg n="1a3589be">
              Så fort vi försöker att politiskt styra exakt vad som ska byggas
              tror jag att vi hamnar i svårigheter.
            </seg>
            <seg n="b022efff">
              På många platser har allmännyttan naturligtvis en väldigt viktig
              roll när det gäller byggande av bostäder. Då kan man göra en liten
              reflexion när det gäller hur allmännyttan ska kunna skaffa sig
              resurserna för att bygga nytt. En sak som då är väldigt viktig
              i sammanhanget är att man även i de allmännyttiga bolagen har
              ett slags öppenhet för strukturomvandlingar. När tillståndsplikten
              i lagen om allmännyttiga bolag upphävdes fick de kommunala bolagen
              ett väldigt självständigt beslutande i den frågan. De kan sälja
              av delar av bolaget för att på det sättet skapa resurser för att
              bygga nytt. Detta pågår på många ställen i landet. Man gör den
              omvandlingen och tycker att det var väldigt viktigt att denna
              tillståndsplikt togs bort.
            </seg>
          </u>
          <note type="speaker" n="674198ab">
            Anf. 30 EGON FRID (v) replik:
          </note>
          <u who="egon_frid_85d7bf" xml:id="i-22006a410b81189b-2" n="2613a378">
            <seg n="04009dd1">
              Herr talman! Vänsterpartiets förslag om bostadsfonden där är
              jag skyldig Lennart Pettersson ett svar på hans fråga är ett försök
              att diskutera hur vi kan ha ett fortsatt investeringsstöd och
              en långsiktig finansiering av bostadsproduktionen och diskutera
              mål och ambitioner med den.
            </seg>
            <seg n="c88fafe9">
              Som Lars Tysklind nämnde här förut har vi faktiskt behov av att
              utveckla och energieffektivisera bostadssektorn. Vi behöver finansiera
              dyra marksaneringar på en del ställen för att ställa om från industrier
              till bostäder. Ibland går det inte att belasta bostadsbyggandet
              med hela den kostnaden.
            </seg>
            <seg n="1ef0201e">
              Vi har också ambitioner att bygga för målgrupper som behöver
              hyresrätten i dag. Vi vill värna hyresrätten. Detta är ett förslag
              till investeringsstöd inom budgeten. Sedan belastar naturligtvis
              vårt förslag om bostadsfonden budgeten i dess helhet eftersom
              låneinvesteringen hamnar i budgeten, men det belastar inte under
              utgiftstaken för investeringsstöden. Vänsterpartiet har i denna
              budget över huvud taget aktivt satsat på att investera och låneinvestera
              stora satsningar till exempel på både bostadsproduktionen och
              infrastrukturen för att få ut mer av statsbudgeten. Det tycker
              vi är riktigt. Sedan är det kanske för radikalt för att både Lars
              Tysklind och Lennart Pettersson ska kunna ta till sig det i dag.
              Men nästa år kanske vi kan fortsätta att diskutera detta mer konkret.
            </seg>
          </u>
          <note type="speaker" n="dd58cc0b">
            Anf. 31 LARS TYSKLIND (fp) replik:
          </note>
          <u who="lars_tysklind_52dd95" xml:id="i-91905ece21555439-6" n="31fc4d79">
            <seg n="923cfca8">
              Herr talman! Det är nog lite optimistiskt att tro att vi kan
              ta detta nästa år. Jag tycker verkligen att detta är radikalt.
              När man läser om på vilka nivåer som Vänsterpartiet har tänkt
              sig att man ska gå in och subventionera kan man undra vad det
              leder till. Man kan göra kopplingen till byggmarknaden som naturligtvis
              vet att dessa investeringsstöd finns, och prissättningen kommer
              att bli därefter. Detta kommer att få precis samma effekt.
            </seg>
            <seg n="c1c2b3bd">
              Egon Frid sade, vilket har sagts tidigare, att man ska värna
              hyresrätten. Från allianssidan är det väl egentligen bara Lennart
              Pettersson som har uttryckt att det inte finns någon motsättning
              i detta. Hyresrätten är en av våra viktigare upplåtelseformer
              just av de anledningar som har framförts här, nämligen att den
              är flexibel. Många kanske tycker att hyresrätten är bekväm. Man
              kanske inte vill engagera sig i sitt boende på samma sätt som
              om man äger det och så vidare. Det finns ingen motsatsställning
              i fråga om att vara för eller mot hyresrätten. Jag tror att vi
              kan enas om att alla faktiskt är för upplåtelseformen hyresrätt
              och att den är väldigt viktig på den svenska bostadsmarknaden
              och ska så förbli.
            </seg>
          </u>
          <note type="speaker" n="57419d60">
            Anf. 32 YVONNE ANDERSSON (kd):
          </note>
          <u who="yvonne_andersson_78c29c" xml:id="i-60dca1267110f326-0" n="8d816df8">
            <seg n="228cd6a9">
              Herr talman! Jag har en speciell situation eftersom jag alltid
              kommer sent in i debatten, och jag har möjlighet att instämma
              i mina allianskollegers goda anföranden. Sedan kan jag gå in och
              repetera lite grann och sist men inte minst kanske komma med en
              och annan ny vinkling.
            </seg>
            <seg n="342589b0">
              Framtidsvisioner finns och ska finnas. Men de måste förverkligas
              för att de på sikt ska ha existensberättigande. På ett och ett
              halvt år har alliansregeringen och vi tagit väsentliga beslut
              för att faktiskt förverkliga vår vision. Detta kritiserar oppositionen.
              Vi har snarare fått en del kritik för att det går för fort och
              att det är för mycket förändringar på alliansregeringens agenda.
            </seg>
            <seg n="4975d40f">
              Målet när det gäller bostadsfrågorna är långsiktigt väl fungerande
              bostadsmarknader där konsumenternas efterfrågan möter ett utbud
              av bostäder som svarar mot behoven behovstillfredsställelse. Kan
              vi ha ett tydligare och bättre mål?
            </seg>
            <seg n="acd80a3f">
              Oppositionen talar om att alliansen saknar bostadspolitik och
              att det skulle leda till växande segregation samt högre priser
              och ökad bostadsbrist. Denna kritik är fel. Jag vill här lite
              grann visa vår bostadspolitiska inriktning men också att vi faktiskt
              har sociala ambitioner, vilket vi kritiseras för att inte ha.
            </seg>
            <seg n="390c79e9">
              Valfrihet och olika bostadsalternativ är vår grund. Det har alltid
              varit så. Vi vill underlätta för unga att komma in på bostadsmarknaden.
              Människor ska känna sig trygga, ha möjlighet att välja boendeform
              eller ändra den beroende på civil situation. Utgångspunkten i
              vår bostadspolitik är att det ska finnas olika alternativa boendeformer,
              så att människor kan hitta det alternativ som passar dem. Vi vill
              inte tvinga någon till något bostadsalternativ utan erbjuda olika
              bostadsalternativ.
            </seg>
            <seg n="cbb7f3db">
              Alliansregeringens utgångspunkt är att det nya målet för bostadsfrågor
              ska utgå från den enskilda boendekonsumenten. Nu är detta repeterat
              fyra gånger minst, och jag hoppas att ni kommer ihåg det.
            </seg>
            <seg n="c28aad4e">
              Rätten att bestämma över sitt eget liv är grundläggande. En mångfald
              av boendeformer som ger valfrihet och möjligheter att uppfylla
              behov och önskemål när det gäller att bo och arbeta där man önskar
              är centralt. Vi för ingen förmyndarpolitik.
            </seg>
            <seg n="01f30d51">
              Bostadspolitiken måste inriktas mot att vi får ett ökat byggande
              och ett billigare boende. Hushållens frihet att välja boendeform
              måste bli större och eget ägande underlättas. Då kan bostadsbristen
              undanröjas och bostadsmarknaden bli en del av en samhällsutveckling
              i riktning mot större trygghet och valfrihet.
            </seg>
            <seg n="e24e09db">
              Detta är framtidsvisioner och sociala ambitioner.
            </seg>
            <seg n="54be7f4d">
              I mars 2008 införs statliga kreditgarantier till kreditinstitut
              som lånar ut pengar till hushåll som köper sin första bostad.
              Kravet på detta har vi drivit i flera år. Det kan handla om ungdomar
              som flyttar hemifrån eller om nyanlända personer som efter att
              ha fått fast mark under fötterna vill köpa sin första bostad.
              Tillsammans med slopandet av tillståndsplikten vad gäller ombildningar
              innebär det att det finns fler verktyg för att skapa en bättre
              boendeintegration.
            </seg>
            <seg n="83733efd">
              Jag vill också informera om att ca 2 miljoner av våra 2,8 miljoner
              lägenheter i Sverige är hyresrätter. Hyresrätten är inte alls
              på väg att försvinna. Närmare 900 000 av de 2 miljoner hyresrätterna
              ägs av kommunala bostadsbolag.
            </seg>
            <seg n="2c458731">
              Ett annat exempel är att det sedan den 1 juli 2007 återigen är
              möjligt för kommunala bostadsbolag att sälja en hyresfastighet
              till en privat hyresvärd eller till en bostadsrättsförening. Vi
              tror att det är en möjlighet som måste finnas dels för de boendes
              valfrihet, dels för att de kommunala bolagen ska kunna hantera
              sitt bostadsbestånd på ett ansvarsfullt sätt.
            </seg>
            <seg n="42e2a78f">
              Herr talman! Strävan bör vara att det i alla stadsdelar och bostadsområden
              ska finnas varierande upplåtelseformer detta för att få till stånd
              en naturlig blandning av människor i olika åldrar och människor
              med olika bakgrund och ekonomisk standard. Därigenom motverkas
              etnisk, social och ekonomisk segregation.
            </seg>
            <seg n="b03ec8d1">
              Alliansen vann riksdagsvalet 2006 på viljan att bryta det stora
              utanförskapet genom att skapa förutsättningar för jobb till alla.
              En viktig beståndsdel i arbetsmarknadspolitiken är en fungerande
              bostadsmarknad. För att man ska kunna ta ett jobb på en annan
              ort måste det finnas en bostad på den orten.
            </seg>
            <seg n="ec49bffb">
              Med detta anförande har jag visat på att vår bostadspolitik har
              framtidsvisioner och starka sociala inslag.
            </seg>
          </u>
          <note n="f76e2b6d">
            Jag yrkar bifall till utskottets förslag i betänkandet och avslag
            på samtliga reservationer.
          </note>
          <note type="speaker" n="16409abc">
            Anf. 33 CARINA MOBERG (s) replik:
          </note>
          <u who="carina_moberg_6fe786" xml:id="i-25b7352a950edd97-3" n="89668e81">
            <seg n="17d1e14d">
              Herr talman! Yvonne Andersson beskriver det nästan som en fördel
              att komma in sent i debatten eftersom man då kan repetera och
              hålla med. Men det ger också oss i oppositionen en möjlighet att
              få svar på de frågor som andra valt att inte svara på. Därför
              tänker jag upprepa några av de frågor som jag tidigare ställt.
            </seg>
            <seg n="e0537697">
              En fråga har jag dock inte ställt. Den kan Yvonne Andersson först
              få svara på: Vad är enligt Yvonne Anderssons mening kärnan i svensk
              bostadspolitik?
            </seg>
            <seg n="e5b52f06">
              Sedan undrar jag om Yvonne Andersson anser att det är rättvist
              att ta bort räntebidragen utan att göra några andra förändringar,
              samtidigt som man låter villaägarnas ränteavdrag vara kvar. Ska
              inte människor som kanske har lite mindre ekonomiska resurser
              ha en möjlighet att gå samman i en bostadsrättsförening? Kanske
              tar man gemensamma lån i föreningen och delvis också individuella
              lån. Ska man inte ha möjligheten att välja att bo på det sättet
              i det borgerliga Sverige? Där skulle jag vilja ha ett svar.
            </seg>
            <seg n="f39b69b8">
              Vidare undrar jag om Yvonne Andersson menar att de hyresgäster
              som i dag bor i många av de hus som läcker energi själva ska stå
              för kostnaderna för att rätta till detta. Som jag nämnde i mitt
              anförande handlar det om att ca 140 miljarder kronor skulle behövas
              för att se till att det befintliga beståndet energieffektiviseras.
              Många människor med ett mindre ekonomiskt utrymme bor i dag där;
              det vet vi. Jag nöjer mig med detta så länge.
            </seg>
          </u>
          <note type="speaker" n="9882e3b9">
            Anf. 34 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-60dca1267110f326-1" n="8d816df8">
            <seg n="a3a98470">
              Herr talman! Vad är kärnan? Ja, vi ska ha en situation där alla
              utifrån sina behov har möjligheter till en god bostad. Det tycker
              jag är kärnan.
            </seg>
            <seg n="cbbc964f">
              Sedan gäller det frågan om olika upplåtelseformer med olika villkor
              och vad som är rättvisa. Jag måste säga att jag genom livet har
              ägnat rätt mycket tid åt att grunna på vad rättvisa är. Min slutsats
              är att rättvisa kanske aldrig kan åstadkommas mellan olika former
              med olika förutsättningar och olika villkor. Den viktiga rättvisan
              ligger i att den enskilde har möjlighet att välja bostad utifrån
              de olika villkor som olika former har. Däri ligger min rättvisa.
            </seg>
            <seg n="c3132a90">
              En tredje fråga handlar om de 140 miljarder kronorna i samband
              med energieffektivisering. Ja, jag tycker att den frågan är närmast
              dråplig. Vi har ju haft makten i bara ett och ett halvt år. Har
              husen börjat läcka energi under det senaste året, eller när började
              det?
            </seg>
            <seg n="fc734a77">
              Jag tror att det när det gäller att klara klimatproblemen och
              miljön handlar om att ta rejäla tag inom väldigt många olika områden.
              Där spelar forskningen en avgörande roll. Vi vet ju att mycket
              händer på det här området. Jag tror att man successivt och rakt
              över behöver gå igenom detta.
            </seg>
            <seg n="94038e6d">
              Nej, jag måste nog säga följande: Ni har haft makten i väldigt
              många år, men i den skuggbudget som ni lagt fram har jag inte
              hittat några 140 miljarder kronor till energieffektivisering.
              Frågan går därför tillbaka till Carina Moberg. Jag undrar således
              hur ni tänkte er detta för två år sedan.
            </seg>
          </u>
          <note type="speaker" n="254dbe73">
            Anf. 35 CARINA MOBERG (s) replik:
          </note>
          <u who="carina_moberg_6fe786" xml:id="i-25b7352a950edd97-4" n="89668e81">
            <seg n="eeda8b5b">
              Herr talman! Socialdemokraternas inställning är att samhället
              har ett ansvar för att bostadspolitiken verkligen fungerar. Staten
              ska ta en del av ansvaret. Självfallet kan detta ansvar inte åläggas
              andra aktörer på bostadsmarknaden.
            </seg>
            <seg n="38f63ad6">
              Vi har kommuner som är villiga att ta ett ansvar, och vi har
              ett näringsliv som har goda idéer och som också är villigt att
              ta ett ansvar. Det fina är väl om vi kan göra det här tillsammans.
              Det handlar inte om hundraprocentiga finansieringar, utan det
              handlar om en stimulans för att höja tempot och om att se till
              att det här blir gjort.
            </seg>
            <seg n="4bc695b6">
              Ni har tagit bort allt finansiellt stöd till bostadsproduktion,
              såväl till nyproduktion som till ombyggnad. Ni beskriver inga
              visioner över huvud taget på det här området, något som vi i oppositionen
              väldigt många gånger i olika sammanhang har varit inne på. Det
              gäller alltså behovet av att ställa om energimässigt i befintligt
              bestånd. Om ni inte har en färdig politik på området föreslår
              jag att ni går hem och funderar på ert förslag till en lösning.
              Vi har inte färdiga men väl påbörjade förslag om hur vi anser
              att staten ska vara med och ta ett ansvar för att klara av de
              här helt avgörande frågorna.
            </seg>
            <seg n="621fca5b">
              Avslutningsvis har jag en fråga som kanske inte direkt hör till
              det bostadspolitiska området. Yvonne Andersson sade här i talarstolen
              att människan ska få bestämma över sitt eget liv. Gäller det även
              homosexuella?
            </seg>
          </u>
          <note type="speaker" n="cc5fd1e5">
            Anf. 36 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-60dca1267110f326-2" n="8d816df8">
            <seg n="7d5b249f">
              Herr talman! Den sista frågan var intressant, men först tar jag
              detta med samhället och ansvaret.
            </seg>
            <seg n="f05d8a9b">
              Jo, jag tror att samhället ska stimulera det är ju vi. Vi har
              ett antal aktörer jag nämnde nyss forskningen och vi har följt
              med i fråga om hur vi stimulerar forskning bland annat när det
              gäller bostäder. Vi stimulerar det ena och det fjärde så att säga,
              men det sker kanske inte så som Socialdemokraterna under ett antal
              år har försökt göra men misslyckats med. Vi hade inte haft den
              energiproblematik vi i dag har om ni under er period vid regeringsmakten
              hade ställt om. Snarare kommer det väl upp nu därför att det har
              varit svårt att klara av den inriktning man har och att verkställa
              de framtidsmål man haft.
            </seg>
            <seg n="4b9518c1">
              Nu har vi fått ta hand om detta och hitta vägar. På ett och ett
              halvt år har vi försökt att ställa om en del, och mer kommer.
              Eva nämnde ett antal utredningar där vi gett tilläggsdirektiv
              eller helt enkelt startat nya. Där kommer vi att visa på vilket
              ansvar vi tycker att samhället ska ha, men inte på bekostnad av
              individens ansvar.
            </seg>
            <seg n="87846817">
              Alla människors lika värde, oavsett vilken sexuell läggning,
              etnisk tillhörighet man har och så vidare tror jag absolut på.
              Jag tycker att var och en som finns ska få bestämma över sitt
              liv på olika sätt.
            </seg>
          </u>
          <note type="speaker" n="43adbdda">
            Anf. 37 EVA SONIDSSON (s):
          </note>
          <u who="eva_sonidsson_bde5e4" xml:id="i-d17e151b040dbcc9-0" n="686082ef">
            <seg n="a440d038">
              Herr talman! Civilutskottet ska nu behandla ett antal motioner
              inom konsumentpolitiken. Vi socialdemokrater står naturligtvis
              bakom våra motioner, men för tids vinnande yrkar jag bifall endast
              till reservationerna 1, 4 och 11.
            </seg>
            <seg n="2e6a973b">
              Mål för konsumentpolitiken är vad jag i första hand kommer att
              tala om i mitt anförande.
            </seg>
            <seg n="74102960">
              De tidigare målen Trygga konsumenter handlar hållbart plockades
              bort av regeringen och ersattes av Konsumenterna har makt och
              möjlighet att göra aktiva val. Makt anses som någonting positivt
              i många sammanhang, men för att utöva makt måste man inneha kunskap.
            </seg>
            <seg n="f339b0ae">
              De nya målen tillkom utan någon som helst diskussion eller dialog
              med vare sig oss i oppositionen eller organisationer som är nära
              knutna och är beroende av vilka mål som fastställs av oss här
              i riksdagen.
            </seg>
            <seg n="3dfee2f8">
              I dessa tider när miljö och hållbarhet diskuteras varje dag,
              både hemma vid middagsbordet och via medier, tar regeringen bort
              kravet att handla hållbart. De senaste åren har vi socialdemokrater
              satsat på att bygga upp ett bra konsumentskydd med hållbarhet
              som grund. Med regeringens nya mål tar man för givet och förutsätts
              att konsumenterna är aktiva och gör egna medvetna val. Konsumenterna
              ska själva vara aktiva, och konsumentpolitikens roll är att bidra
              till att öka konsumenternas egenmakt genom att möjliggöra aktiva
              val. Det låter väldigt bra, förutsatt att alla kan och har kunskapen
              att göra egna val.
            </seg>
            <seg n="4909d92d">
              Men jag sade det i debatten i fjol, och jag säger det igen: Alla
              har inte den kunskapen. Det är inte så att jag tvivlar på konsumenternas
              kunskap. Men i dagens samhälle med det reklamutbud och med den
              ibland oseriösa marknadsföring som finns är det inte lätt för
              var och en att se farorna och motstå frestelser, framför allt
              inte för ungdomarna.
            </seg>
            <seg n="e20b3949">
              För vår del är det uppenbart att konsumtionsmönster också påverkar
              miljön och att medvetenheten om detta bör realiseras i målsättningar
              på konsumentpolitikens område. Tyvärr verkar regeringen inte koppla
              samman konsumtion med miljön, vilket i grunden sannolikt handlar
              om bristande kunskap och engagemang på området. Att inte ha miljön
              i åtanke när det gäller konsumtionsmönster är en oansvarig politik
              för framtiden.
            </seg>
            <seg n="bab3f252">
              Konsumentpolitiken intresserar och berör alla, den finns hela
              tiden i vår vardag. Konsumentpolitik innefattar allt från livets
              nödvändiga livsmedel, rent vatten och mat till kläder, tjänster,
              service, el, post och tele och så vidare.
            </seg>
            <seg n="dff7b192">
              Regeringens förslag till ny målsättning är märkligt och säger
              inte någonting om olika människors olika förutsättningar. Alla
              människor har inte makt och möjlighet att göra aktiva val. De
              som inte har tiden, resurserna eller erfarenheten blir mer utsatta
              och riskerar att hamna i en sämre ställning än andra.
            </seg>
            <seg n="09021047">
              Någon analys av olika gruppers förutsättningar redovisas inte.
              Förslaget till målsättning är bara ett konstaterande, men inget
              mål i sig. Regeringen presenterar inte några som helst visioner
              för konsumentpolitiken och redovisar inte vad de aktiva målen
              ska syfta till.
            </seg>
            <seg n="7fcf28ce">
              Konsumentpolitiken har hittills handlat om på vilket sätt samhället
              ska kunna stötta svaga och utsatta konsumenter. Nu anser regeringen
              att konsumenterna på egen hand kan göra aktiva val. Vi kan inte
              se att det finns något behov av att ersätta det nuvarande målet
              med en sådan målformulering.
            </seg>
            <seg n="12051da2">
              Herr talman! Vi hade i utskottet bara för någon vecka sedan besök
              av EU-kommissionären som har hand om konsumentfrågorna. Hon framhöll
              att Sverige ligger väl i framkant i arbetet med hållbar konsumtion
              och att Sverige är långt framme i miljöarbetet. Varför ska vi
              då backa? Varför ska vi då ta bort de tidigare mål som tydligt
              talade om vikten av att handla hållbart och få trygga konsumenter?
              Varför är miljömålen och hållbar konsumtion inte viktiga för regeringen?
            </seg>
            <seg n="81adbf06">
              Varje dag kan vi se hur konsumenter råkar illa ut eftersom det
              hela tiden finns näringsidkare som ligger steget före och försöker
              kringgå de bestämmelser och lagar som finns.
            </seg>
            <seg n="359f7e35">
              Vi socialdemokrater vill inte som den borgerliga regeringen låta
              marknaden styra konsumentpolitiken och att näringslivet ska ha
              veto mot alla förslag på förbättringar för konsumenter. Det är
              en reklamkampanj som Svenskt Näringsliv nu genomför, sagan om
              gumman som handlade för lite. Konsumenter som försöker bidra till
              att handla hållbart och tänka på miljön beskrivs som arga tanter
              och farbröder. Det är alltså något som gemene man inte ska lyssna
              på. Det anser jag som oansvarigt och oacceptabelt.
            </seg>
            <seg n="5f20e70c">
              Konsumtion är bra och gynnar produktion, utveckling och innovationer
              och bidrar till att öka världens resurser, resurser som sedan
              kan användas till allt från fattigdomsbekämpning till att höja
              levnadsnivån för alla.
            </seg>
            <seg n="75893277">
              Genom att köpa modernare varor kan man till och med förbättra
              miljötänket i framtiden. Konsumtion är inte alltid till nackdel
              som så. Men det måste ske med ett högt konsumentskydd och så att
              alla tar sitt ansvar gentemot konsumenten.
            </seg>
            <seg n="bf693c00">
              Herr talman! I konsumentpropositionen Trygga konsumenter handlar
              hållbart , som den socialdemokratiska regeringen lade fram, var
              barn och ungdomar en av de stora frågorna. Där markerades tydligt
              att konsumentpolitik är en viktig del i den generella välfärdspolitiken.
              Barn och ungdomar är viktiga i detta arbete. Det gäller att tidigt
              lära våra unga att bli duktiga konsumenter.
            </seg>
            <seg n="242cf4dc">
              Skolan spelar en viktig roll på konsumentområdet. Eleverna ska
              enligt läroplanens mål förberedas för vuxenlivet och arbetslivet
              i skolan, och därför bör detta vara ett prioriterat område för
              eleverna. Vi vet alla att tidiga insatser förebygger. Därför anser
              vi att kunskapsbyggande inom konsumentområdet måste prioriteras
              för att vi ska få trygga konsumenter i framtiden.
            </seg>
            <seg n="35294ace">
              Vi kan varje dag se hur framför allt ungdomar skuldsätter sig
              med snabblån, och det är oacceptabelt. Det får inte fortsätta.
              Det är en köpstark grupp och utsätts också därför för ett hårdare
              kommersiellt tryck. Det ökade utbudet av tjänster och varor frestar
              och ställer därmed ökade krav på kunskap. Ungdomar måste få tidigt
              lära sig hur man får pengarna att räcka månaden ut. Det får inte
              vara bristande kunskap hos ungdomar som är orsaken till att ungdomar
              tidigt hamnar i skuldfällan. Det kan vi aldrig acceptera.
            </seg>
            <seg n="d86ea91e">
              Konsumenterna kan ställa krav på producenterna och handla därefter
              och på det sättet få konsumentmakt. Men det förutsätter att konsumenten
              får tillräcklig information om tillverkningen för att ges möjligheten
              att debattera frågor om arbetsförhållanden för dem som producerar
              varorna.
            </seg>
            <seg n="750e8eea">
              Verklig konsumentmakt kan åstadkommas endast när konsumenterna
              har den kunskap de behöver för att kunna ställa de rätta frågorna,
              få riktiga och ärliga svar och därigenom kunna göra ett aktivt
              val och på det sättet få konsumentmakt.
            </seg>
            <seg n="349dad85">
              Herr talman! Vi konsumenter handlar mer och mer över nätet och
              ser inte gränserna på samma sätt som tidigare. Den elektroniska
              handeln har en rad fördelar för konsumenterna i form av ökad konkurrens
              genom ökat utbud, lägre priser med mera. Med tillgängligheten
              över nätet följer också tyvärr en del brott vid handeln över Internet.
              Tyvärr ligger brottslingarna hela tiden steget före, vilket innebär
              att det ställs allt högre krav på oss konsumenter för att göra
              köp som är säkra. För det behöver vi kunskap.
            </seg>
            <seg n="2bed94cf">
              För företag i Sverige fungerar svenska lagar, men det gäller
              inte de många utländska företag som gör reklam och som säljer
              till konsumenter i vårt land. Enskilda konsumenter kan hamna i
              ett svårt underläge vad gäller tolkningar av överenskommelser
              i samband med elektronisk handel med internationella företag.
              Därför är det viktigt att vi har en samsyn och lagar som stämmer
              överens med de länder som vi vanligtvis handlar med.
            </seg>
            <seg n="35168da1">
              Slutligen, herr talman, vill jag åter understryka vikten av att
              det mål som vi socialdemokrater tog fram förra mandatperioden
              ligger väl i tiden med hur utvecklingen sker i vår omgivning,
              och därför bör det inte bytas ut mot nuvarande målformulering.
            </seg>
          </u>
          <note n="e63e5ecf">
            Jag yrkar bifall till reservationerna 11, 1 och 4.
          </note>
          <note type="speaker" n="fedbb888">
            Anf. 38 CHRISTOPHER ÖDMANN (mp):
          </note>
          <u who="unknown" xml:id="i-b6ee5f7b338722e0-0" n="a5979e4a">
            <seg n="af312510">
              Herr talman! Ledamöter! Ungefär 20 000 människor dör varje år
              inom EU på grund av dåliga produkter enligt EU-kommissionens produktsäkerhetsavdelning.
              Det är en undersökning som man gjorde för några år sedan. Sedan
              har man tittat lite närmare på de olika länderna inom EU och kan
              konstatera att produktsäkerheten är väldigt olika i de olika länderna.
              Man har satt i gång ett arbete för att försöka finna de lösa trådarna
              för att kunna hindra att så många människor helt enkelt dör på
              grund av dåliga produkter. Vi har under den här hösten sett flera
              larmrapporter om farliga leksaker.
            </seg>
            <seg n="608f8e39">
              Vi kan konstatera att vi lever i en helt annan värld i dag med
              möjligheter till ökad handel men också med faror, därför att det
              är så oerhört mycket produkter som det handlas med över gränserna.
              Det kommer självklart att kräva att det finns bättre inspektionsmöjligheter
              och kontrollfunktioner än hittills.
            </seg>
            <seg n="4f6d93ad">
              I alliansens förslag till budget verkar det som att man inte
              riktigt har förstått detta. Man säger att man ska stärka konsumenterna,
              men hur det ska gå till kan jag inte finna. Tvärtom är det så
              att Konsumentverket det senaste året har fått dra ned på sina
              verksamheter på ett drastiskt sätt. Dagsnoteringen är att man
              kommer att vara 110 anställda. För drygt ett år sedan var 176
              anställda.
            </seg>
            <seg n="5944f799">
              I och för sig finns det ett förslag från alliansen om att lägga
              på Konsumentverket ännu fler uppdrag, men det följer inte med
              några pengar. Vad jag befarar är att vi kommer att få se en sämre
              konsumentverksamhet framöver än tidigare. Ett problem är hur man
              då ska kunna stärka konsumenterna. På vilket sätt ska konsumenterna
              kunna få information? Det kan man nämligen inte utläsa av budgetförslaget.
              Hur är det tänkt?
            </seg>
            <seg n="6713bb9f">
              Däremot står det att man ska återkomma med konkretiseringar.
              Dessa ser vi fram emot att få studera närmare. Men vi befarar
              att det kanske inte blir så slagkraftigt när det inte presenteras
              några ökade resurser för att satsa på att stärka konsumenter,
              att satsa just på konsumentfrågorna.
            </seg>
            <seg n="002845c4">
              I Miljöpartiet ökar vi pengarna till bland annat Konsumentverket.
              Det handlar om utbildning av konsumentvägledare, om stöd till
              konsumentorganisationer, om att motverka utländska spelbolag,
              nätförsäljning av alkohol och så vidare samt självklart att Konsumentverket
              inte ska drabbas av stora utgifter på grund av den regionala satsning
              som har skett i och med att man har flyttat Konsumentverket till
              Karlstad.
            </seg>
            <seg n="9b829d28">
              I framtiden bör nog alliansen fundera på, tycker jag, på vilket
              sätt man ska lyckas stärka konsumenterna, för det kommer att krävas
              oerhört mycket mer resurser för konsumentverksamhet än vad som
              presenteras i den här budgeten.
            </seg>
            <seg n="670792e8">
              När det gäller konsumentvägledarna kunde vi i förra veckan se
              ett reportage om en kvinna som hade problem med sin mobiltelefon
              i något avseende. Hon vände sig till sin kommun som inte hade
              konsumentvägledare. Hon sökte då konsumentvägledning i andra kommuner.
              Men nu är det inte på samma sätt som tidigare, att kommunerna
              hjälper alla behövande, utan nu har det blivit grann av Göteborgsmodellen
              där man helt enkelt frågar var konsumenten som har problem bor
              någonstans. Hon fick då meddela att hon bodde i en kommun där
              det inte fanns konsumentvägledning. Och man kan inte prioritera
              andra kommuner. Det är egentligen så med alla verksamheter inom
              olika kommuner att de är till för de egna kommuninvånarna.
            </seg>
            <seg n="280506b5">
              Vi kan konstatera, och det står också i våra underlag, att i
              dag finns inte konsumentrådgivning och -vägledning i alla kommuner.
              Det är ett problem. Inte minst om vi har ambitionen att konsumenterna
              ska vara starka är det viktigt att denna direkta rådgivning finns,
              så att man kan stärkas och få de råd som man som konsument behöver
              i olika komplicerade situationer.
            </seg>
            <seg n="ed1a262e">
              På Konsumentverket finns det en grupp som man har tvingats att
              dra ned på nu som också helt klart är väldigt negativt, och det
              är hushållsekonomerna. De har varit 14, men nu har det skett en
              neddragning till 4.
            </seg>
            <seg n="97ccbd88">
              När EU-kommissionen tittade på olika länder såg man att det var
              en del länder, som jag berättade om, som var väldigt bra på detta
              med produktsäkerhet och så vidare. Om vi skulle ha samma styrka
              när det gäller konsumentinspektion i Sverige som i till exempel
              Frankrike, skulle inte bara de tolv inspektörerna finnas på Konsumentverket
              samt de konsumentvägledare som har samarbetsavtal med Konsumentverket
              i de här frågorna, utan då skulle vi ha ungefär 300 konsument-
              och produktinspektörer i Sverige. Så stora är skillnaderna mellan
              de olika länderna.
            </seg>
            <seg n="3d94c76f">
              Jag ser konsumentsatsningar som att det inte bara handlar om
              att gå från ord till handling, det vill säga att man vill stärka
              konsumenterna, utan att det också handlar om att bry sig om medborgarna
              i det egna landet. Man måste inse att om man ska nå målen för
              sin konsumentverksamhet, oavsett om olika mål har satts upp, måste
              man på något sätt tillföra resurser för detta. Det är det jag
              saknar från alliansen.
            </seg>
            <seg n="fd699a69">
              Jag har sett att man ska återkomma med konkretiseringar. Det
              ser vi fram emot. Men vi ser också fram emot att man åtminstone
              till nästa budget skärper sig och börjar satsa mer resurser för
              konsumentarbetet i Sverige.
            </seg>
          </u>
          <note n="c2600b69">
            I detta anförande instämde Egon Frid (v).
          </note>
          <note type="speaker" n="8408dd54">
            Anf. 39 ANTI AVSAN (m):
          </note>
          <u who="anti_avsan_387eab" xml:id="i-ebe459467dc47558-0" n="784e0a8d">
            <seg n="de68c265">
              Herr talman! Till skillnad från de två föregående talarna ska
              jag återgå till frågan om bostäder och byggande.
            </seg>
            <seg n="7b882aa9">
              Det är nog tyvärr kännetecknande för Socialdemokraterna att,
              som Carina Moberg, börja debatten med att slå till så hårt som
              möjligt. Vad hon gör är att hon samtidigt slår undan benen på
              sig själv och sina partikamrater genom påståendet att det i dag
              inte existerar någon bostadspolitik.
            </seg>
            <seg n="b44703cd">
              Om det skulle vara så att majoriteten och alliansregeringen saknar
              bostadspolitik är det samtidigt så att Socialdemokraterna saknade
              bostadspolitik och alltid har saknat bostadspolitik. Varför då?
              undrar säkert någon. Jo, därför att samtliga problem som vi ser
              på bostadsmarknaden i dag med den infallsvinkeln i grunden är
              resultatet av den politik som saknades under Socialdemokraternas
              regeringsinnehav.
            </seg>
            <seg n="86bdc30b">
              Jag behöver kanske inte gå in på detaljer i alla avseenden men
              kan ändå nämna det som har nämnts så många gånger tidigare, nämligen
              bostadsbrist, svarta lägenhetsaffärer, där hyreskontrakt säljs
              till högstbjudande, svårigheter att producera hyreslägenheter,
              trots räntebidragssystem och riktade bostadssubventioner, och
              inte minst olika nytillkommande problem i miljonprogrammets bostadsområden.
              Jag ska beröra några av dessa problem närmare.
            </seg>
            <seg n="a1db2b8a">
              När det först gäller frågan om bostadsproduktionen är det viktigt
              att slå fast att det inte beror på den nuvarande regeringens politik
              att Sverige bygger för motsvarande 3 procent av bnp jämfört med
              andra länder, exempelvis Norge, Danmark och Finland, där andelen
              är ungefär 6 procent.
            </seg>
            <seg n="2914701e">
              I storstadsområdena, inte minst i Helsingfors, ser vi en överhettning
              på byggmarknaden med materialbrist och arbetskraftsbrist. Om man
              skulle tillföra subventioner i ett sådant läge skulle inte byggandet
              öka, eftersom vi redan har slagit i kapacitetstaket och aktörerna
              inte kan bygga mer än vad som redan görs.
            </seg>
            <seg n="868e279b">
              Det bästa vi kan göra i ett sådant läge är att fortsätta att
              driva en politik som förbättrar möjligheten att anställa, driva
              företag och förenkla byggreglerna. Här får jag påpeka att inte
              ens Socialdemokraterna föreslagit ett nytt räntebidragssystem.
            </seg>
            <seg n="4c418ea2">
              Det talades tidigare om kvalitet och uttrycktes farhågor om att
              kvaliteten i byggandet skulle sänkas. Vi har ju redan kvalitetsproblem
              i den socialdemokratiska sociala bostadspolitikens flaggskepp,
              miljonprogrammet, som nu håller på att sjunka.
            </seg>
            <seg n="311182a6">
              Skicket på miljonprogrammets hus är ett varnande exempel på hur
              det kompromissades med kvaliteten på många håll när kvantiteten
              av bostäder prioriterades under 60-talets framstressade, subventionerade,
              teknokratiska bostadsbyggande. För en stor del av dessa fastigheter
              har ett förtida renoveringsbehov uppstått på grund av bristande
              kvalitet.
            </seg>
            <seg n="ff3e9a9a">
              Miljonprogrammet är ett bostadspolitiskt misslyckande och nu,
              enligt Carina Moberg, även ett klimatpolitiskt misslyckande i
              mångmiljardklassen. Låt oss slippa en upprepning av detta misstag.
            </seg>
            <seg n="f9b9633b">
              Hur ser då Socialdemokraternas så kallade sociala bostadspolitik
              ut i dag? Jo, Socialdemokraterna vill satsa 250 miljoner kronor
              i investeringsstöd för att dela ut till redan välmående byggföretag
              och därmed ytterligare bidra till den överhettning på byggmarknaden
              som jag nämnde tidigare, och därmed också öka byggbolagens redan
              goda vinster på skattebetalarnas bekostnad. Produktionsstöd löser
              uppenbarligen inte bostadsbristproblemet, och det vet vi sedan
              lång tid tillbaka.
            </seg>
            <seg n="080bed3a">
              Nu är inte Socialdemokraterna ensamma om att ha, vad jag tycker,
              underliga förslag. Lyssnar man på Jan Lindholms första anförande
              undrar man lite om det är samma verklighet vi lever i. Jan Lindholm
              talar osammanhängande om nyliberalism, om att behoven ska styra
              efterfrågan, att medborgare utraderas och en hel del annat. Och
              allt som gör skillnad i denna del är 1 ½ miljon kronor mer för
              åtgärder mot radon och att fonden för fukt- och mögelskador ska
              finnas kvar.
            </seg>
            <seg n="6f63f63a">
              Herr talman! Det är inte särskilt kraftfulla åtgärder Jan Lindholm
              föreslår för att komma till rätta med alla brister han tycker
              sig se. Proportionerna är som att själv försöka släcka en fullskalig
              höghusbrand med enkilos handbrandsläckare. Man kanske inte behöver
              fundera så mycket på i vilken del Jan Lindholms och Miljöpartiets
              verklighetsuppfattning är felaktig. Möjligen är det dubbelt, det
              vill säga både analysen och förslagen, eller rättare sagt avsaknaden
              av förslag.
            </seg>
            <seg n="d61d41f6">
              Slutligen behöver hyressättningssystemet utvecklas. Den frågan
              är föremål för utredning, vilket vi alla mycket väl känner till.
              Vi hoppas att bostadsmarknadens parter är beredda att ta ett ökat
              ansvar för att utveckla bostadsmarknaden så att den fortsätter
              att vara trygg men samtidigt tar mer hänsyn, bland annat till
              sådana faktorer som läget. Vi tror att detta är en viktig nyckel
              för att kunna åstadkomma en ökad produktion av hyresrätter, men
              samtidigt ska ingen behöva känna sig otrygg med regeringens bostadspolitik.
            </seg>
            <seg n="1a9e80ca">
              Herr talman! En modern och välfungerande bostadsmarknad måste
              utgå från människors efterfrågan och behov i olika skeden av livet.
              Det vore inte fel om vi kunde föra en mer konstruktiv diskussion
              om vad som behöver göras på bostadspolitikens område. Då måste
              vi utgå från de verkliga problem vi kan se. Kan vi vara överens
              om problematiken är det lättare att föra debatten.
            </seg>
          </u>
          <note n="cf00c697">
            Jag yrkar bifall till förslagen i betänkandet, vilket innebär
            att samtliga motioner avslås.
          </note>
          <note type="speaker" n="1e1d3706">
            Anf. 40 MARIA KORNEVIK JAKOBSSON (c):
          </note>
          <u who="unknown" xml:id="i-e01f193c7857dfb4-0" n="a5979e4a">
            <seg n="6d4b9e4c">
              Herr talman! I propositionen föreslår regeringen att nuvarande
              mål för konsumentpolitiken upphävs och ersätts av följande övergripande
              mål: Konsumenterna har makt och möjlighet att göra aktiva val.
              Regeringen visar med det nya målet att konsumenterna har förutsättningar
              att vara aktiva och göra medvetna val. Konsumenterna ansvarar
              själva för att vara aktiva, och konsumentpolitikens roll är att
              bidra till att öka konsumenternas egenmakt. Konsumenterna står
              för efterfrågan och har därför en stor inverkan på hur väl marknaden
              fungerar. En väl fungerande marknad är den bästa förutsättningen
              för att tillgodose konsumenternas önskemål om bra produkter till
              låga priser och bra service.
            </seg>
            <seg n="23dfd6de">
              Herr talman! Detta tycker vi i Centerpartiet är bra. Vi är alla
              konsumenter, och som konsument har jag både en rättighet och en
              skyldighet att ta ansvar för det jag vill konsumera. För att detta
              ska vara möjligt för alla grupper, för det är viktigt att det
              är möjligt för alla grupper av konsumenter, ska det finnas ett
              starkt grundläggande konsumentskydd. Det ska också finnas lättillgänglig
              information om varan beskriven på ett sätt som gör att det är
              lätt för alla att förstå och ta till sig den gärna så kallat lättläst.
            </seg>
            <seg n="06e3200c">
              Den information som ges om varan ska självfallet vara korrekt
              och helst beskrivas med ord och inte med formler. Jag tittade
              på en speciell saftflaska häromdagen. Jag tittade på innehållsförteckningen,
              och det stod E 330. Det stod att jag skulle dricka E 202, sukralos
              och någonting som heter acesulfam K. Detta är ett bra exempel
              på avsaknad av lättförståeliga ord. Och vad var det egentligen
              som jag köpte och sedan drack? Jo, E 330 är surhetsreglerande
              medel, E 202 är konserveringsmedel, sukralos är ett sötningsmedel
              som dessutom finns på bojkottningslistan, och det sista ska jag
              villigt erkänna att jag inte har någon aning om vad det är.
            </seg>
            <seg n="442f9a74">
              Innehållsbeskrivningar och innehållsförteckningar är alltså särskilt
              viktiga. Som det ser ut i dag finns det också många förvirrande
              innehållsförteckningar. Det kan stå på en vara att den är helt
              mjölkfri när den bara är laktosfri. På en annan står det att den
              är laktosfri när den är helt mjölkfri. Det här är kanske inte
              jätteväsentligt för alla, men det är oerhört väsentligt för dem
              som är allergiska.
            </seg>
            <seg n="ded02c19">
              En annan viktig information som tydligt ska framgå är varans
              säkerhet. Jag ska kunna lita på att den leksak jag köper inte
              går sönder och på det viset blir till fara för barnet eller att
              hårtorken inte blir överhettad och börjar brinna.
            </seg>
            <seg n="534f181f">
              Det är viktigt att marknadens aktörer tar sitt ansvar på allvar,
              men det är också viktigt att det uppstår en balans mellan konsument-
              och produktansvaret. Konsumentkunskap blir då ett viktigt verktyg
              för att åstadkomma den här medvetna konsumenten.
            </seg>
            <seg n="2c2a3545">
              Alliansregeringen prioriterar klimatfrågorna. Mot den bakgrunden
              ser vi i Centerpartiet fram mot att konsumentpolitikens betydelse
              i detta avseende lyfts fram mer, helt i linje med det aktiva arbete
              med hållbar konsumtion och produktion som förs inom EU och FN.
            </seg>
            <seg n="2f3fc7a0">
              Herr talman! Det är viktigt att konsumentvägledningen når ut
              till och kan erbjuda stöd främst till de ekonomiskt svaga grupperna
              i samhället. Alla människor i alla delar av landet bör ha tillgång
              till konsumentvägledning av god kvalitet. Konsumentvägledningen
              ordnas i dag av de flesta kommuner. Det sker på en rad olika sätt,
              till exempel genom samverkan mellan olika kommuner, genom fristående
              konsumentorganisationer eller genom andra organ.
            </seg>
            <seg n="62d07fbc">
              Herr talman! Centerpartiet står helt bakom utskottets ställningstagande
              att det inte ankommer på riksdagen att bestämma hur konsumentvägledningen
              ska anordnas runt om i landet. Det ansvaret ska fortsättningsvis
              också ligga på kommunerna.
            </seg>
          </u>
          <note n="941c2eea">
            Med detta, herr talman, yrkar jag bifall till förslaget i betänkandet.
          </note>
          <note type="speaker" n="53b7ea95">
            Anf. 41 CHRISTOPHER ÖDMANN (mp) replik:
          </note>
          <u who="unknown" xml:id="i-b6ee5f7b338722e0-1" n="a5979e4a">
            <seg n="b33c41b7">
              Herr talman! Det här var lite mer konkretiseringar. Jag hoppas
              att alliansen kommer att presentera mer framöver. Jag har ett
              par frågor.
            </seg>
            <seg n="01eb86b0">
              Anser ni att konsumenterna har makt i dag?
            </seg>
            <seg n="b242f041">
              Frågan om konsumentvägledning har utretts väldigt många gånger.
              Ofta har resultatet blivit att vi hoppas att kommunerna ska tänka
              på att man ska satsa på konsumentvägledning, och hittills har
              de inte gjort det. Om de nu inte gör det i framtiden heller, vad
              tänker ni då göra åt det?
            </seg>
          </u>
          <note type="speaker" n="8d0cc717">
            Anf. 42 MARIA KORNEVIK JAKOBSSON (c) replik:
          </note>
          <u who="unknown" xml:id="i-e01f193c7857dfb4-1" n="a5979e4a">
            <seg n="a7465ffd">
              Herr talman! De konsumentvägledare som finns på olika ställen
              runt om i landet, och som Miljöpartiet och Christopher Ödmann
              efterlyser och vill att vi ska lagstifta om, styrs oftast av en
              kommunal politisk verksamhet. I de kommuner där Centerpartiet
              och mina allianskamrater har makten står frågan om konsumentvägledare
              högt på listan.
            </seg>
          </u>
          <note type="speaker" n="488506e8">
            Anf. 43 CHRISTOPHER ÖDMANN (mp) replik:
          </note>
          <u who="unknown" xml:id="i-b6ee5f7b338722e0-2" n="a5979e4a">
            <seg n="b17f49d6">
              Herr talman! Från Miljöpartiet föreslår vi inte lagstiftning.
              Men vi tycker att det är väldigt viktigt på något vis att regeringen
              ändå säger att man förutsätter att det inom de närmaste åren faktiskt
              kommer att vara så att alla konsumenter kommer att få konsumentvägledning.
              Jag tror att det är viktigt att man ser att det finns en stark
              vilja från regeringens sida att den kommunala delen fungerar när
              det gäller konsumentvägledning.
            </seg>
            <seg n="fb59c902">
              Den andra frågan gällde om jag anser att konsumenterna har makt
              i dag. Jag kan säga att jag inte anser att konsumenterna har makt
              i dag. Det vore jättebra om de hade det. Men en förutsättning
              för det är att de får korrekt och bra information. Du var inne
              på att det är viktigt med kunskap. Men hur ska man kunna ge konsumenterna
              den kunskapen och den korrekta informationen för att de just ska
              kunna ta de viktiga besluten som leder till att de får de produkter
              de vill ha och inte andra produkter som de inte vill ha?
            </seg>
          </u>
          <note type="speaker" n="d8fc7526">
            Anf. 44 MARIA KORNEVIK JAKOBSSON (c) replik:
          </note>
          <u who="unknown" xml:id="i-e01f193c7857dfb4-2" n="a5979e4a">
            <seg n="8a1a2488">
              Herr talman! På fråga 1 svarar jag att jag tycker att regeringen
              talar om att konsumentvägledarna är viktiga och att man också
              bekräftar storheten i att kommunerna har konsumentvägledare. Man
              talar också om det kommunala självstyret, vilket är bra.
            </seg>
            <seg n="8cd9bafa">
              Som svar på fråga 2 anser jag, precis som Christopher säger,
              inte att konsumenterna har den makten. Det är därför vi ändrar,
              så att konsumenterna ska få den makten. Det sker på en rad olika
              sätt. Dessutom lägger man ansvaret och skyldigheten på konsumenten.
              Det är också bra. Det gör att jag vet vad det är som ska göras.
            </seg>
            <seg n="910927da">
              I detta ligger att de svagare grupperna också får möjlighet att
              förstå. Det här blir ett producentansvar. Jag vill inte se en
              sådan flaska där det räknas upp en massa formler. Tala i stället
              om vad det är för någonting. Där tycker jag att det grundläggande
              konsumentskyddet ingår.
            </seg>
          </u>
          <note type="speaker" n="aac3b176">
            Anf. 45 KATARINA BRÄNNSTRÖM (m):
          </note>
          <u who="katarina_brannstrom_26ead4" xml:id="i-eaebfb6727c5956a-0" n="543fb9e8">
            <seg n="c649e8f1">
              Herr talman! Jag ska tala om konsumentpolitiken utifrån civilutskottets
              betänkande CU1. Jag vill börja med att yrka bifall till förslagen
              i betänkandet och avslag på samtliga reservationer.
            </seg>
            <seg n="a915cf94">
              I budgetpropositionen föreslår regeringen att nuvarande mål för
              konsumentpolitiken upphävs och ersätts av följande övergripande
              mål, precis som tidigare har sagts här: Konsumenterna har makt
              och möjlighet att göra aktiva val.
            </seg>
            <seg n="00d3369f">
              Men det är också viktigt att framhålla delmålen som har satts
              upp och som gäller för arbetet såväl nationellt som inom EU.
            </seg>
            <seg n="c6d43d85">
              Regeringen menar att all konsumtion och andra levnadsmönster
              i sin helhet kopplas samman med miljön och påverkan på klimatet.
              Man säger därför i finansplanens början att det krävs en stark
              ekonomi som är långsiktigt hållbar och gör det möjligt att vidta
              åtgärder mot klimatförändringar. Här sker alltså en uppväxling
              mot det gamla målet, när man låter hållbarheten genomsyra hela
              budgeten. Jag är stolt över att regeringen nu lyfter fram klimatfrågan
              med denna hållbarhetsaspekt för regeringens politik. Regeringen
              avser att nästa år presentera en särskild klimatproposition.
            </seg>
            <seg n="c134911c">
              I fem olika motioner finns förslag om att regeringens nya mål
              för konsumentpolitiken inte ska godkännas. Man är kritisk mot
              borttagandet av hållbarhetsmålet. Socialdemokraterna efterlyser
              en maktanalys av de olika konsumentgrupperna. Det vore intressant
              att få veta vad en maktanalys är.
            </seg>
            <seg n="03cb8c50">
              Med ett brett konsumentskydd avses också en utökning av konsumentskyddet
              så att det även omfattar rättigheter vid konsumtion av offentligt
              producerade tjänster. Genom en effektiv tillsyn ska myndigheter
              se till att lagstiftningen efterlevs och därmed upprätthålls på
              en nivå som är hög och lättillgänglig.
            </seg>
            <seg n="95c6f7e8">
              I dag har större delen av landets befolkning tillgång till kommunal
              konsumentvägledning. I en majoritet av de svenska kommunerna bedrivs
              konsumentverksamhet. Detta är en frivillig uppgift för kommunerna
              och kan därför se lite olika ut. På många håll samarbetar flera
              kommuner om en gemensam konsumentrådgivning. Det kan vara ett
              stort och brett åtagande där man ger stöd vid tvister och köpråd
              till enskilda konsumenter. Man har kontakter med och ger information
              till skolor och organisationer. I andra kommuner är omfattningen
              mindre. Konsumentverket följer denna verksamhet i kommunerna och
              lämnade i våras en lägesbeskrivning av hur det ser ut i de 209
              kommuner som har konsumentvägledning. Även om skuldsaneringslagen
              är kommunerna skyldiga att lämna råd och anvisningar. Här ska
              också Konsumentverket stödja och ge vägledning när det gäller
              allt det som kommunerna ska svara för.
            </seg>
            <seg n="1f1aa611">
              Herr talman! Glädjande nog finns det ett antal självständiga
              rådgivningsbyråer inom olika branscher. Jag ska nämna några: Konsumenternas
              försäkringsbyrå, Konsumenternas bank- och finansbyrå, Konsumenternas
              elrådgivningsbyrå och Konsumenternas tele- och Internetbyrå. Alla
              dessa finansieras av sin egen bransch.
            </seg>
            <seg n="676b2dca">
              Lagstiftningen har stärkts på senare år, framför allt till följd
              av initiativ från EU. Under året har regeringen genom lagstiftning
              föreslagit vissa förbättringar, bland annat när det gäller leksaker.
            </seg>
            <seg n="b9d3a9d5">
              Konsumentverket har i dag ett brett utbud av tjänster via sin
              hemsida. Man kan få information om i princip allting. Man kan
              jämföra priser på många områden. Det kan vara telefoni, elpriser,
              energi eller familjens ekonomi. Rådgivning och klagomål blir enkelt
              om man använder Konsumentverkets hemsida. Konsumentverket har
              också hållit utbildningar för bland annat Läkemedelsverket, och
              Konsumentombudsmannen har fått utökade tillsynsbefogenheter. Det
              kommer att komma en ny marknadsföringslag nästa år. Alla konsumentpolitiska
              myndigheter ska verka för att öka medvetenheten och kunskapen
              hos konsumenterna, främst via sina hemsidor.
            </seg>
            <seg n="1d9a4f34">
              Motioner om lokal konsumentvägledning behandlades även förra
              året, och då liksom nu finns inte skäl för att lagstifta om obligatorisk
              konsumentrådgivning. Det skulle innebära en inskränkning i den
              kommunala självbestämmanderätten. Riksdag och regering ska inte
              detaljstyra kommunerna utan ställa upp målen.
            </seg>
            <seg n="f5fcb359">
              Regeringen kommer enligt budgetpropositionen att se över hur
              människor i utanförskap kan stärkas för att fungera som aktiva
              konsumenter. En kartläggning görs som ska ge svar på vilka andra
              aktörer som kan komplettera den kommunala vägledningen. Vi ser
              med spänning fram emot vilka förslag som ska komma ut av detta.
              Näringslivet har redan inrättat särskilda nämnder för tvistlösning,
              exempelvis Personförsäkringsnämnden och Försäkringsförbundets
              Nämnd för Rättsskyddsfrågor och Fastighetsmäklarnämnden.
            </seg>
            <seg n="69a03044">
              Det kommer också att bli möjligt för fler frivilligorganisationer
              än nu att komma i fråga för stöd. Regeringen beslutade i november
              om en ny förordning om statligt stöd till organisationer på konsumentområdet.
              Kriterierna innebär att det är fler som kommer att få det här
              stödet.
            </seg>
            <seg n="03635aff">
              Herr talman! Det är glädjande att Konsumentverket nyss, alltså
              i november, delade ut 3 ½ miljoner till olika frivilligorganisationer
              som bedriver projekt som möjliggör för enskilda konsumenter att
              göra just sina aktiva val. Det var 19 projekt med konsumentinformation,
              där man hade budget- och skuldfrågor i fokus. Sex av de här projekten
              vände sig direkt till ungdomar.
            </seg>
            <seg n="6062c757">
              Tidigare i år har också Konsumentverket delat ut 1 miljon till
              andra föreningar med samma inriktning. Det är precis så här det
              ska fungera. Det är direkt till dem som arbetar och träffar människor
              som bidragsmedlen ska gå, ibland till organisationer som har integration
              som huvudmål, där man måste informera på ett särskilt sätt.
            </seg>
            <seg n="7cdaa07a">
              Det bildas allt fler nya ideella konsumentorganisationer. Och
              det är bra. Ett exempel är Goodgame, som är ett riksförbund med
              flera föreningar och många medlemmar. De har en webbsida där man
              testar spel, där man kan diskutera det mesta och tycka till om
              droger bland annat. Så uppstår användarvänliga och informativa
              konsumentrådgivningar i det moderna samhället.
            </seg>
            <seg n="1cad1ba4">
              Vi är rätt många som får information via nätet från olika konsumentorganisationer.
              Sveriges konsumenter i samverkan är ett sådant exempel, med egen
              hemsida och möjlighet för alla att prenumerera på nyheter, helt
              gratis.
            </seg>
            <seg n="332e9fc8">
              Vänsterkartellen fortsätter att betrakta alla konsumenter som
              svaga. Men konsumenternas efterfrågan utgör ju en viktig del av
              en väl fungerande marknad. Man ser också endast till den del av
              konsumenternas värld som inte består av den offentliga sektorns
              tjänster. Men en stor del produceras ju just inom skola, vård
              och omsorg, och det har inte omfattats av konsumentskydd tidigare.
              Här föreslår nu regeringen ett ökat skydd och en översyn av lagstiftningen.
            </seg>
            <seg n="6ba8e716">
              Slutligen, herr talman, vill jag citera EU-kommissionären i konsumentfrågor
              när hon gästade oss nyligen. Det var något som inte Eva Sonidsson
              nämnde i sitt anförande. Hon sade så här: Det måste finnas en
              balans mellan konsumenter och näringsidkare, och varje konsument
              har ett eget ansvar.
            </seg>
          </u>
          <note type="speaker" n="857cc98c">
            Anf. 46 CHRISTOPHER ÖDMANN (mp) replik:
          </note>
          <u who="unknown" xml:id="i-b6ee5f7b338722e0-3" n="a5979e4a">
            <seg n="1a865ccb">
              Herr talman! Jag skulle inte kritisera bristen på kreativitet
              när det gäller att ge nya uppdrag på konsumentområdet. Jag har
              förstått att det behövs ganska mycket åtgärder för att dels stärka
              konsumenterna, dels få en konsumentpolitik med mer bett än tidigare.
            </seg>
            <seg n="7c80b0a7">
              Det finns dock en sak som inte riktigt fungerar. Jag kan nämligen
              inte se att alliansen i denna budget tillför ytterligare ekonomiska
              resurser för att Konsumentverket ska klara alla de nya uppdragen.
              Verket får nya uppdrag men inte resurser. Kanhända kommer ni att
              verka för att i nästa budget tillföra ytterligare resurser. I
              annat fall blir det hela endast en lek med ord.
            </seg>
            <seg n="c457e6bf">
              Vad gäller konsumentvägledning tycker jag att det är bra att
              en del kommuner samarbetar så att alla medborgare ska kunna få
              konsumentvägledning i den egna kommunen. Det finns en del som
              åker runt på speciella dagar och informerar om att det nu finns
              möjlighet att tala med en konsumentvägledare. Det är jättebra
              att man samarbetar.
            </seg>
            <seg n="b88629b1">
              Jag undrar om alliansen kommer att verka för att fler kommuner
              ska samarbeta för att täppa till de luckor som finns på vissa
              håll. Det finns i dag konsumenter som inte har tillgång till konsumentrådgivning.
            </seg>
          </u>
          <note type="speaker" n="3400132c">
            Anf. 47 KATARINA BRÄNNSTRÖM (m) replik:
          </note>
          <u who="katarina_brannstrom_26ead4" xml:id="i-eaebfb6727c5956a-1" n="543fb9e8">
            <seg n="a230f397">
              Herr talman! Miljöpartiet föreslår ökade medel till Konsumentverket
              för att få en bättre konsumentpolitik. Det är väl bra, men vi
              tror inte att pengarna alltid avgör om konsumentvägledningen blir
              bra eller dålig.
            </seg>
            <seg n="469cb210">
              Miljöpartiet föreslår också 22 miljoner i kompensation för Konsumentverkets
              flyttkostnader till Karlstad. Den flytten stödde Miljöpartiet
              en gång i tiden och därför borde man egentligen ha tagit med dessa
              kostnader redan då. Den utlokalisering som skedde medförde oerhörda
              kostnader för Konsumentverket, vilket resulterat i att verket
              dränerats på både anställda och kompetens. Det drabbar naturligtvis
              konsumentvägledningen.
            </seg>
            <seg n="d3f7b07f">
              Detta problem har den nuvarande regeringen ärvt. Icke desto mindre
              kvarstår problemet. Under denna mandatperiod handlar det om en
              kostnad på mer än 80 miljoner. Det är tråkigt eftersom konsumentvägledningen
              är viktig. Därför har alliansregeringen avgränsat det uppdrag
              som Konsumentverket har till att renodla verksamheten och fokusera
              på det som är kärnan i uppdraget, nämligen tillsyn och information.
              För att hjälpa konsumenterna bör Konsumentverket alltså fokusera
              på det som ska göras.
            </seg>
            <seg n="9f148e46">
              Som framgår av budgetpropositionen följer regeringen utvecklingen
              av Konsumentverkets ekonomi, och därmed även den förra regeringens
              beslut, för att se hur det går.
            </seg>
          </u>
          <note type="speaker" n="7b4c3f76">
            Anf. 48 CHRISTOPHER ÖDMANN (mp) replik:
          </note>
          <u who="unknown" xml:id="i-b6ee5f7b338722e0-4" n="a5979e4a">
            <seg n="c97c15f5">
              Herr talman! Anledningen till att Miljöpartiet lägger ytterligare
              resurser på Konsumentverket är att vi insett att verket inte fått
              den kompensation för flytten som det skulle ha haft.
            </seg>
            <seg n="c01f7f27">
              Är ni från alliansens sida beredda att i nästa budget, när vi
              återkommer, stödja Miljöpartiet genom ökade satsningar på Konsumentverket
              så att vi åter kan vända kurvorna uppåt? Jag känner fortfarande
              att det från er sida finns många fler förslag på vad Konsumentverket
              ska åstadkomma än det finns resurser till.
            </seg>
            <seg n="9f745fcc">
              När det gäller konsumentverksamheten undrar jag om det finns
              möjligheter att verka för att alla konsumenter i landet ska ha
              tillgång till konsumentvägledning. Det räcker inte att enbart
              ta i anspråk frivilligorganisationernas insatser, även om dessa
              är jättebra. Jag tror att det kommer att behövas både frivilligorganisationer
              och satsningar på Konsumentverket och andra institutioner. Likaså
              måste branscherna stimuleras till att ta sitt ansvar. Det är en
              viktig del i det hela.
            </seg>
            <seg n="d3638b1d">
              Glöm inte konsumentvägledningen. Det är oerhört viktigt att den
              är lättillgänglig. Varje medborgare borde ha tillgång till den.
            </seg>
          </u>
          <note type="speaker" n="f93f541b">
            Anf. 49 KATARINA BRÄNNSTRÖM (m) replik:
          </note>
          <u who="katarina_brannstrom_26ead4" xml:id="i-eaebfb6727c5956a-2" n="543fb9e8">
            <seg n="251b3061">
              Herr talman! Jag kan säga så mycket som att regeringen redan
              lovat hjälpa Konsumentverket med de extrakostnader för pensionsavgifter
              som verket fick när många i samband med flytten avgick med pension.
              Där har regeringen stöttat Konsumentverket och avser att mycket
              noga följa den ekonomiska utvecklingen. Vi får väl se vad som
              händer i den frågan.
            </seg>
            <seg n="5faec370">
              Beträffande konsumentvägledare måste jag poängtera att det aldrig
              funnits en konsumentvägledare i varje kommun, inte heller under
              tidigare regeringar. Små kommuner kanske inte har möjlighet att
              satsa på det, och de bör därför stimuleras att samarbeta med andra
              kommuner. Konsumentverket har i uppgift att stimulera sådant samarbete
              och utbilda de konsumentvägledare som då får ett större arbetsområde,
              ett vidare fält.
            </seg>
            <seg n="90141134">
              Det är inte vår sak att tala om för kommunerna hur de ska sköta
              detta. I stället ska vi via Konsumentverket stötta kommunerna
              och de kommunala konsumentvägledare som finns. Jag tror att konsumenterna
              på olika sätt kommer att kunna ta till sig den information som
              jag nämnde i mitt anförande. I dag är det dessutom möjligt att
              via nätet få näst intill all den information man behöver. Den
              personliga kontakten är inte alltid nödvändig för att få god konsumentvägledning.
            </seg>
          </u>
          <note n="bb6352a2">
            Överläggningen var härmed avslutad.
          </note>
          <note n="84c1adba">
            10 § Nikotinläkemedel i handeln
          </note>
          <note n="de70f141">
            Föredrogs
          </note>
          <note type="speaker" n="27c1c940">
            Anf. 50 FINN BENGTSSON (m):
          </note>
          <u who="unknown" xml:id="i-6bc17c261d8a661e-0" n="a5979e4a">
            <seg n="cf0ffed5">
              Herr talman! Ambitionen att minska bruket av tobak är med hänsyn
              till tobakens allvarliga skadeverkningar en prioriterad uppgift
              inom folkhälsoarbetet. Avvänjning av skadligt tobaksbruk med hjälp
              av receptfria nikotinläkemedel har visat sig vara en framgångsrik
              strategi för många. En paradox i detta sammanhang är att tillgängligheten
              till tobak i vårt land är bättre än till nikotinläkemedel i avvänjande
              syfte. På grund av tobakens skadeverkningar har vi i socialutskottet
              därför i positiv anda tagit oss an regeringens proposition 2007/08:17
              för att öka tillgängligheten till nikotinläkemedel för dem som
              så behöver.
            </seg>
            <seg n="c4ee596d">
              Av utskottets betänkande 2007/08:SoU7 framgår att vi ställer
              oss bakom regeringens förslag till lag om detaljhandel med nikotinläkemedel.
              Den nya lagen ska möjliggöra för andra än Apoteket AB att bedriva
              handel med receptfria nikotinläkemedel. Lagen kräver dock att
              en näringsidkare först anmäler handeln hos den kommun där handeln
              ska bedrivas. Kommunerna ska även svara för vissa kontrolluppgifter.
              Läkemedelsverket ska fortsatt ansvara för den övergripande tillsynen
              och bland annat ha möjlighet att förbjuda verksamhet som inte
              bedrivs i enlighet med gällande föreskrifter.
            </seg>
            <seg n="0e078803">
              Näringsidkaren ska, i likhet med vad som gäller på tobaksområdet,
              vara skyldig att utöva så kallat egenkontrollprogram för verksamheten.
              Det ska vidare vara förbjudet att sälja eller tillhandahålla receptfria
              nikotinläkemedel till den som inte fyllt 18 år. Överträdelse av
              förbudet beläggs med böter eller fängelse i högst sex månader,
              och motsvarande ansvar föreslås gälla även vid utebliven anmälan.
            </seg>
          </u>
          <note n="764dccb8">
            Herr talman! För att åstadkomma denna lag föreslås i utskottets
            betänkande även vissa ändringar i läkemedelslagen 1992:859, lagen
            om handel med läkemedel med mera 1996:1152 och lagen om yrkesverksamhet
            på hälso- och sjukvårdens område 1998:531. Alla lagförslagen föreslås
            träda i kraft den 1 mars 2008.
          </note>
          <u who="unknown" xml:id="i-9a159285419d86c3-0" n="a5979e4a">
            <seg n="fbc01489">
              Med anledning av propositionen har två motionsyrkanden väckts.
              Dessa har följaktligen behandlats i utskottet i samband med arbetet
              med detta betänkande som alldeles strax ska debatteras i kammaren.
              Jag önskar därför utskottets ledamöter lycka till med denna viktiga
              uppgift.
            </seg>
            <seg n="b11621e9">
              Eftersom detta är socialutskottets sista betänkande i år vill
              jag, herr talman, från majoritetens sida rikta ett tack till oppositionen
              för ett konstruktivt samarbete under året. Jag vill också passa
              på att önska utskottets samtliga ledamöter, aktiva ersättare och
              kanslipersonal en riktigt god jul och ett gott nytt år.
            </seg>
            <seg n="d15cd3ef">
              Avslutningsvis, herr talman, vill jag på hela utskottets vägnar
              naturligtvis rikta samma varma önskan om en skön julhelg och ett
              gott nytt kammarår till talmannen och hans kolleger samt till
              hela kammarkansliet och riksdagen.
            </seg>
          </u>
          <note type="speaker" n="0c47cecf">
            Anf. 51 CHRISTER ENGELHARDT (s):
          </note>
          <u who="christer_engelhardt_2d3323" xml:id="i-90d7a1b34109abf2-0" n="8b37f210">
            <seg n="b427836e">
              Herr talman! Arbetet mot rökning i Sverige har pågått under lång
              tid och varit mycket framgångsrikt. Under de senaste 25 åren har
              andelen rökare minskat med 25 procentenheter bland männen och
              10 procentenheter bland kvinnorna. Enligt Socialstyrelsens folkhälsorapport
              2005 rökte 17 procent av männen och 18 procent av kvinnorna. Siffrorna
              tyder på att det minskar i stället för att det ökar.
            </seg>
            <seg n="6f9230a0">
              Att rökningen minskar är en stor hälsovinst för samhället, men
              framför allt för den enskilda individen. Arbetet med att begränsa
              tobaksbruket har varit framgångsrikt, och det har skett genom
              både information och lagstiftning. Tyngdpunkten i arbetet har
              legat på information och upplysning, men även restriktioner har
              använts. Information kombinerat med skärpt lagstiftning har lett
              till ändrade värderingar i samhället. Den rökfria offentliga miljön
              har blivit en självklar norm och ses som ett naturligt hänsynstagande
              till andra. Arbetet med att minska rökningen måste därför fortsätta.
            </seg>
            <seg n="a29e3485">
              Jag som socialdemokrat anser att det är viktigt med förebyggande
              arbete för att bekämpa tobaksbruket i Sverige. Det handlar bland
              annat om informationssatsningar riktade till ungdomar och att
              erbjuda olika slags behandlingar till dem som vill sluta röka.
              Men det krävs också skärpt lagstiftning när det gäller ungdomars
              tillgång till tobak.
            </seg>
            <seg n="7c8709a6">
              Herr talman! Det vi nu har på riksdagens bord att behandla är
              regeringens proposition om att tillåta nikotinläkemedel i handeln.
              Vi stöder propositionens huvudförslag att nikotinläkemedel ska
              kunna säljas i handeln. Förslaget bygger i denna del på den utredning
              i frågan som den socialdemokratiska regeringen tillsatte i september
              2005. Utredningen presenterade 2006 ett förslag om att tillåta
              att nikotinläkemedel säljs av andra än Apoteket AB.
            </seg>
            <seg n="c80291a8">
              Argumenten för att tillåta fler än apoteken att sälja nikotinläkemedel
              är starka. Utredningen visar att fler rökare blir permanent fria
              från sin rökning om de använder nikotinläkemedel än om de inte
              gör det. Det står också klart att fler använder nikotinläkemedel
              om de kan köpas utan recept. En ökad tillgänglighet kan också
              verksamt komma att bidra till att fler rökare slutar röka.
            </seg>
            <seg n="99e37310">
              Herr talman! För mig som socialdemokrat finns det dock ett orosmoment
              i detta. Vi släpper ut ytterligare nikotinprodukter i hyllorna
              i den vanliga handeln. Därtill är det nikotinläkemedel. Vi socialdemokrater
              har dock landat i att riskerna med nikotinläkemedlet är relativt
              små och tolerabla. Med hänsyn till tobakens skadeverkningar är
              det en prioriterad uppgift att minska rökningen. Förslaget om
              att tillåta nikotinläkemedel i handeln anses vara till nytta inom
              ramen för det tobakspreventiva arbetet. Vi har därför landat i
              att det är en bra åtgärd i denna riktning.
            </seg>
            <seg n="de3f36aa">
              Men det bör påpekas att det knappast räcker med att förenkla
              försäljningen av nikotinläkemedel om syftet är att minska rökningen.
              I Danmark fördubblades försäljningen av nikotinmedel mellan 2001
              och 2005 sedan de börjat marknadsföras i detaljhandeln. Någon
              tydlig koppling mellan att man slutat röka och den ökade försäljningen
              av nikotinmedel kunde inte skönjas mellan 2001 och 2005. Nikotinprodukter
              är ett läkemedel och hjälpmedel, inte något undergörande medel.
            </seg>
            <seg n="c70e9fd7">
              Herr talman! Som jag tidigare sade stöder vi förslaget om att
              nikotinläkemedel ska kunna säljas i handeln. Men vi stöder inte
              regeringens förslag att lägga tillsynsuppgifterna hos kommunerna.
              Enligt propositionen ska kommunerna kontrollera att näringsidkare
              som bedriver handel med nikotinläkemedel har anmält detta till
              kommunen, att nikotinläkemedel inte tillhandahålls ungdomar under
              18 år och att den som bedriver försäljning av nikotinläkemedel
              utövar egenkontroll. Kommunen ska rapportera brister till Läkemedelsverket.
              Apoteket AB ska enligt propositionen inte omfattas av kommunens
              kontroll.
            </seg>
            <seg n="89adbc85">
              I konsekvensens namn anser vi socialdemokrater att kommunen inte
              ska ha någon tillsynsuppgift alls i detta sammanhang. Vi anser
              att Läkemedelsverket ska ha hela ansvaret enligt den modell som
              presenterades i utredningen 2006. Denna innebär att försäljning
              av nikotinläkemedel i handeln ska vara tillståndspliktigt och
              att Läkemedelsverket har hand om hela tillsynen över den detaljhandel
              med nikotinläkemedel som bedrivs av andra än Apoteket AB.
            </seg>
            <seg n="4a61e23f">
              Skillnaden mellan vårt förslag och propositionen är alltså att
              vi i enlighet med utredningens förslag föreslår tillståndsplikt
              och att Läkemedelsverket sköter tillsynen, medan propositionen
              föreslår anmälningsplikt och att kommunerna får tillsynsuppgifter
              i stället för Läkemedelsverket.
            </seg>
            <seg n="36bd945f">
              Motivet till vårt förslag är att nikotinläkemedel är ett läkemedel,
              även om det är receptfritt. Alla läkemedel bör stå under Läkemedelsverkets
              tillsyn. Kommunen är i detta sammanhang ingen naturlig instans.
              Läkemedelsverket ska kunna återkalla tillstånd om något krav som
              är av särskild betydelse för kvalitet och säkerhet inte följs.
            </seg>
            <seg n="daf784d7">
              Systemet med att Läkemedelsverket är kontrollinstans kan i framtiden
              byggas ut till att gälla för fler receptfria läkemedel. Vi vill
              till skillnad från den borgerliga regeringen behålla apoteksmonopolet
              på receptbelagda läkemedel, men är öppna för att låta fler än
              Apoteket sälja vissa utvalda och enkla receptfria läkemedel, exempelvis
              nässprej och allergimedel.
            </seg>
            <seg n="dc64067c">
              Herr talman! Med detta vill jag yrka bifall till den reservation
              vi har i betänkandet, reservation 2.
            </seg>
            <seg n="af6226d8">
              Jag vill också från den socialdemokratiska delen av socialutskottet
              avsluta med att tillönska kollegerna i socialutskottet samt kanslipersonalen,
              talmannen och riksdagen i övrigt en god jul och ett gott nytt
              år.
            </seg>
          </u>
          <note type="speaker" n="f44c0989">
            Anf. 52 ELINA LINNA (v):
          </note>
          <u who="elina_linna_55caa4" xml:id="i-6b0c2ec9e05974f8-0" n="40c6a987" next="i-0ee718c2df8e0419-0">
            <seg n="a75b7001">
              Herr talman! Det kan förefalla som en självklarhet att tillåta
              försäljning av nikotinläkemedel i detaljhandeln. Det blir väl
              smidigt att kunna köpa ett paket nikotintuggummin eller två i
              närmaste livsmedelsaffär när man har bestämt sig för att sluta
              röka. När man tankar bilen kan man också passa på att köpa nikotinplåster
              ifall de skulle ha tagit slut.
            </seg>
            <seg n="f2a6ceb9">
              Är det så enkelt? Det tycker regeringen, som vill öka tillgängligheten
              för receptfria läkemedel innehållande nikotin. Regeringen vill
              på detta sätt bidra till att minska bruket av tobak genom att
              låta andra än Apoteket AB bedriva handel med receptfria nikotinläkemedel.
            </seg>
            <seg n="3822e513">
              Så säger regeringen, men frågan är om regeringens beslut vilar
              mest på folkhälso- eller näringslivspolitiska grunder. Har regeringen
              tagit hänsyn till alla konsekvenser av förslaget utifrån folkhälsoaspekter,
              eller har regeringen kanske endast lyssnat på näringslivets synpunkter?
              Apoteket AB kommer regeringen ändå att avveckla av ideologiska
              skäl så det är lika bra att redan nu låta detaljhandeln sälja
              nikotinläkemedel. Är det så regeringen resonerar?
            </seg>
            <seg n="e68a51a3">
              Tyvärr finns inte ministern här i kammaren för att besvara mina
              frågor, men jag hoppas att regeringspartiernas representanter
              kommer att svara på hur mycket man har tagit hänsyn till folkhälsoaspekterna
              under arbetet med förslaget.
            </seg>
            <seg n="09c1635e">
              Om regeringen skulle ha prioriterat folkhälsokonsekvenserna av
              förslaget borde man ha värderat Statens folkhälsoinstituts synpunkter
              högre. Jag citerar ur propositionen en del av sammanfattningen
              av deras remissvar: För att få de största folkhälsomässiga vinsterna
              förespråkar Statens folkhälsoinstitut att försäljningen av nikotinläkemedel
              begränsas till Apoteket. Statens folkhälsoinstitut har sedan flera
              år tillbaka forskat och skrivit rapporter om tobaksavvänjning.
              Man har till exempel kommit fram till att bäst resultat nås när
              man kompletterar rådgivning och behandling med läkemedel.
            </seg>
            <seg n="fa4d2540">
              Telefonrådgivning via Sluta-röka-linjen och Apotekets sluta-röka-coacher
              fyller en viktig funktion som alternativ och komplement till rådgivning
              och behandling via vården.
            </seg>
            <seg n="15cc881b">
              Folkhälsoinstitutet är inte heller ensamt om att säga nej till
              förslaget. Landstinget i Norrbottens län ser inga skäl till att
              Apoteket AB inte ska få behålla sitt monopol på försäljning av
              nikotinläkemedel, utan befarar att den totala nikotinkonsumtionen
              kommer att öka till följd av förslaget.
            </seg>
            <seg n="806defc2">
              Läkemedelsföretaget Novartis Sverige AB säger i sitt remissvar
              att det är olyckligt att en särskild lag införs för nikotinläkemedel.
              Företaget anser bland annat att det finns risk för att nikotinläkemedel
              inte längre betraktas som läkemedel. Den risken är uppenbar, tycker
              Vänsterpartiet.
            </seg>
            <seg n="9e0053fe">
              Herr talman! Det är inte vilken vara som helst vi talar om. Det
              är läkemedel debatten handlar om. Min och Vänsterpartiets bestämda
              mening är att läkemedel ska säljas av medicinskt och farmaceutiskt
              utbildad personal under kontrollerade former.
            </seg>
            <seg n="1639ae58">
              Det verkar som att regeringen glömt bort att vi talar om läkemedel
              som finns i flera olika former och i olika styrkor. Det finns
              som sagt i form av tuggummi och plåster. Det finns som sugtabletter
              och nässpray. Nikotinet finns också i form av inhalationsånga.
            </seg>
            <seg n="28f0f196">
              Eftersom vi talar om läkemedel måste vi också ha i åtanke biverkningar.
              Läkemedeltillverkarna beskriver att de flesta biverkningar uppträder
              under de första tre fyra veckorna efter behandlingsstart. Vanliga
              biverkningar är bland annat huvudvärk, yrsel, halsbränna, matsmältningsproblem,
              illamående och kräkningar. Plåster kan därutöver ge hudirritation,
              men också led- och muskelvärk, sömnstörningar, nedstämdhet, ökad
              svettning med mera.
            </seg>
            <seg n="5664a74a">
              Det kommer att uppstå en del märkliga situationer hos handlaren
              framöver. Han eller hon säljer en produkt som orsakar besvär hos
              kunden. Men kunden måste vända sig till Apoteket för att kunna
              få råd och information angående sina besvär. Det är tur att Apoteket
              finns.
            </seg>
            <seg n="ff88c633">
              Vi ska inte heller glömma bort att en del rökare använder sig
              av både cigaretter och nikotinläkemedel. Läkemedelsföretagen själva
              säger att en indikation utöver rökavvänjning också är att underlätta
              rökreduktion hos rökare som inte kan eller är ovilliga att sluta
              röka. Återigen: Läkemedel är inte som vilken vara som helst. Det
              finns tydligt en risk för ökat beroende av nikotinet.
            </seg>
            <seg n="020b9f33">
              Herr talman! Ytterligare en svår uppgift för detaljhandeln är
              att leva upp till åldersgränsen. I propositionen sägs det att
              det ska finnas en tydlig och klar skylt med information om förbudet
              och att nikotinläkemedel inte får säljas eller lämnas ut till
              den som inte fyllt 18 år.
            </seg>
            <seg n="a7de61b3">
              Erfarenheterna av handelns sätt att hitintills lyckas leva upp
              till kravet på åldersgräns när det gäller försäljning av folköl
              och cigaretter visar tydligt att det är svårt med kontrollen för
              handeln. Jag befarar att samma svårighet kommer att upprepas när
              nikotinläkemedlen kommer att finnas i affärer. Att underåriga
              kommer över nikotinläkemedel kan få förödande konsekvenser och
              leda till allvarligt missbruk.
            </seg>
            <seg n="ebf3bccb">
              Herr talman! Sammanfattningsvis anser Vänsterpartiet att läkemedel
              ska säljas av personal med farmaceutisk utbildning. Att låta detaljvaruhandeln
              inleda försäljning av nikotinläkemedel är ett steg mot att sälja
              fler receptfria läkemedel på detta sätt.
            </seg>
          </u>
          <note n="fca02dea">
            Att urholka respekten för läkemedel är ytterst olyckligt. Därför
            bör försäljning av nikotinläkemedel förbehållas Apoteket. Vänsterpartiet
            yrkar avslag på utskottets förslag i betänkandet och bifall till
            reservation nr 1.
          </note>
          <u who="elina_linna_55caa4" xml:id="i-0ee718c2df8e0419-0" n="40c6a987" prev="i-6b0c2ec9e05974f8-0">
            <seg n="b29a23cf">
              Herr talman! Jag vill också önska mina kamrater i socialutskottet
              god jul och gott nytt år och detsamma till herr talman och personalen
              i socialutskottets kansli.
            </seg>
          </u>
          <note type="speaker" n="9902d958">
            Anf. 53 JAN R ANDERSSON (m):
          </note>
          <u who="unknown" xml:id="i-60dca1267110f326-3" n="a5979e4a">
            <seg n="188ea102">
              Herr talman! Om några veckor kommer många svenskar att försöka
              uppfylla ett nyårslöfte att sluta röka. Av alla dessa som vill
              men inte kan hade förmodligen fler lyckats om nikotinläkemedlen
              funnits tillgängliga inte bara på Apoteket utan även i den affär
              som ligger nära och den affär som har öppet, även på nyårsdagen.
            </seg>
            <seg n="a05db233">
              Nu får svenskarna vänta i två månader till. Svenskarna har i
              och för sig väntat väldigt länge. Sverige är i dag det enda land
              inom OECD där dessa läkemedel, nikotinläkemedel, måste försäljas
              på Apoteket. Det är det enda land som har ett monopol på denna
              försäljning. Givetvis gör det att tillgängligheten för dessa produkter
              minskar.
            </seg>
            <seg n="daf0dca5">
              Varje år dör ungefär 7 000 svenskar och kanske uppemot 700 000
              européer till följd av egen och andras rökning. Enligt vissa forskare
              kan upp till vart femte dödsfall i västvärlden härledas till rökning.
              Givetvis gör det att målet att minska tobaksrökningen kanske är
              vårt viktigaste mål när det gäller folkhälsa.
            </seg>
            <seg n="f66e5a7b">
              Därför menar jag och mina allianskamrater att det är välkommet
              att regeringen nu i väntan på Apoteksmarknadsutredningen gör tobaksläkemedlen
              mer tillgängliga för den som önskar sluta röka. Det är givetvis
              rökarna som är fokus i detta förslag.
            </seg>
            <seg n="16253d21">
              De flesta rökare vill sluta röka, och många rökare vill också
              ha hjälp med detta. Personligen har jag också gjort den resan
              för drygt 15 år sedan. Jag valde då att använda snus i stället
              för att fortsätta med cigaretter. Det är många som gör likadant.
              Knappt var fjärde person som i dag slutar röka gör det med hjälp
              av snus. Ungefär var sjunde person som har en framgångsrik tobaksavvänjning
              gör den med hjälp av tobaksläkemedel. Med en ökad tillgänglighet
              till dessa produkter är förhoppningen givetvis att fler ska kunna
              genomföra en lyckad rökavvänjning.
            </seg>
            <seg n="b6db1f0b">
              För oss moderater är det också naturligt att nikotinplåster,
              nikotintuggummin och andra tobaksläkemedel som syftar till att
              få människor att sluta röka inte ska vara svårare att köpa än
              cigaretter. Det är för oss lika naturligt att försäljningen av
              nikotinläkemedel inte i onödan ska innebära en ökad administration
              för affärerna eller att man på annat sätt ska försvåra för dessa
              produkter att nå sina kunder.
            </seg>
            <seg n="0d2f767c">
              Därför vill jag i denna stund ge den gamla regeringen beröm för
              att den sent omsider förde upp frågan på dagordningen. Man kan
              i och för sig i samma mening konstatera att det var tur att alliansregeringen
              fick möjlighet att göra sådana förändringar i förslaget att denna
              lagförändring kan få bästa effekt för rökfriheten och på ett enkelt
              sätt göra dessa produkter tillgängliga i handeln.
            </seg>
            <seg n="15a67ac1">
              I det förslag som alliansregeringen lagt fram vill man att tillsynen
              av tobaksläkemedel ska ske på samma sätt som i dag sker när det
              gäller folköl och andra tobaksprodukter. Därmed är vår uppfattning
              att detta inte behöver betyda någon stor förändring av den kommunala
              tillståndsbyråkratin och att det i detta hänseende inte i någon
              större utsträckning behöver drabba den enskilda näringsidkaren
              med onödig administration eller kostnader. Vi tror det är viktigt
              för att dessa produkter ska få den spridning som behövs.
            </seg>
            <seg n="3269aedc">
              Flera remissinstanser pekar också på riskerna med att i stället
              för att ha ett anmälningskrav ha ett tillståndskrav. Det skulle
              lägga större ekonomisk och administrativ börda på företagen. Det
              skulle även innebära en ökad arbetsbelastning för den aktuella
              tillståndsmyndigheten.
            </seg>
            <seg n="fba998e0">
              Vi anser därför att förslaget i detta avseende är väl avvägt.
              Vi tillmötesgår därmed också de krav som handeln ställt och som
              bland annat Läkemedelsverket ansett stå i proportion till riskerna
              med dessa produkter. Det sista tror jag är viktigt att poängtera.
              Läkemedelsverket ser exempelvis inte någon uppenbar risk med att
              detta kommer att bli möjligt att försälja i dagligvaruhandeln.
            </seg>
            <seg n="9347f903">
              I regeringens förslag får också Läkemedelsverket som ensam myndighet
              rätt att fatta beslut om föreläggande eller förbud mot försäljning
              om lagen inte efterlevs. Det är bra att den bedömningen samlas
              på en myndighet. Det garanterar både tillämpningen av den nya
              lagen och skapar även rättssäkerhet.
            </seg>
            <seg n="e3c06da5">
              Det finns inom socialdemokratin två uppfattningar som jag skulle
              vilja kommentera. Visserligen delar man uppfattningen att nikotinläkemedel
              ska få säljas utanför Apoteket. Dock menar man att detta måste
              ske efter det att ett tillståndsförfarande har genomgåtts, och
              en lämplig myndighet ska kontrollera dessa tillstånd.
            </seg>
            <seg n="963d7027">
              Vidare menar man att tillsynen för denna verksamhet inte ska
              skötas av dem som redan finns på plats och i dag gör liknande
              uppgifter, det vill säga kommunerna. Socialdemokratin vill i stället
              att detta ska ske genom att Läkemedelsverket bygger upp en ny
              organisation för denna tillsyn och att denna nya tillsynsmyndighet
              ska finansieras via avgifter från handeln.
            </seg>
            <seg n="fb15e45b">
              Det här visar för mig en företagarfrånvänd inställning och en
              övertro på den centrala administrationen. Det finns mycket kunskap
              i kommunerna om hur detta arbete ska göras, och det skulle bli
              en dubbel administration. Man kan också föreställa sig vilken
              organisation som skulle behöva skapas för att sköta tillsynen
              av dessa tusentals butiker som ska sälja dessa produkter.
            </seg>
            <seg n="3ae342a6">
              Samtidigt tycker jag att oppositionspartiernas agerande väcker
              frågor. Hade det med den gamla regeringskonstellationen över huvud
              taget blivit något förslag? Vi ser att ni inte är riktigt enade.
            </seg>
            <seg n="6bdd777a">
              Vänstern vill att Sverige fortsatt ska stå ensamt i världen med
              en monopoliserad försäljning och begränsad tillgänglighet till
              nikotinläkemedel. Socialdemokraterna säger nja och vill att dessa
              produkter ska få försäljas i dagligvaruhandeln endast efter det
              att butiken har blivit godkänd. Miljöpartiet ställer sig bakom
              alliansregeringens förslag.
            </seg>
            <seg n="d78260be">
              Herr talman! Med detta vill jag yrka bifall till förslaget i
              socialutskottets betänkande SoU7. I den anda vi har i dag önskar
              jag både talmannen, kammaren samt mina kamrater i socialutskottet
              en god jul.
            </seg>
          </u>
          <note type="speaker" n="562011e0">
            Anf. 54 CHRISTER ENGELHARDT (s) replik:
          </note>
          <u who="christer_engelhardt_2d3323" xml:id="i-90d7a1b34109abf2-1" n="8b37f210">
            <seg n="1c595631">
              Herr talman! Jag skulle vilja inleda min replik med att instämma
              i mycket av det också Elina Linna sade i sitt anförande om farhågorna
              kring att vi släpper ut läkemedel i handeln. Nikotinläkemedlet
              är det första läkemedlet vi väljer att släppa ut i detaljhandeln.
              På det sättet blir det lite av en försöksverksamhet.
            </seg>
            <seg n="6aba6398">
              Jag nämnde i mitt anförande farhågor om detta. Jag redovisade
              en bild från Danmark med en ökad försäljning av nikotinläkemedel
              i handeln, men det gick inte att dra en parallell till att antalet
              rökare har minskat. Jag vill ändå vara noga med att poängtera
              att vi på inget sätt vill förringa frågan som sådan. Det är ett
              läkemedel som släpps ut i handeln även om det inte är receptbelagt.
            </seg>
            <seg n="bffc0a72">
              På vilket sätt, Jan R Andersson, går det att se det här som någon
              form av försöksverksamhet? Det finns ingenting i propositionen
              som talar om en uppföljning av detta. Om det visar sig att det
              här inte får avsedd effekt att minska antalet rökare, att det
              blir större försäljning av läkemedlet men att rökningen inte minskar,
              går det att föra tillbaka medlet till Apoteket? På vilket sätt
              kan man tänka sig att göra någon form av uppföljning? Det är,
              som sagt, det första läkemedlet vi släpper ut i detaljhandeln.
              På något vis borde det finnas en uppföljning.
            </seg>
          </u>
          <note type="speaker" n="698c9b0b">
            Anf. 55 JAN R ANDERSSON (m) replik:
          </note>
          <u who="unknown" xml:id="i-60dca1267110f326-4" n="a5979e4a">
            <seg n="537b7661">
              Herr talman! Först och främst ska vi konstatera att den produkt
              som kommer ut i marknaden, kanske nästa år, är betydligt mer harmlös
              än de produkter som redan säljs.
            </seg>
            <seg n="a81212e9">
              När man röker en cigarett inhalerar man röken. Man tar till sig
              en produkt som innehåller både nitrosaminer, koldioxid, tjära
              och 4 000 andra ämnen.
            </seg>
            <seg n="f46d44ac">
              Nikotinläkemedel har en helt annan innehållsförteckning. Det
              gör att dessa produkter i allt väsentligt är betydligt ofarligare
              än cigaretter. Vi ska inte överdriva risken.
            </seg>
            <seg n="1360dc8b">
              Vidare vet vi att departementet just nu tittar på frågan om ålderskontroller.
              Jag tycker att det är viktigt att ha en efterlevnad av lagar när
              det gäller folköl, tobaksprodukter och nikotinläkemedel. Det arbetet
              tror jag kommer att få en uppföljning i kammaren.
            </seg>
            <seg n="b74da816">
              Det är viktigt att poängtera att vi ska ta steget nu att göra
              dessa produkter tillgängliga. All statistik pekar på att man har
              större möjlighet att lyckas med sin rökavvänjning om dessa produkter
              är tillgängliga.
            </seg>
            <seg n="eee6c940">
              Den som ger ett nyårslöfte och den 1 januari vill köpa en produkt
              som hjälper människor att sluta röka har inte den möjligheten.
              Man får vänta antingen till den första vardagen när närmaste apotek
              öppnar eller den 1 mars då dessa produkter kommer att släppas.
            </seg>
            <seg n="78030aa0">
              För det första ska vi inte se de stora farhågorna utan vi ska
              se möjligheterna. Både socialdemokrater och alliansen är givetvis
              överens om att dessa produkter bör få en bredare spridning. För
              det andra måste vi givetvis följa upp alla beslut vi fattar och
              se hur utvecklingen går. Men en överdriven oro för detta är inte
              befogad.
            </seg>
          </u>
          <note type="speaker" n="c757bbae">
            Anf. 56 CHRISTER ENGELHARDT (s) replik:
          </note>
          <u who="christer_engelhardt_2d3323" xml:id="i-90d7a1b34109abf2-2" n="8b37f210">
            <seg n="344f07a8">
              Herr talman! Huruvida oron är överdriven eller inte återstår
              att se efter hand som tiden löper på.
            </seg>
            <seg n="d94f64e0">
              Vi har ändå varit överens om innehållet i propositionen och förslaget.
              Det som skiljer oss åt är att vi socialdemokrater vill ha en tillståndsplikt
              och att Läkemedelsverket ska ha ansvaret för översynen. Det beror
              på att vi ser detta som ett läkemedel som släpps ut i handeln
              det första i sammanhanget.
            </seg>
            <seg n="6c2e42ac">
              Jan R Andersson gjorde i sitt anförande en koppling till att
              ha samma förhållningssätt till andra produkter i handeln, bland
              annat tobak och folköl. Vi från socialutskottet har under den
              tidigare mandatperioden varit tydliga med att vi har sett stora
              orosmoment när det gäller folkölsförsäljningen. Det finns brister
              i ålderskontrollen. Vi har vid ett par tillfällen avgivit tillkännagivanden
              om att strama upp den delen.
            </seg>
            <seg n="aab30a55">
              Vi socialdemokrater är konsekventa när vi vill ha en skarpare
              formulering om tillståndsgivning. Det gäller likadant att Läkemedelsverket
              ska ha hela ansvaret. Det är en konsekvens av den politik vi för
              på andra områden. Vi vill också ha tillståndsgivning för folkölsförsäljning
              och tobaksförsäljning i handeln. Det är sådant vi har nämnt i
              våra motioner inför budgetarbetet i socialutskottet. I det fallet
              är vi konsekventa.
            </seg>
            <seg n="d68f4533">
              Är det ändå inte tänkbart, Jan R Andersson, att efter hand se
              på vilket sätt detta kan omprövas och få en skarpare formulering
              om tillståndsgivning för nikotinläkemedel i handeln?
            </seg>
          </u>
          <note type="speaker" n="dbeceb32">
            Anf. 57 JAN R ANDERSSON (m) replik:
          </note>
          <u who="unknown" xml:id="i-60dca1267110f326-5" n="a5979e4a">
            <seg n="6d687ec8">
              Herr talman! Det är ändå intressant att konstatera i sammanhanget
              att Läkemedelsverket, som ni socialdemokrater vill ge ansvaret
              att sköta hela tillsynen av denna verksamhet, självt säger i sitt
              remissvar att en anmälningsplikt är tillfyllest med hänsyn tagen
              till läkemedlens farlighet. Det skulle vara att gå för långt att
              inledningsvis göra detta.
            </seg>
            <seg n="cb45fb99">
              Det skulle också få andra konsekvenser. Vi vet båda som kommer
              från landsändar där butiken inte alltid ligger så nära att det
              är viktigt att de butiker som finns får tillgång till ett brett
              sortiment. Den butik som inte kan ha alla produkter som efterfrågas
              kommer att förlora kampen. I stället blir det en ökad centrumhandel
              och landsbygdsbutikerna dör.
            </seg>
            <seg n="30920881">
              Jag är kritisk till den inställning ni har intagit eftersom det
              skulle innebära en ökad pålaga på många små butiker. Det skulle
              innebära ytterligare ett hårt slag mot landsbygden. Det är företagarfrånvänt,
              men det är också folkhälsofrånvänt i den meningen att man minskar
              tillgängligheten till produkterna.
            </seg>
            <seg n="e9e56451">
              De som vaknar upp på nyårsdagen och tycker att dessa produkter
              skulle vara lämpliga för att påbörja sin tobaksavvänjning måste
              ha dessa tillgängliga. Vi vet att tillgängligheten är viktig för
              många av dessa produkter. Jag har svårt att se risken för att
              en produkt som är så pass harmlös jämfört med cigaretter skulle
              skapa ett beroende, som också andra har varit inne på. Den nivå
              som regeringen har föreslagit är väl avvägd och kommer förhoppningsvis
              att bidra till att fler människor slutar röka.
            </seg>
          </u>
          <note type="speaker" n="24eb5aea">
            Anf. 58 ELINA LINNA (v) replik:
          </note>
          <u who="elina_linna_55caa4" xml:id="i-6c120348502402c2-0" n="40c6a987">
            <seg n="0ecb70b6">
              Herr talman! Jan R Andersson jämför Sverige med andra OECD-länder.
              Sverige är det enda landet som inte säljer receptfria läkemedel
              i affärer. Men när vi talar om nikotinläkemedlet och hur framgångsrikt
              Sverige har varit när det gäller rökstopp kan vi också stolt visa
              att vi har fått resultat.
            </seg>
            <seg n="830afd68">
              Vi har ett framgångsrikt koncept. Det handlar inte bara om nikotinläkemedel,
              utan det handlar om telefonrådgivning via Sluta-röka-linjen och
              om Apotekets sluta-röka-coacher. Det låter som att Jan R Andersson
              litar på nikotinläkemedlet som enda lösning om man vill och strävar
              efter att sluta röka. Så enkelt är det inte.
            </seg>
            <seg n="1ef5518c">
              Jan R Andersson säger också att de här produkterna jag kallar
              dem hellre för läkemedel är ofarligare. Jag undrar: Ofarligare
              än vad? Visst kan man kemiskt visa att cigaretterna innehåller
              så mycket farliga ämnen att de är bland det farligaste som finns.
              Men nikotinläkemedlen är inte heller ofarliga.
            </seg>
            <seg n="3f1e368b">
              Det är läkemedel, och det finns många faror. Jag tog i mitt anförande
              upp de biverkningar som finns. Det handlar om ökat beroende. Speciellt
              när det gäller ungdomar finns det en stor fara för ökat nikotinberoende.
              Är inte Jan R Andersson alls orolig på grund av utvecklingen?
            </seg>
          </u>
          <note type="speaker" n="84bab6b6">
            Anf. 59 JAN R ANDERSSON (m) replik:
          </note>
          <u who="unknown" xml:id="i-60dca1267110f326-6" n="a5979e4a">
            <seg n="5642e743">
              Herr talman! Jag är orolig i någon mening. Man kan nämligen se
              att den nedgång vi har haft i antalet rökare tenderar att plana
              ut. Det tycker jag är oroande. Jag är dock inte orolig för att
              man för in produkter som har till syfte att få människor att sluta
              röka, att man ökar dessa produkters tillgänglighet för människor.
              Jag ser inte det som det stora problemet.
            </seg>
            <seg n="d22b1e90">
              I dag diskuterar vi nikotinläkemedel. Givetvis kan vi sätta in
              detta i ett bredare perspektiv och prata om folkhälsa. Jag vet
              att detta kommer att göras under våren då förhoppningsvis folkhälsopropositionen
              kommer.
            </seg>
            <seg n="90be09f4">
              Visst är det så att den här regeringen satsar väldigt mycket
              på de här frågorna. Man har högt ställda ambitioner. Detta är
              givetvis en del av det, att man kan göra det lättare för människor
              att faktiskt komma i kontakt med det här och få en möjlighet att
              inleda en rökavvänjning.
            </seg>
            <seg n="98808ee8">
              Men låt oss också konstatera att det finns en fara om man för
              ditt resonemang till sin spets, att dessa produkter kommer att
              missbrukas. Jag tror att man, om man för den diskussionen vidare
              och säger att människor kommer att missbruka tobaksavvänjningsprodukter,
              riskerar att få människor som faktiskt hade velat sluta att inte
              göra det. Man kan få människor, som kanske vill ta steget och
              prova någon av de här produkterna för att se om det kan hjälpa
              dem i deras rökavvänjning, att fortsätta med sitt bruk av tobak.
              Då tror jag att vi gör ett avsteg från det som är folkhälsa och
              i stället får en alarmism. Det vill inte jag bidra till.
            </seg>
            <seg n="2ac49da2">
              Låt oss också konstatera att Vänsterpartiet faktiskt står väldigt
              ensamt i den här frågan. I princip alla remissinstanser, utom
              landstinget i Norrbotten samt Folkhälsoinstitutet, är för att
              denna försäljning i någon form ska få ske på ett öppnare sätt.
              Med tanke på remissinstanserna, av vilka många är experter, står
              du, Elina Linna, och ditt parti väldigt ensamma.
            </seg>
          </u>
          <note type="speaker" n="08e3fdbd">
            Anf. 60 ELINA LINNA (v) replik:
          </note>
          <u who="elina_linna_55caa4" xml:id="i-6c120348502402c2-1" n="40c6a987">
            <seg n="2fffca0a">
              Herr talman! Det var inte bara landstinget i Norrbotten och Folkhälsoinstitutet.
              Det fanns till och med ett läkemedelsbolag som också ville ha
              läkemedlet kvar på Apoteket. Så ensamma är vi alltså inte. Och
              när det gäller sakkunskapen tror jag att Folkhälsoinstitutet står
              för folkhälsoperspektivet i mycket större omfattning än många
              andra remissinstanser.
            </seg>
            <seg n="12edf86a">
              Sedan gällde det detta med att skrämma med ökat beroende och
              ökat användande av nikotinläkemedel. Det är inte enbart det som
              oroar mig. Först och främst handlar det om tillgången till bra
              rådgivning och information. Man kommer att starta som Jan R Andersson
              beskriver. Man avger ett nyårslöfte och börjar behandla sig själv
              med nikotinläkemedel utan att få den professionella hjälp som
              man faktiskt också behöver. Det är det som oroar mig.
            </seg>
          </u>
          <note type="speaker" n="9a427534">
            Anf. 61 JAN R ANDERSSON (m) replik:
          </note>
          <u who="unknown" xml:id="i-60dca1267110f326-7" n="a5979e4a">
            <seg n="197a29c2">
              Herr talman! Min uppfattning är ändå att Vänsterpartiets ställningstagande
              i denna fråga i grunden handlar om hur läkemedelsförsörjningen
              ska ske i Sverige. Ska vi fortsätta att ha en monopoliserad verksamhet,
              eller ska vi göra en omreglering som faktiskt gör att de här produkterna
              tillsammans med andra läkemedel blir mer tillgängliga? Jag tillhör
              dem som hoppas, tror och vill att de här produkterna ska få större
              tillgänglighet, givetvis med den kunskap som behövs.
            </seg>
            <seg n="c0888a80">
              Men jag tror också att det är viktigt att konstatera, som jag
              sade tidigare, att Vänsterpartiet står ganska ensamt i den här
              frågan. Alla expertinstanser, i princip, säger att man ser en
              väldigt begränsad risk med dessa produkter. Det bygger också på
              den kunskap som finns. En cigarett innehåller 4 000 olika kemiska
              ämnen som man inhalerar röken av. Det är givetvis farligare än
              att använda ett läkemedel som är kontrollerat kliniskt och kemiskt
              och som inte innehåller nitrosaminer, som inte innehåller kolmonoxid
              och som inte innehåller tjära.
            </seg>
            <seg n="bb5bcdc5">
              Därför tror jag att det blir en motsatt effekt för folkhälsan
              om man debatterar på det här sättet och säger att vi ser en stor
              fara i detta. Folk kommer att bli rädda för de här produkterna.
            </seg>
            <seg n="bf6bd43b">
              De ska givetvis handhas på ett rimligt sätt, men de här produkterna
              är ändå till för att människor ska sluta röka cigaretter har ett
              annat syfte.
            </seg>
            <seg n="6653d24d">
              Det kan förfelas om vi i diskussionen pratar i mer alarmistiska
              termer. Därför tror jag att det är viktigt att konstatera att
              det finns en väldigt bred majoritet som står bakom förslaget om
              att faktiskt häva monopolet när det gäller dessa produkter.
            </seg>
            <seg n="3079bf30">
              Vi får väl se vad som händer. Men jag delar inte Elina Linnas
              farhågor, att detta skulle kunna skapa ett nytt beroende eller
              att det kommer att skapa en rad nya problem. Har man den synen
              kanske det inte bidrar till att lösa problemet utan till att skapa
              problem.
            </seg>
          </u>
          <note type="speaker" n="8821b9ee">
            Anf. 62 LARS-IVAR ERICSON (c):
          </note>
          <u who="unknown" xml:id="i-02cb362c1517f182-0" n="a5979e4a">
            <seg n="b68c21d0">
              Herr talman! Det är lördag morgon. Olle är röksugen, och han
              saknar både nikotinplåster och nikotintuggummi. Han vill ringa
              till apoteket för att kontrollera ifall det möjligtvis är lördagsöppet
              det kan ju vara sommarstängt. Men i stället för att få tala med
              personal från apoteket som finns åtta kilometer från bostaden
              hamnar han i en telefonkö, den telefonkö som alla landets apotekskunder
              hamnar i ifall de vill ha kontakt per telefon.
            </seg>
            <seg n="ca39f39e">
              Efter ca 20 minuters väntan frågar telefonisten Olle om han vill
              stå kvar i kön. Olle svarar: Nej tack! Jag tar min moped och kör
              ned till apoteket och kollar ifall det är öppet. Sedan ringer
              jag tillbaka till dig och rapporterar.
            </seg>
            <seg n="ef423d7c">
              Vi kan le åt denna lilla episod. Men hur mycket enklare hade
              det inte varit om Olle hade kunnat köpa nikotinläkemedel i lanthandeln,
              den affär där han brukar handla tobak? Det är ju rimligt att man
              också kan köpa det som motverkar tobaksbruk.
            </seg>
            <seg n="b236e4c4">
              Centerpartiet välkomnar betänkandet om nikotinläkemedel i handeln.
              Den skadliga rökningen, som utsätter både rökaren och omgivningen
              för ohälsosamma effekter, bör på alla sätt reduceras. Här har
              nikotinläkemedlen en viktig roll. Att de blir så tillgängliga
              som möjligt känns riktigt och viktigt.
            </seg>
            <seg n="6836b30e">
              Herr talman! Elina Linna efterlyste folkhälsoaspekten i sitt
              anförande, och det handlar verkligen om folkhälsa här. Otroligt
              många sjukdomar är just rökorsakade sjukdomar.
            </seg>
            <seg n="da962079">
              Jag vill då nämna lite om riskerna med rökning. Varje dag dör
              ca 20 personer i Sverige till följd av rökning. 500 dör på grund
              av passiv rökning.
            </seg>
            <seg n="6f6594a9">
              Tobaken innehåller nämligen ett fyrtiotal cancerframkallande
              kemiska ämnen. Den cancerform som orsakar flest dödsfall är lungcancer
              på grund av rökning. Här ser vi verkligen spår som förskräcker.
            </seg>
            <seg n="b4e1cd2d">
              Nikotin är ett nervgift som finns i tobak. När man andas in tobaksröken
              transporteras det snabbt ut i kroppen. Inom tio sekunder når det
              hjärnan och sedan övriga delar av kroppen.
            </seg>
            <seg n="efea7db3">
              Tanken med nikotinläkemedlen är att ge kroppen nikotin på ett
              mindre skadligt sätt i början när man slutar röka. På så sätt
              undviker man abstinenssymtom som till exempel oro, ängslan och
              röksug. Under det andrum som uppstår kan man komma fram till ett
              definitivt beslut att sluta röka.
            </seg>
            <seg n="a43a417b">
              Sedan är det dags att trappa ned nikotinläkemedlen och till slut
              upphöra att använda dem. Det brukar erfarenhetsmässigt ta två
              tre månader. Jämfört med att röka är riskerna med att använda
              nikotinläkemedel väldigt små. Risken är snarare att man använder
              för lite nikotinläkemedel eller tar dem för kort tid än att man
              skulle ta för mycket av dem.
            </seg>
            <seg n="35c58ed4">
              Ännu mer skulle kunna sägas om hur viktigt det är att sluta röka
              och att öka tillgängligheten till nikotinläkemedel. I betänkandet
              finns reservationer som uttrycker farhågor att nikotinläkemedel
              kan missbrukas och att kontroll inte är möjlig. Vi i utskottsmajoriteten
              har dock en tilltro till kommunerna och Läkemedelsverket. Vi anser
              att det finns goda förutsättningar för en fungerande kontrollverksamhet
              och att ingen, varken ung eller gammal, kommer att bli drabbad
              av medicinska komplikationer i sin strävan att sluta röka.
            </seg>
            <seg n="d0dd9d19">
              Så vill jag ge ett citat vidare ur boken Rökt av Charlotta von
              Zweigbergk: Att fimpa är att ta ansvar för sig själv och bete
              sig vuxet klokt. Min hälsa vilar trots allt mest i mina egna händer,
              även om man som rökare blundar för den uppenbara sanningen. Som
              rökare blundade jag också för mitt ansvar gentemot andra. Mitt
              nikotinfria liv gör mig nu stolt och glad. Varje rökfri dag jag
              lever är jag numera ett vandrande hopp för den som ännu sitter
              fast. Det går att leva utan cigaretter, och dessutom lever jag
              längre.
            </seg>
            <seg n="4b63523c">
              Att skapa ett helt rökfritt samhälle är naturligtvis en utopi.
              Men att hjälpa människor att sluta röka är en möjlighet. Låt oss
              ta vara på den möjlighet som nikotinläkemedlen ger oss!
            </seg>
            <seg n="35309482">
              I tidigare talares anda vill jag naturligtvis också ge vidare
              en hälsning, och den hämtar jag från ett känt julaftonscitat:
              Från oss alla till er alla en riktigt god jul!
            </seg>
          </u>
          <note type="speaker" n="da1a1f33">
            Anf. 63 ELINA LINNA (v) replik:
          </note>
          <u who="elina_linna_55caa4" xml:id="i-6c120348502402c2-2" n="40c6a987">
            <seg n="a4b764bb">
              Herr talman! Lars-Ivar Ericson talar bra utifrån folkhälsoperspektivet.
              Jag håller med om mycket av det Lars-Ivar säger.
            </seg>
            <seg n="5b435404">
              Men jag undrar hur Lars-Ivar Ericson vet att försäljningen av
              nikotinläkemedel i handeln kommer att minska cigarettrökningen.
              Jag letade efter undersökningar som skulle visa på det. Christer
              Engelhardt tog exemplet Danmark. Det finns ingen vetenskaplig
              undersökning, men tittar man på försäljningssiffrorna ser man
              att det finns en risk att cigarettrökningen i stället ökar.
            </seg>
            <seg n="565ee9fa">
              I propositionen lyfter man fram garantier för hur effektivt det
              är med nikotinläkemedel. Men det är en undersökning som gjordes
              för tio år sedan! Den kom 1998. Det finns överenskommelser överallt
              som säger att rådgivning tillsammans med nikotinläkemedel är det
              effektivaste sättet. Men hur vet Lars-Ivar Ericson att försäljningen
              i handeln kommer att medföra ett ökat rökstopp?
            </seg>
          </u>
          <note type="speaker" n="e453bf34">
            Anf. 64 LARS-IVAR ERICSON (c) replik:
          </note>
          <u who="unknown" xml:id="i-02cb362c1517f182-1" n="a5979e4a">
            <seg n="b127eac2">
              Herr talman! Jag kan naturligtvis inte veta, men jag kan anta
              att ökad tillgänglighet också medför att fler människor som vill
              sluta röka med hjälp av nikotinläkemedel får hjälp genom att det
              finns på nära håll. Man kan tänka på Olle som har en bra bit till
              apoteket men som har affären i närheten. För honom skulle det
              underlätta att kunna köpa dessa läkemedel där han vanligtvis också
              handlar.
            </seg>
            <seg n="ca29e9e3">
              När det gäller rådgivningen är det fortfarande så att varje gång
              jag handlar en sak på apoteket får jag också en liten broschyr
              i paketet. Denna lilla broschyr kommer naturligtvis också att
              finnas med när jag köper nikotinläkemedel i den allmänna handeln.
              Vad jag förstår är just denna rådgivning väldigt omfattande, och
              skulle jag inte vara nöjd med rådgivningen som jag får tillsammans
              med nikotinläkemedlet kan jag naturligtvis gå in på Internet och
              få ytterligare rådgivning.
            </seg>
          </u>
          <note type="speaker" n="19a1b5b0">
            Anf. 65 ELINA LINNA (v) replik:
          </note>
          <u who="elina_linna_55caa4" xml:id="i-6c120348502402c2-3" n="40c6a987">
            <seg n="c299a7f2">
              Herr talman! Finns det vetenskapliga undersökningar som visar
              att tillgängligheten har varit så dålig när nikotinläkemedlet
              har funnits enbart på apoteket att vi har fått ett ökat cigarettberoende?
              Det tror jag inte. Det är antaganden, det också.
            </seg>
            <seg n="3a30cfb5">
              Regeringens förslag bygger inte på kunskap och vetenskapliga
              undersökningar. Jag hävdar att regeringens förslag bereder vägen
              för att flytta över fler läkemedel till detaljhandeln och att
              avskaffa apoteksmonopolet, som regeringen gör helt och hållet
              av ideologiska skäl.
            </seg>
            <seg n="8f9f7bbc">
              Jag tog upp biverkningar i mitt anförande. Alla biverkningar
              tas inte upp i broschyrerna i själva förpackningen. Det är alltså
              inte så lätt för den personen som behandlar sig själv med nikotinläkemedel
              att förstå varför man mår illa och sover dåligt. Det kan till
              och med bli så att personen i fråga tror att biverkningarna beror
              på att man har slutat röka. I handeln där man köper dessa läkemedel
              finns ingen möjlighet att få råd, utan då måste man gå till apoteket.
              Och det är väl bra att vi har apoteket så att man kan gå dit och
              få hjälp och professionella råd!
            </seg>
          </u>
          <note type="speaker" n="63811ce9">
            Anf. 66 LARS-IVAR ERICSON (c) replik:
          </note>
          <u who="unknown" xml:id="i-02cb362c1517f182-2" n="a5979e4a">
            <seg n="d5ef93cd">
              Herr talman! Elina Linna bekymrar sig mycket över biverkningarna
              av nikotinläkemedel. För mig del bekymrar jag mig mycket mer över
              tobakens biverkningar, både för den som röker och för de personer
              som finns i omgivningen. Om vi kan göra nikotinläkemedlen mer
              tillgängliga och öka användningen av dem kommer det att medföra
              en ökad folkhälsa. Det gäller både dem som röker och rökarnas
              omgivning.
            </seg>
          </u>
          <note type="speaker" n="4e18beec">
            Anf. 67 CHRISTER ENGELHARDT (s) replik:
          </note>
          <u who="christer_engelhardt_2d3323" xml:id="i-90d7a1b34109abf2-3" n="8b37f210">
            <seg n="0b570018">
              Herr talman! Lars-Ivar Ericson inledde sitt anförande med att
              berätta en historia om hur man kan få reda på om det är lördagsöppet
              på apoteket. Lars-Ivar sitter i majoriteten i dag, och ni skulle
              mycket väl kunna se till att göra någonting åt den köproblematik
              som du refererade till. Jag tror inte att man kommer till rätta
              med detta problem genom att lite enkelt pressa ut en massa läkemedel
              i butikerna. Jag är övertygad om att frågan egentligen inte handlar
              om det. Men det är som sagt en uppgift för Lars-Ivar Ericson att
              ta med sig till alliansen för åtgärd.
            </seg>
            <seg n="feac4ef3">
              Jag skulle också vilja vara tydlig till Lars-Ivar Ericson med
              en annan sak. Jag tycker att han i sitt anförande tar lite väl
              lätt på den oro som vi signalerar från oppositionens sida. Jag
              tog upp detta i mitt anförande, och Elina Linna har också lyft
              fram det i sina anföranden.
            </seg>
            <seg n="b81a1489">
              Från s-sidan i utskottet delar vi synen i propositionens innehåll
              och ställer oss bakom att vi lyfter ut nikotinläkemedel i handeln.
              Men vi vill ha en starkare tillsyn av detta. Vi har också signalerat
              en del orosmoment när det gäller detta, och det är orosmoment
              som jag tycker att Lars-Ivar Ericson tar väldigt lätt på. Det
              här är inte vilken produkt som helst. Även om den är receptfri
              är det trots allt fortfarande ett läkemedel som vi släpper ut.
            </seg>
            <seg n="2db846b5">
              Jag skulle vilja fråga Lars-Ivar Ericson om det inte finns något
              uns av oro hos honom och inom alliansen över det vi nu gör när
              vi för första gången släpper ut ett läkemedel i handeln. Ni drar
              parallellen till att man säljer tobak, folköl och så vidare. Det
              är en fråga. Men den här frågan kvarstår. Detta är trots allt
              ett läkemedel vi släpper ut. Finns det inte någon oro från alliansens
              sida?
            </seg>
          </u>
          <note type="speaker" n="20139de8">
            Anf. 68 LARS-IVAR ERICSON (c) replik:
          </note>
          <u who="unknown" xml:id="i-02cb362c1517f182-3" n="a5979e4a">
            <seg n="d86e7c1a">
              Herr talman! Christer Engelhardt frågar mig om jag känner någon
              oro för kontrollfunktionen och om jag känner någon oro för att
              nikotinläkemedlen kan förorsaka skadeverkningar.
            </seg>
            <seg n="1371454e">
              När det gäller kontrollfunktionen menar vi att kommunen redan
              har en väl uppbyggd tillsynsorganisation för just detaljhandeln
              när det gäller folköl och tobak. Det är naturligt att man då också
              kan övervaka försäljningen av nikotinläkemedel så att åldersgränserna
              respekteras.
            </seg>
            <seg n="7e001f22">
              När det gäller eventuella skadeverkningar av nikotinläkemedel
              vill jag upprepa att jag tror att tobaksrökningens skadeverkningar
              är betydligt större både för rökaren själv och för omgivningen
              än de eventuella skadeverkningar som nikotinläkemedel kan ha.
              Det är viktigt att man inte ser enbart till nikotinläkemedlens
              användning utan att man också erbjuder kompletterande hjälp när
              människor ska sluta röka. Det kan till exempel vara information
              och stöd från sluta-röka-linjen och Internet.
            </seg>
          </u>
          <note type="speaker" n="a98b3bc6">
            Anf. 69 CHRISTER ENGELHARDT (s) replik:
          </note>
          <u who="christer_engelhardt_2d3323" xml:id="i-90d7a1b34109abf2-4" n="8b37f210">
            <seg n="98eb4927">
              Herr talman! Jag tror säkert att vi är överens om att tobakens
              skadeverkningar är en allvarlig del. Det sade jag också i mitt
              anförande. Jag vill naturligtvis också koppla ihop nikotinläkemedlen
              med en tobakspreventiv åtgärd. Men som jag har sagt i tidigare
              repliker tycker jag inte att vi för den sakens skull ska förringa
              frågan på det sätt som jag tycker att Lars-Ivar Ericson och alliansen
              gör när de bemöter våra argument.
            </seg>
            <seg n="17848c07">
              Jag landar åter i detta att det trots allt fortfarande är ett
              läkemedel som vi nu kommer att släppa ut i handeln. Jag tycker
              att det borde kunna finnas någon sympati från alliansens sida
              när det gäller att detta innebär ett litet orosmoment. Därför
              har vi sagt att vi vill be om att man åtminstone kan följa upp
              det här och se på vilket sätt det kommer att fullföljas under
              den försäljningstid som vi nu tänker ge oss in i.
            </seg>
            <seg n="be93f445">
              Vi har varit tydliga med att vi vill skärpa reglerna för tobaksfrågor
              och folkölsförsäljning. Detta har vi sagt i tidigare motioner,
              och vi har även gjort markeringar från utskottets sida. Därför
              tycker jag att vi är konsekventa från socialdemokratiskt håll
              när vi säger att vi vill ha en starkare tillsyn av det läkemedel
              som vi nu släpper ut i handeln. Vi vill ha en tillståndsplikt,
              och vi vill även att Läkemedelsverket ska sköta översynen av detta.
            </seg>
            <seg n="1b186ea0">
              Problematiken med tobaken behöver inte betyda att det ena förtar
              det andra. Jag tycker fortfarande att det här är en viktig fråga
              som förtjänar sin analys, och jag tycker att man från alliansen
              är lite väl lättvindig när man bemöter oss i den oro som vi trots
              allt har signalerat.
            </seg>
            <seg n="c683f606">
              Jag vill rikta en uppmaning till alliansen och till Lars-Ivar
              Ericson att ta vår oro lite mer på allvar under det pågående arbetet.
            </seg>
          </u>
          <note type="speaker" n="745e7da4">
            Anf. 70 LARS-IVAR ERICSON (c) replik:
          </note>
          <u who="unknown" xml:id="i-02cb362c1517f182-4" n="a5979e4a">
            <seg n="5b1f992d">
              Herr talman! Vi delar naturligtvis oron för tobaksbruket. Men
              samtidigt är det så oerhört viktigt att vi tar till vara alla
              hjälpmedel som gör att vi kan minska människors tobaksbruk. Det
              gäller både för deras egen skull och för den skada de ställer
              till med för omgivningen.
            </seg>
            <seg n="23d5c8a7">
              Därför menar vi fortfarande att reformen med nikotinläkemedel
              i handeln är en jätteviktig reform. Vi tror också att kommunerna
              har möjligheter att väl övervaka försäljningen av nikotinläkemedel
              i detaljhandeln.
            </seg>
          </u>
          <note type="speaker" n="a92abd8c">
            Anf. 71 TOBIAS KRANTZ (fp):
          </note>
          <u who="tobias_krantz_7ba907" xml:id="i-b6ee5f7b338722e0-5" n="b5bc5643">
            <seg n="d430bcb5">
              Herr talman! Jag tänkte också inleda i den trevliga anda som
              har rått här och önska mina kamrater i utskottet och samtlig personal
              både i utskottet och här vid kammarkansliet med tjänsteförrättande
              talman i spetsen en god jul och ett gott nytt år. Jag kan dock
              inte lova att resten av mitt anförande kommer att vara lika försonligt
              och lika trevligt åtminstone inte för alla inblandade parter i
              debatten. Men polemik också skarp polemik är demokratins och politikens
              livsluft.
            </seg>
            <seg n="f6ea9db1">
              Herr talman! I stort sett alla reformer som har genomförts i
              den mänskliga historien oavsett hur små, oförargliga och harmlösa
              de ser ut i efterhand har vid tiden för införandet nästan alltid
              mött väldigt starkt motstånd ibland till och med hätskt motstånd.
            </seg>
            <seg n="a0985cc1">
              När jag funderar över den debatt som har förts här i kammaren
              i dag och den som har förts innan propositionen lades på riksdagens
              bord och därefter drar jag mig till minnes den debatt som fördes
              om när den så kallade friggeboden infördes i Sverige. Skriftställaren
              och författaren Anders Johnson har skrivit en mycket underhållande
              bok där han har analyserat de remissinstanser och de synpunkter
              som kom in när friggeboden skulle införas i svensk bygglagstiftning.
              Han refererar till remissinstanser som pekade på att när människor
              fick chansen att på egen hand bygga friggebodar skulle det leda
              till en förfulning av det svenska landskapet. Det skulle leda
              till att grannfejderna i Sverige ökade.
            </seg>
            <seg n="54efecdb">
              I dag ler vi gärna åt detta och drar på munnen åt de invändningar
              som kom vid den tiden. I dag är de flesta av oss överens om att
              det här var en klok, vettig och naturlig reform. Alldeles nyligen
              klubbade riksdagen, såvitt jag vet utan några större protester,
              igenom en utvidgning av reformen. Nu blir det ännu enklare att
              bygga friggebodar och att göra dem större.
            </seg>
            <seg n="9b240ef7">
              Det finns också i dag möjligheter för personer som deltar i debatten
              att skriva in sig i historien över yttranden som man så småningom
              kommer att kunna dra på munnen åt. Flera sådana meningar finns
              i Vänsterpartiets reservation till dagens betänkande.
            </seg>
            <seg n="7de3793a">
              I Vänsterpartiet är man orolig för att det kommer att leda till
              ett allvarligt ökat missbruk bland minderåriga om människor nu
              får möjlighet att köpa nikotinläkemedel i handeln. Man oroar sig
              för att det här kommer att skapa otroligt stora och allvarliga
              problem.
            </seg>
            <seg n="3f8ff220">
              Föreställer sig verkligen Vänsterpartiet och Elina Linna att
              det nu kommer att ske en kraftig explosion av unga nikotinläkemedelsmissbrukare
              i Sverige? Är det verkligen rimligt att tro det? Är det verkligen
              rimligt att tänka sig att det kommer att bli följden? Är inte
              Elina Linna och Vänsterpartiet rädda att stå där om 10, 20 eller
              30 år och förekomma i en ny bok där man kan avslöja hur harmlösa
              reformer ledde till protester trots att man redan vid den tiden
              då diskussionen fördes rimligen måste ha insett att detta var
              saker och ting som man så småningom skulle skratta och le åt?
            </seg>
            <seg n="877998b5">
              Det måste i grund och botten vara rätt så naturligt att om det
              är möjligt att köpa cigaretter i en vanlig handel ska också det
              som kan bota suget efter cigaretter vara möjligt att köpa i handeln?
              Är det egentligen inte själva motsatsen till detta som är egendomlig?
              I dag har vi ju en ordning som innebär att vi under rätt så fria
              former får köpa det som skapar missbruk och beroende visserligen
              med åldersgränser och krav på tillsyn. Det som kan bota missbruket
              och beroendet ska det däremot vara stränga kontroller för. Är
              inte det uppochnedvända världen?
            </seg>
            <seg n="acc06bbe">
              Dessutom, herr talman, är den här reformen omgärdad av hur många
              hängslen och livremmar som över huvud taget finns. Det ska ske
              kontroll både av Livsmedelsverket och av kommuner. Det finns tydliga
              statssanktioner, och det ska finnas strikta åldersgränser.
            </seg>
            <seg n="61521bcc">
              Herr talman! Vad är det som är så farligt med den här reformen
              som regeringen nu lägger på riksdagens bord? Vad är det som skrämmer
              så mycket? Jag tror att det är friheten som skrämmer. Det är själva
              tanken att saker och ting ska bli lättare för den enskilda människan,
              att det ska bli lättare för den enskilda människa att leva, i
              det här fallet lättare att bryta sitt tobaksmissbruk. Det är också
              tanken att människor kan ta ett eget ansvar som skrämmer.
            </seg>
            <seg n="2e37af0d">
              Varför skulle det vara så att vi svenskar är så mycket mer inkompetenta
              att klara av att hantera nikotinläkemedel ute i handeln än i stort
              sett alla andra människor i den moderna västvärlden? Varför skulle
              vi svenskar vara så annorlunda?
            </seg>
            <seg n="e1ab00b1">
              Herr talman! Det beslut vi kommer att fatta i dag är förhoppningsvis
              det första steget mot en något friare apoteksmarknad, en reform
              som gör det lite lättare för människor att leva och att bryta
              ett tobaksmissbruk, som utvidgar friheten, inte revolutionerande
              mycket men en liten aning. Det tycker jag är på tiden.
            </seg>
          </u>
          <note n="be694ecf">
            I detta anförande instämde Gunnar Andrén (fp).
          </note>
          <note type="speaker" n="ffcb6b8d">
            Anf. 72 ELINA LINNA (v) replik:
          </note>
          <u who="elina_linna_55caa4" xml:id="i-6c120348502402c2-4" n="40c6a987">
            <seg n="81b16b23">
              Herr talman! Jag kommer här med vår reservation i handen. Tobias
              Krantz tog ju upp att det var så mycket allvarligt som Vänsterpartiet
              hade i sin reservation.
            </seg>
            <seg n="c6042787">
              På ett ställe hittar jag något som är allvarligt, och det är
              när det gäller minderåriga. Det är allvarligt, både cigarettrökning
              och användandet av nikotinläkemedel för minderåriga. Det handlar
              om kontrollen. Vi vet att handeln har problem att hålla kontrollen
              på folkölsförsäljningen och cigarettförsäljningen. Det finns otaliga
              undersökningar som visar det. Tobias Krantz kanske inte har hört
              talas om det, men det är faktiskt så.
            </seg>
            <seg n="82eff7c2">
              Då tycker jag att vi ska våga säga att det finns oro när det
              gäller ålderskontrollen när regeringen nu släpper nikotinläkemedlet
              i handeln.
            </seg>
            <seg n="d88532d1">
              Tobias Krantz kanske inte ens tänker i samma banor som jag. Han
              talar om Livsmedelsverket i det här sammanhanget. Det är Läkemedelsverket
              som är tillsynsmyndighet. Livsmedelsverket har inte med nikotinläkemedlet
              att göra, i alla fall inte än så länge. Jag hoppas att det inte
              blir så heller, för det är ett läkemedel vi talar om, inte en
              friggebod.
            </seg>
          </u>
          <note type="speaker" n="c9af0396">
            Anf. 73 TOBIAS KRANTZ (fp) replik:
          </note>
          <u who="tobias_krantz_7ba907" xml:id="i-b6ee5f7b338722e0-6" n="b5bc5643">
            <seg n="e649e076">
              Fru talman! Det står mycket tydligt i både proposition och betänkande
              att det är viktigt att hålla på de åldersgränser som finns, både
              när det gäller försäljning av tobak och när det gäller försäljning
              av nikotinläkemedel. Det är en självklarhet.
            </seg>
            <seg n="37f23fba">
              Men den intressanta frågan är ändå: Varför ska det i ett land
              som Sverige vara lättare att köpa tobak och skapa ett missbruk
              än att få ett läkemedel som gör att man kan bota missbruket och
              bryta sitt beroende? Det är den helt avgörande frågan.
            </seg>
            <seg n="dac8695a">
              När jag har lyssnat på Elina Linna har jag inte hört något svar
              på frågan: Varför ska Sverige skilja ut sig från i stort sett
              alla andra länder när det handlar om tillgången till nikotinläkemedel?
              Varför litar vi på oss själva så lite i förhållande till människor
              i stort sett i alla andra länder? Varför är vi i Sverige så inkompetenta
              att klara att fatta beslutet själva om vi behöver nikotinläkemedel
              eller inte jämfört med människor i stort sett i alla andra länder?
            </seg>
            <seg n="aa16efae">
              Är inte Elina Linna rädd för att stå här om 10, 20 eller 30 år
              och förekomma i en ny bok av Anders Johnson där de argument som
              i dag framförs i debatten kommer att framstå som någonting man
              skrattar och ler åt i förhållande till de argument som framfördes
              mot friggeboden, som alla i dag tycker var en reform som var väldigt
              harmlös och oförarglig? Är inte Elina Linna rädd att stå där med
              skammens rodnad på sina kinder om 10, 20 eller 30 år? Är kampen
              mot att människor ska få ökad frihet eller att människor ska få
              det lite lättare att leva överordnad allt annat för Vänsterpartiet?
            </seg>
          </u>
          <note type="speaker" n="e91f11f1">
            Anf. 74 ELINA LINNA (v) replik:
          </note>
          <u who="elina_linna_55caa4" xml:id="i-6c120348502402c2-5" n="40c6a987">
            <seg n="fa3cf1dc">
              Herr talman! Jag tror inte att jag kommer att stå här om 20 eller
              30 år, vare sig med skammens rodnad eller någon annan rodnad på
              kinderna.
            </seg>
            <seg n="38d1df53">
              Jag har tagit upp det tidigare, och jag tar upp det igen, att
              vi har ett lyckat recept för att minska tobaksrökningen. Om vi
              jämför med andra länder har Sverige varit bland de länder som
              bäst har lyckats minska cigarettberoendet. Vi har ett bra koncept.
            </seg>
            <seg n="a23219d3">
              Jag tror inte att Tobias Krantz kan dra fram en undersökning
              som visar att försäljning av nikotinläkemedel ute i handeln skulle
              öka rökstoppet. Vad är det för undersökning Tobias Krantz känner
              till som vi andra inte känner till?
            </seg>
            <seg n="52103ebd">
              Det låter rätt så intressant det här med att man säljer cigaretter
              i handeln. Jag delar den uppfattning som Tobias Krantz har, att
              cigaretterna hör till det farligaste som finns. Det låter nästan
              som att Tobias Krantz vill sätta stopp för detaljhandeln att sälja
              cigaretter. Är det så Folkpartiet vill ha det?
            </seg>
          </u>
          <note type="speaker" n="f3291d99">
            Anf. 75 TOBIAS KRANTZ (fp) replik:
          </note>
          <u who="tobias_krantz_7ba907" xml:id="i-b6ee5f7b338722e0-7" n="b5bc5643">
            <seg n="33a7ecda">
              Herr talman! Jag trodde inte att jag skulle behöva påpeka det,
              men det finns inget förslag i den här propositionen eller i det
              betänkande som majoriteten står bakom i bred enighet det är bara
              Vänsterpartiet som skiljer ut sig som säger att vi ska förbjuda
              apoteket att sälja nikotinläkemedel, förbjuda apoteket att ha
              rådgivning eller förbjuda människor att gå till läkare som vill
              ge rådgivning om hur man ska sluta röka. Inget av detta nämns
              i propositionen, tvärtom. Den verksamheten ska naturligtvis fortsätta.
              Det är självklart viktigt att detta kommer att fortgå också i
              framtiden.
            </seg>
            <seg n="49caf32d">
              Det vi gör nu är att öppna en liten möjlighet för människor att
              få de här nikotinläkemedlen lite enklare, lite lättare, utan att
              ständigt behöva vara hänvisade till apotekets öppettider. Det
              är det den här reformen handlar om, inte att riva ned apotekets
              verksamhet eller den verksamhet som i övrigt pågår för att få
              människor att sluta röka. Det är det som det handlar om.
            </seg>
            <seg n="9975830b">
              Sedan frågar Elina Linna var stödet för att genomföra den här
              reformen finns. Ja, stödet finns hos den överväldigande majoritet
              av remissinstanser som har tillstyrkt reformen. Och nu ska jag
              säga rätt: En av de statliga myndigheter som har yttrat sig om
              detta, Läkemedelsverket, har också tillstyrkt den modell som regeringen
              har valt för att utöva kontroll över detta, det vill säga att
              låta kommunerna utöva kontrollen. Det finns ett massivt stöd bland
              remissinstanser och bland många av dem som är experter i frågan
              för den modell som regeringen förespråkar. Det är Vänsterpartiet
              och Elina Linna som skiljer ut sig.
            </seg>
            <seg n="1d99bfc0">
              Jag kan bara konstatera avslutningsvis, herr talman, att i Elina
              Linnas värld kommer det också fortsättningsvis att vara lättare
              att skaffa sig ett tobaksmissbruk, att fastna i det och att vara
              beroende av tobak än att skaffa ett läkemedel som gör att man
              kan bryta beroendet och bryta tobaksmissbruket. Det tycker jag
              är talande för Vänsterpartiets inställning.
            </seg>
          </u>
          <note type="speaker" n="d8bce410">
            Anf. 76 CHATRINE PÅLSSON AHLGREN (kd):
          </note>
          <u who="unknown" xml:id="i-d4e098c24d3cc58d-0" n="a5979e4a">
            <seg n="0c8846e0">
              Herr talman! Jag tänkte börja mitt anförande med att önska alla
              i riksdagen och svenska folket en riktigt god jul och ett gott
              nytt år. Jag hoppas att det ska bli en alldeles speciellt god
              jul i år.
            </seg>
            <seg n="60dc9394">
              Herr talman! Så till betänkandet. När jag hör Elina Linnas engagemang
              Elina Linna och jag är kolleger som riksdagsledamöter och kolleger
              som sjuksköterskor måste jag säga att frågan om monopol för Vänsterpartiet
              i mycket är en ideologisk fråga, under engagemanget.
            </seg>
            <seg n="e1d9eaf8">
              Vi som har varit med i den här kammaren och diskuterat olika
              monopolfrågor vet att det sitter oerhört kraftigt hos Vänstern
              vare sig man kallar sig kommunist eller inte. Man vill ha och
              värnar monopol. Även om hela världen inte tycker att det är bra
              vet Vänsterpartiet att monopol är bra inom alla områden, när det
              gäller vård och omsorg och annat. Jag delar inte den åsikten.
              Elina Linna är ganska duktig på att hitta argument som ska försvara
              att hon inte behöver säga det.
            </seg>
            <seg n="557ea7c1">
              Med apoteksmonopolet över huvud taget är det så långt jag vet
              Kuba som har ett apoteksmonopol och ingen annan i världen. Då
              är det märkligt att det är det som man flaggar för och säger att
              vi andra är oansvariga.
            </seg>
            <seg n="531ae1a3">
              Jag tyckte att Lars-Ivar Ericsons Olle var ett bra exempel som
              jag också känner igen från den glesbygd jag kommer ifrån. Det
              är inte så vansinnigt enkelt att vare sig hitta Bamyl, Treo eller
              nässprej när man behöver det. På landet där jag bor har man ordnat
              med apoteksombud. Där kan man köpa diverse mediciner, som nässprej
              för barn och vuxna, Bamyl och Treo. Min erfarenhet är, utifrån
              dem som har gått till lanthandeln där hemma, att man är mycket
              skärpt på att läsa de föreskrifter som finns. Jag har inte sett
              att apoteksombuden eller deras kunder har dött i någon stor omfattning
              för att man inte har köpt sin Bamyl på apoteket. Det är viktig
              information.
            </seg>
            <seg n="aad7ddda">
              Både Treo och Bamyl är riktigt farliga mediciner. Till och med
              Panodil är mycket farligt. Nässprej är också farligt, för man
              kan bli beroende av nässprej. Till slut blir man täppt i näsan
              alltid. Tänk att de som är läskunniga kan klara av detta! Det
              är härligt att kunna säga till svenska folket att alliansen tror
              att de kan läsa på förpackningarna. Det har man hittills visat
              att man också har gjort.
            </seg>
            <seg n="94d82242">
              Det finns ett kinesiskt ordspråk apropå Olle. Det lyder: Skynda
              dig medan du har lust. Det är många som har bestämt sig för både
              det ena och det andra. Man ska sluta äta godis, sluta röka och
              sluta snusa. Men det vill till att man kan göra detta just då,
              för annars när man har åkt 8 kilometer eller väntat tre dagar
              kanske lusten har gått över. Tycker inte Elina Linna att det verkar
              vara en smart idé att man använder den kraft man själv har i ett
              beslut till att också genomföra sitt eget beslut?
            </seg>
            <seg n="f601d8cb">
              Det är helt riktigt att nikotin är farligt vare sig du lägger
              det på bröstet, andas in det eller tuggar tuggummi. Men för dina
              lungor är det naturligtvis så att om du inte röker har det ingen
              farlig biverkning på dem.
            </seg>
            <seg n="223e683b">
              Man ska ha klart för sig det som alla har sagt, nämligen att
              det är en övergångssituation. Det är likadant med näsdroppar.
              Man ska inte använda dem mer än en vecka; det står på förpackningen.
            </seg>
            <seg n="bee83204">
              Jag tror att det var min kollega i Folkpartiet som talade före
              mig och som sade att svenska folket kan ta ansvar. Låt oss inte
              säga att man inte förstår det.
            </seg>
            <seg n="f0ed4970">
              Regeringen ger en viktig signal när man lägger fram förslaget.
              Det står i propositionen att man vill öka tillgängligheten av
              receptfria nikotinläkemedel och därmed stärka det hälsofrämjande
              arbetet mot tobak. Det är alltså enbart en folkhälsofråga. Men
              det stämmer också överens med det regeringen har föreslagit och
              det vi i alliansen har sagt om att avmonopolisera Apoteket AB.
              Det har vi också fått svenska folkets mandat att göra. Det gick
              vi till val på.
            </seg>
            <seg n="417f67f7">
              Jag är helt övertygad om att detta är ett steg i rätt riktning.
              Det är viktigt att man har tydlig och klar information. Det ska
              bli spännande att se hur många fler som nu kan sluta röka för
              att de kan skynda sig medan de har lust.
            </seg>
          </u>
          <note type="speaker" n="050b5509">
            Anf. 77 ELINA LINNA (v) replik:
          </note>
          <u who="elina_linna_55caa4" xml:id="i-6c120348502402c2-6" n="40c6a987">
            <seg n="4ffaaa1a">
              Herr talman! Visst, Chatrine Pålsson Ahlgren, kan svenska folket
              läsa. Svenska folket läser också på cigarettasken att rökning
              skadar hälsan och att det är dödligt. Det står flera sådana skrämmande
              budskap på cigarettpaketen. Men svenska folket röker ändå. Vad
              finns det för garantier att svenska folket när de läser på nikotinläkemedlen
              tar till sig den information som finns där?
            </seg>
            <seg n="492d9b7f">
              Jag har frågat Chatrine Pålsson Ahlgrens allianskamrater vad
              det finns för undersökningar som får regeringen att lita så stenhårt
              på att rökningen kommer att minska om man ökar tillgängligheten
              genom att låta handeln sälja nikotinläkemedel.
            </seg>
          </u>
          <note type="speaker" n="c606eb08">
            Anf. 78 CHATRINE PÅLSSON AHLGREN (kd) replik:
          </note>
          <u who="unknown" xml:id="i-d4e098c24d3cc58d-1" n="a5979e4a">
            <seg n="dfaff157">
              Herr talman! Den första frågan Elina Linna ställer till mig berör
              en kärnfråga. Vad är det som gör att vi tror på denna linje när
              det ändå står varningstext på varenda cigarettförpackning? Jo,
              grejen är att man som rökare har insett att det är farligt. Det
              kan förkorta mitt liv, och jag kan få en allvarlig lungsjukdom
              som gör att jag får en kämpig tid. Det har man insikt i. Men man
              har inte förmågan att själv ta sig ur det. För att kunna ta mig
              ur det när jag har fått insikt behöver jag hjälp och någon som
              bildligt talat tar mig i armen och ställer mig upp.
            </seg>
            <seg n="59585ec1">
              Vi tror att nikotinläkemedel är ett bra sätt att stötta och säga:
              Du får detta som hjälp så ska du se att du klarar av det. Annars
              är det bara att fortsätta att röka. Det är ingen som övergår som
              inte har insikt om att det verkligen är farligt. Därför tror jag
              att vi är tvungna att se att det är den hjälpande handen som gör
              det hela.
            </seg>
            <seg n="9f6ac66e">
              Några vetenskapliga studier på detta vet jag inte om det finns.
              Men vi har alla remissvar som har kommit in från olika instanser
              som har en oerhörd kunskap annars hade regeringen inte remitterat
              propositionen till dem. Det måste vi ha tillit till, även om det
              inte finns färska studier på allt.
            </seg>
          </u>
          <note type="speaker" n="b9eb8084">
            Anf. 79 ELINA LINNA (v) replik:
          </note>
          <u who="elina_linna_55caa4" xml:id="i-6c120348502402c2-7" n="40c6a987">
            <seg n="7be9301e">
              Herr talman! Remissinstanserna skriver remissvaren utifrån sina
              perspektiv. Jag värdesätter Folkhälsoinstitutets remissvar i stor
              utsträckning. De tar det utifrån både vetenskapliga undersökningar
              och folkhälsoperspektiv. Jag hoppas att Chatrine Pålsson Ahlgren
              har läst Folkhälsoinstitutets remissvar, för där är man otroligt
              orolig för att släppa ut läkemedel i detaljhandeln.
            </seg>
            <seg n="b6f01215">
              Att nikotinläkemedel är ett bra stöd för personer som vill sluta
              röka är självklart. Men det räcker inte med enbart det. Det behövs
              professionella råd och information som handlaren inte kan ge när
              man står där med sina biverkningar. Jag är säker på att Chatrine
              Pålsson Ahlgren också har slagit upp i Fass och läst om de biverkningar
              som nikotinläkemedel har.
            </seg>
            <seg n="07e680d7">
              De personer som ni har tagit som exempel som inte kommer fram
              till apoteket eller bor långt ifrån apoteket kan ändå inte komma
              i kontakt med apoteket och få den professionella hjälpen. Det
              kan bli missuppfattningar om att biverkningarna beror på att man
              har slutat röka. Jag vet av egen erfarenhet att det inte är så
              lätt att sluta röka; man mår fysiskt dåligt.
            </seg>
            <seg n="a282dc82">
              Jag hävdar ändå att det finns orosmoln som jag tror att Chatrine
              Pålsson Ahlgren som sjuksköterska borde reflektera över.
            </seg>
            <seg n="068bf639">
              Apoteksmonopolet har lyckats hjälpa väldigt många att sluta röka.
              Det är ett bra koncept.
            </seg>
          </u>
          <note type="speaker" n="cab4bb88">
            Anf. 80 CHATRINE PÅLSSON AHLGREN (kd) replik:
          </note>
          <u who="unknown" xml:id="i-d4e098c24d3cc58d-2" n="a5979e4a">
            <seg n="4c75c01c">
              Herr talman! Det är absolut sant som Elina Linna säger. Det räcker
              inte med nikotinplåster eller tuggummi eller inhalationer. Det
              behövs mycket mer. Det finns platser i Sverige där man har startat
              rökavvänjningsgrupper. Man har haft det tillsammans med människor
              som har drabbats av till exempel hjärtinfarkt. Man har det i skolan.
              Man har antirökombud i skolan. Det finns en mängd sådant.
            </seg>
            <seg n="049e647c">
              Som Elina Linna sade kan man få information på apoteket. Man
              kan gå in på nätet. Det ena utesluter ju inte det andra. Alliansregeringen
              och vi i socialutskottets majoritet säger inte att det här är
              den enda lösningen. Vi säger inte heller att vi låter nikotinläkemedel
              säljas helt fritt. Det ska stå under kontroll.
            </seg>
            <seg n="4abcba29">
              Utskottet skriver också att utskottet erinrar om att kommunerna
              redan har en uppbyggd tillsynsorganisation för detaljhandel med
              folköl och tobak. Därför känner man att man kan ta det här också.
              Läkemedelsverket ansvarar faktiskt för tillsynen över detaljhandeln
              med läkemedel. Då anser utskottet att det är naturligt att göra
              så här. Vi släpper det inte fritt. Man måste vara 18 år.
            </seg>
            <seg n="eaec8ac7">
              Jag och vi i alliansen är naturligtvis också kritiska till att
              ålderskontrollerna sköts dåligt när det gäller både folköl, cigaretter
              och snus. Det är ingen lösning att säga det. Det är bara att se
              till att de lagar vi har följs.
            </seg>
            <seg n="4a903065">
              Jag ser att det viktigaste för den som bestämmer sig för att
              sluta röka är att få den första hjälpen. Sedan behöver många hjälp
              och stöd, medan andra kan sluta tvärt när de har bestämt sig.
            </seg>
            <seg n="49550faf">
              Den som lever får se, Elina. Vi lever nog ett år eller två till
              så att vi kan följa upp detta.
            </seg>
          </u>
          <note type="speaker" n="0cb9a995">
            Anf. 81 CHRISTER ENGELHARDT (s) replik:
          </note>
          <u who="christer_engelhardt_2d3323" xml:id="i-90d7a1b34109abf2-5" n="8b37f210">
            <seg n="39015961">
              Herr talman! Jag hoppas att vi lever ett bra tag till både Chatrine,
              jag och alla övriga.
            </seg>
            <seg n="7ebafb62">
              I sitt anförande nämnde Chatrine Pålsson Ahlgren att det finns
              ombud i lanthandeln för Treo, Magnecyl och så vidare. Det stämmer.
              Där är man fortfarande ombud för apoteket, och då omfattas man
              av Läkemedelsverkets tillsyn.
            </seg>
            <seg n="ef21aeed">
              Det är inte riktigt sant att det bara är Vänsterpartiet som vill
              hålla kvar Apoteket. Det vill vi inom socialdemokratin också göra.
            </seg>
            <seg n="e814fa13">
              Det som skiljer oss åt är att vi kan tänka oss att öppna för
              att släppa ut icke receptbelagda läkemedel i handeln. Men vi vill
              behålla apoteksmonopolet när det gäller receptbelagda läkemedel.
              Där skiljer vi oss i förhållande till alliansen som vill avskaffa
              apoteksmonopolet helt och hållet.
            </seg>
            <seg n="26905ee5">
              Jag tror att nikotinläkemedel inte är det enda läkemedel som
              nu kommer ut i handeln. Jag öppnade själv för att vi skulle kunna
              tänka oss att tillåta även andra typer av läkemedel. Chatrine
              Pålsson Ahlgren nämnde också i sitt anförande en lista över sådana.
            </seg>
            <seg n="5c2f7724">
              När vi börjar släppa ut icke receptbelagda läkemedel i handeln
              tycker vi att vi ska vara tydliga med att tillsynen ska vara under
              Läkemedelsverkets kontroll även om Läkemedelsverket i dag tycker
              att just det här nikotinläkemedlet inte är det mest viktiga och
              att man kan sköta det från kommunernas sida.
            </seg>
            <seg n="e88e8487">
              Vi tänker i det längre perspektivet. Om vi släpper ut fler receptbefriade
              läkemedel i handeln kanske det är bra om Läkemedelsverket sköter
              kontrollen. Det handlar ju fortfarande om läkemedel, även om de
              inte är receptbelagda.
            </seg>
            <seg n="716bbb67">
              Jag skulle vilja skicka med Chatrine Pålsson Ahlgren som representerar
              Kristdemokraterna och i det här fallet Göran Hägglund att Läkemedelsverket
              kanske borde ha tillsynen.
            </seg>
          </u>
          <note type="speaker" n="02947c7a">
            Anf. 82 CHATRINE PÅLSSON AHLGREN (kd) replik:
          </note>
          <u who="unknown" xml:id="i-d4e098c24d3cc58d-3" n="a5979e4a">
            <seg n="f638c94a">
              Herr talman! Det är naturligtvis bra att vi får olika saker medskickade.
              Det kommer andra förslag under mandatperioden inom det här området.
              Det vet Christer Engelhardt mycket väl.
            </seg>
            <seg n="6bf69c0c">
              Det är också viktigt att säga att man lätt förleds att tro att
              receptbelagda läkemedel är farliga och att icke receptbelagda
              är ofarliga. Det är en väldigt viktig sak att informera alla om,
              så att vi inte går på den minan.
            </seg>
            <seg n="6ef4f6bc">
              När jag tog min sjuksköterskeexamen 1969 var det väldigt få läkemedel
              som inte var receptbelagda. Nu har allt fler blivit fria och man
              kan köpa dem på apotek. Man får information, och man ger framför
              allt information efter vad kunden efterfrågar.
            </seg>
            <seg n="812900d1">
              Vi ska ha respekt för läkemedel generellt. Det är väldigt viktigt.
              Det är också viktigt att se till att sådant man tar passar ihop.
              Det finns oerhört mycket mer att göra här. Det är viktigt att
              Patient-Fass finns och att det finns rådgivningslinjer och att
              det finns på nätet så att man kan informera sig.
            </seg>
            <seg n="5be4642b">
              Vi måste ändå ta ett egenansvar. Om man får en medicin utskriven
              på recept och tar den på fel sätt har man ju ansvar för sig själv
              eller sina barn eller vem det nu kan vara.
            </seg>
            <seg n="616d98cc">
              Jag håller med om att vi ska ha stor respekt för läkemedel generellt.
            </seg>
            <seg n="6b4d31bd">
              Som Tobias Krantz nämnde är tobaken och rökeriet det största
              hotet här och inte de läkemedel som hjälper till att komma ifrån
              rökningen.
            </seg>
          </u>
          <note type="speaker" n="77d49435">
            Anf. 83 CHRISTER ENGELHARDT (s) replik:
          </note>
          <u who="christer_engelhardt_2d3323" xml:id="i-90d7a1b34109abf2-6" n="8b37f210">
            <seg n="97a06404">
              Herr talman! Jag vill rikta ett varmt tack till dig, Chatrine
              Pålsson Ahlgren, för att du var så tydlig i ditt inlägg. Jag känner
              att det är först nu som vi har fått någon form av dialog kring
              att det ligger en fara även i icke receptbelagda läkemedel. Jag
              har försökt hämta in i mina tidigare repliker att jag tycker att
              man från alliansens sida har behandlat vår oro lite nonchalant
              i sina anföranden. Man kanske behöver vara en del av professionen,
              som Chatrine Pålsson Ahlgren är i sin sjuksköterskekompetens,
              för att kunna lyfta upp den oron och göra den befogad och tala
              om att ett läkemedel inte är ofarligt bara för att det inte är
              receptbelagt. Det var dit jag ville komma.
            </seg>
            <seg n="8bb51320">
              Det gläder mig att Chatrine Pålsson Ahlgren som representant
              för Kristdemokraterna och som en del av alliansen har gett oss
              lite rätt i den oron. Vi vill styra över till det som jag har
              sagt tidigare. Vi vill åt att det inte är ett ofarligt preparat
              som kommer ut. Därför blir det tydligt om man ger legitimitet
              åt att Läkemedelsverket ska ha kontrollen. Därför ville jag sända
              med Chatrine Pålsson Ahlgren den här oron. Jag tycker att hon
              har tagit till sig det.
            </seg>
            <seg n="a0dc30dd">
              Vi får se vad framtiden utvisar. Vi lär säkert återkomma här
              i kommaren om fler preparat.
            </seg>
          </u>
          <note type="speaker" n="56d0748f">
            Anf. 84 CHATRINE PÅLSSON AHLGREN (kd) replik:
          </note>
          <u who="unknown" xml:id="i-d22e0b8ec2a4ca12-0" n="a5979e4a">
            <seg n="3fb7516d">
              Herr talman! Vi kommer absolut att fortsätta. Det finns all anledning
              att också säga att vi från alliansens och regeringens sida vill
              göra det bättre för patienten med högre kvalitet och säkerhet
              och ökad tillgänglighet för att det ska få avsedd effekt.
            </seg>
            <seg n="0e7ff481">
              I det arbetet är det viktigt att man inte har några dörrar stängda.
              Det är en svår fråga. Alla mediciner och behandlingsformer för
              respekt med sig. Det gäller också de läkemedel och sådant som
              säljs på apoteket.
            </seg>
            <seg n="a7f7b45c">
              Jag garanterar Christer Engelhardt att vi kommer att göra allt
              för att det ska bli en hög patientsäkerhet, en hög tillförlitlighet
              och ökad tillgänglighet.
            </seg>
          </u>
          <note n="a8dd27c1">
            Anf. 85 THOMAS NIHLÉN (mp):
          </note>
          <u who="unknown" xml:id="i-c94b5ac1c6df0eb0-0" n="a5979e4a">
            <seg n="e087684c">
              Herr talman! Till det här betänkandet har Miljöpartiet valt att
              inte reservera sig. Trots att vi inte har lämnat in någon motion
              på den här propositionen eller reserverat oss i betänkandet har
              vi en hel del synpunkter, funderingar och frågeställningar i ärendet.
            </seg>
            <seg n="95ab0d3b">
              Jag vill börja med att säga att jag instämmer i många av de farhågor
              och frågor som Elina Linna och Christer Engelhardt har framfört
              i sina replikskiften och anföranden.
            </seg>
            <seg n="e9687417">
              Syftet med den här förändringen är att genom att tillåta försäljning
              av nikotinläkemedel i handeln skapa en större och bättre tillgänglighet
              till nikotinläkemedel. Denna utökade tillgänglighet ska i bästa
              fall leda till att fler rökare slutar att röka, vilket skulle
              vara en väldigt stor folkhälsovinst.
            </seg>
            <seg n="2db5ce11">
              Miljöpartiet hoppas och tror att fler kommer att sluta röka genom
              denna ökade tillgänglighet till nikotinläkemedel. Men förmodligen
              blir denna effekt marginell.
            </seg>
            <seg n="fa095cc5">
              Precis som flera talare tidigare har tagit upp i sina repliker
              finns det, vad vi förstår, ingen som helst vetenskaplig forskning
              som visar att fler rökare verkligen slutar röka när nikotinläkemedel
              börjar säljas i den allmänna handeln. Det finns vissa undersökningar
              som visar att sambandet saknas mellan ökad tillgänglighet till
              nikotinläkemedel och fler som slutar röka.
            </seg>
            <seg n="8b3b0bc2">
              Tidigare i debatten har man tagit Danmark som exempel. Det finns
              också en undersökning från Finland, där man släppte nikotinläkemedel
              fritt i handeln tidigare i år. I den undersökningen visar det
              sig att den ökade tillgängligheten till nikotinläkemedel inte
              påverkade försäljningen av tobak och att troligen ytterst få slutade
              röka på grund av denna reform.
            </seg>
            <seg n="89b35317">
              Det som hände var att många rökare använde nikotinläkemedel samtidigt
              som de fortsatte att röka. Man gjorde alltså bådeoch.
            </seg>
            <seg n="12400210">
              Experterna menar att nikotinpreparaten inte användes för att
              sluta röka utan i första hand för att minska antalet cigaretter.
            </seg>
            <seg n="28c4e146">
              Om effekten till största delen blir att rökarna minskar antalet
              cigaretter, kan man inte se det som ett positivt resultat?
            </seg>
            <seg n="38f0ee6a">
              Svaret på den frågan är att det kan man knappast göra eftersom
              effekten på hälsan för en rökare som minskar antalet cigaretter
              per dag är mycket tveksam och i bästa fall mycket begränsad.
            </seg>
            <seg n="b24750d8">
              Herr talman! Vill vi ha en tydlig effekt ur folkhälsosynpunkt
              är det rökstopp som gäller. Om det är ett rökstopp som vi vill
              främja finns det en åtgärd som är bland de mest kostnadseffektiva
              som vår hälso- och sjukvård kan ägna sig åt, nämligen att erbjuda
              rökavvänjningsstöd.
            </seg>
            <seg n="76383bca">
              I dag finns det evidensbaserade metoder för rökavvänjning att
              tillgå, men de används fortfarande alldeles för sparsamt och inte
              tillräckligt systematiskt inom svensk hälso- och sjukvård.
            </seg>
            <seg n="0ae826f1">
              Om vi vill ha en större effekt ur ett folkhälsoperspektiv måste
              vi i mycket större utsträckning fortsätta att satsa på att erbjuda
              rökare som vill sluta röka rökavvänjningsstöd.
            </seg>
            <seg n="4e6fdc67">
              Tyvärr måste man konstatera att rökavvänjningsfrågan länge har
              varit ganska nedprioriterad av landstingen och regionerna.
            </seg>
            <seg n="02953b58">
              I den senaste rapporten från Folkhälsoinstitutet kan man läsa
              att det fortfarande bara är 4 landsting som uppger att alla patienter
              erbjuds rökavvänjningsstöd och att det är bara 6 landsting av
              21 som anser att resurserna för patienternas behov av rökavvänjningsstöd
              är fullt tillräckliga.
            </seg>
            <seg n="543f85f4">
              Detta är inte bara anmärkningsvärt utan djupt beklagligt, och
              alla krafter behöver hjälpas åt för att påverka landstingen och
              regionerna att ta sitt ansvar att i större utsträckning erbjuda
              rökavvänjningsstöd.
            </seg>
            <seg n="fea52539">
              Enligt förslaget i betänkandet ska kommunerna sköta vissa kontroll-
              och granskningsuppgifter kring regelverket om nikotinläkemedelsförsäljningen.
              Läkemedelsverket ska ha den övergripande tillsynen.
            </seg>
            <seg n="544d724f">
              Det är dock ganska oklart i betänkandet hur denna tillsyn ska
              gå till och i vilken omfattning som Läkemedelsverket ska agera
              för att sköta den övergripande tillsynen.
            </seg>
            <seg n="d915d2b6">
              Dagens regler kring tillsyn inom tobaksområdet är både komplicerade
              och svårtolkade och leder redan i dag till oklarheter om viten,
              förelägganden och förbud.
            </seg>
            <seg n="fa56b970">
              Därför anser vi att dagens sanktionssystem behöver förtydligas
              och förenklas. Det blir än mer viktigt nu när vi släpper ut nikotinläkemedlen
              i handeln.
            </seg>
            <seg n="5ef2c7ae">
              Herr talman! Avslutningsvis ska jag ta upp något som helt saknas
              i betänkandet och som framför allt Christer Engelhardt förtjänstfullt
              har tagit upp i sina repliker tidigare men inte fått något svar
              på från alliansen. Det handlar om att det varken i betänkandet
              eller i propositionen tas upp någonting om utvärdering eller uppföljning
              av denna föreslagna lagändring.
            </seg>
            <seg n="4c6ad6b0">
              Med hänvisning till de tveksamheter och farhågor som jag har
              framfört tidigare anser vi i Miljöpartiet att det är viktigt ur
              ett folkhälsoperspektiv att regelbundet följa upp och utvärdera
              om åtgärden att låta nikotinläkemedel få säljas i detaljhandeln
              verkligen leder till att fler rökare slutar röka. Leder det till
              att vi får ett missbruk av nikotinläkemedel? Leder det till att
              det hälsofrämjande arbetet mot tobak verkligen stärks eller inte?
            </seg>
            <seg n="fc2773ee">
              Dessa frågeställningar måste vi kunna få svar på genom regelbundna
              uppföljningar.
            </seg>
            <seg n="3a248064">
              Om syftet och målsättningen med denna reform inte uppfylls eller
              om detta motverkas måste också riksdagen få chansen att ompröva
              detta beslut.
            </seg>
            <seg n="961588a8">
              Herr talman! Allra sist vill jag också tillönska övriga ledamöter
              i socialutskottet, kanslipersonal och herr talman en god jul och
              ett gott nytt år.
            </seg>
          </u>
          <note type="speaker" n="e41ab84b">
            Anf. 86 TOBIAS KRANTZ (fp) replik:
          </note>
          <u who="tobias_krantz_7ba907" xml:id="i-6bc17c261d8a661e-1" n="b5bc5643" next="i-9a159285419d86c3-1">
            <seg n="07df2f84">
              Herr talman! Jag hade först inte tänkt begära replik, men när
              jag lyssnade på Thomas Nihlén kände jag att jag ändå måste reda
              ut vissa saker.
            </seg>
            <seg n="6f5624f8">
              Det är svårt att förstå Miljöpartiets position i den här frågan
              när man har lyssnat på det som Thomas Nihlén har sagt. Miljöpartiet
              har inte motionerat i frågan. Miljöpartiet har inte reserverat
              sig i betänkandet. Följaktligen, enligt den praxis som vi har
              i riksdagen, förutsätter jag att Miljöpartiet därmed står bakom
              utskottsmajoritetens text i betänkandet. Om man inte reserverar
              sig och inte ens har motionerat tidigare förutsätts man stödja
              majoritetens linje.
            </seg>
            <seg n="31893889">
              Thomas Nihlén ägnar huvuddelen av sitt anförande till att rikta
              kritik mot den majoritetsskrivning som man rimligen har ställt
              sig bakom och inte yttrat ett enda ord av kritik mot under socialutskottets
              överläggning.
            </seg>
            <seg n="97b3f8d8">
              Ett exempel på detta är att Thomas Nihlén säger att man vill
              ha en uppföljning av denna reform. Varför sade Thomas Nihlén under
              de överläggningar som vi hade i socialutskottet ingenting om att
              han ville att det skulle göras en uppföljning av denna reform?
              Det gäller för övrigt också Socialdemokraternas agerande i denna
              fråga. Det finns nämligen inte i någon reservation förslag om
              att denna reform ska följas upp. Och Thomas Nihlén har inte nämnt
              detta under överläggningarna i socialutskottet heller.
            </seg>
            <seg n="2e21d390">
              Det låter lite grann som att Miljöpartiet gör som den person
              som sitter med stryktipskupongen framför sig. Först kryssar man
              i ettan, sedan kanske tvåan, men man garderar för säkerhets skull
              med ett kryss.
            </seg>
            <seg n="7bc5be9d">
              Jag kan upplysa Thomas Nihlén om att det fungerar bra att helgardera
              när man ska lämna in stryktipset, men när man ska rösta i riksdagens
              kammare kan man bara trycka på en knapp. Min fråga till Thomas
              Nihlén och Miljöpartiet är: Vilken knapp tänker ni trycka på kl.
              16 i eftermiddag? Är det den gröna ja-knappen, den röda nej-knappen
              eller den gula avstå-knappen? Hur tänker ni rösta? Var står Miljöpartiet
              egentligen i denna fråga?
            </seg>
          </u>
          <note n="131d1b85">
            Anf. 87 THOMAS NIHLÉN (mp) replik:
          </note>
          <u who="tobias_krantz_7ba907" xml:id="i-9a159285419d86c3-1" n="b5bc5643" prev="i-6bc17c261d8a661e-1">
            <seg n="617472de">
              Herr talman! Jag kan lugna Tobias Krantz och övriga ledamöter.
              Miljöpartiet delar alliansregeringens förslag i propositionen
              och därmed förslaget i betänkandet om att nikotinläkemedel ska
              släppas ut i handeln.
            </seg>
            <seg n="30334aeb">
              Jag sade också i mitt anförande att vi hoppas och tror att denna
              reform kommer att leda till att fler slutar röka. Sedan har vi,
              precis som Vänsterpartiet och Socialdemokraterna, framfört en
              del farhågor, en del frågeställningar och en del oro kring delar
              i detta. Det gäller bland annat detta med uppföljning. Visserligen
              står det ingenting om detta. Men jag trodde att vi skulle få svar
              på detta i dag, nämligen att detta självklart skulle följas upp
              eftersom jag trodde att det var naturligt att de flesta förslag
              som genomförs följs upp.
            </seg>
            <seg n="625204d1">
              Tobias Krantz kan vara alldeles lugn när det gäller Miljöpartiets
              ställningstagande och hur vi kommer att rösta i eftermiddag.
            </seg>
          </u>
          <note type="speaker" n="9f9b2d3a">
            Anf. 88 TOBIAS KRANTZ (fp) replik:
          </note>
          <u who="tobias_krantz_7ba907" xml:id="i-6bc17c261d8a661e-2" n="b5bc5643" next="i-9a159285419d86c3-2">
            <seg n="f12d49a9">
              Herr talman! Det är inte så att jag är orolig från voteringssynpunkt.
              Den här reformen har en betryggande majoritet bakom sig även om
              Miljöpartiet skulle välja en annan inställning. Det är ändå ett
              demokratiskt anständighetskrav att försöka vara lite ärlig i debatten
              och inte i det förberedande arbetet, vid eventuellt motionsskrivande
              eller i eventuella reservationer i utskottet agera passivt eller
              inte göra någonting alls och låtsas att man helt håller med majoriteten
              för att sedan här i talarstolen ägna huvuddelen av sitt anförande
              åt att rikta kritik mot den reform som man så småningom tänker
              ställa sig bakom.
            </seg>
            <seg n="c38a5c50">
              Jag tycker alltså att det är ett anständighetskrav att försöka
              uppträda ärligt och konsekvent genom hela processen. Thomas Nihléns
              huvudanförande hade en del brister i det avseendet, milt uttryckt.
            </seg>
            <seg n="1e611fb4">
              Självklart sker regelbundet en uppföljning av alla reformer och
              av alla beslut som fattas. Så är det också med det här beslutet.
              En massa kontrollinstanser granskar både regeringens och olika
              myndigheters agerande, så självklart kommer detta att följas upp.
              Det finns alla möjligheter också för alla goda forskare vi har
              i Sverige att följa upp och granska den här reformen. Jag utgår
              från att så sker.
            </seg>
            <seg n="19f1712c">
              Poängen för min del var att peka på det nödvändiga i att försöka
              vara konsekvent och ärlig genom hela processen. Nu är jag glad
              över Thomas Nihléns tydliga ställningstagande. Att Miljöpartiet
              i dag på eftermiddagen kommer att trycka på ja-knappen är utmärkt.
              Det är bra med en bred enighet kring det här förslaget.
            </seg>
          </u>
          <note n="3a339e3c">
            Anf. 89 THOMAS NIHLÉN (mp) replik:
          </note>
          <u who="tobias_krantz_7ba907" xml:id="i-9a159285419d86c3-2" n="b5bc5643" prev="i-6bc17c261d8a661e-2">
            <seg n="161d1b73">
              Herr talman! Vi valde, som sagt, att inte reservera oss när det
              gäller det här betänkandet eftersom vi hoppas att detta med att
              släppa ut nikotinläkemedel i handeln leder till att fler slutar
              röka. Men vi vill samtidigt peka på att det är viktigt att detta
              följs upp.
            </seg>
            <seg n="b4d1038d">
              Om vi inte får den folkhälsopolitiska effekten att fler slutar
              röka hoppas vi att riksdagen får en chans att ompröva det här
              beslutet.
            </seg>
          </u>
          <note n="bb6352a2">
            Överläggningen var härmed avslutad.
          </note>
          <note n="b40a90f7">
            11 § Kontroll av postförsändelser
          </note>
          <note n="de70f141">
            Föredrogs
          </note>
          <note n="e96725e7">
            Förste vice talmannen konstaterade att ingen talare var anmäld.
          </note>
          <note n="94b258b6">
            12 § Svenskt deltagande i den nordiska stridsgruppen
          </note>
          <note n="de70f141">
            Föredrogs
          </note>
          <note type="speaker" n="eaf9e145">
            Anf. 90 ROLF GUNNARSSON (m):
          </note>
          <u who="rolf_gunnarsson_0956c8" xml:id="i-b50b5b5123d6fb16-0" n="e170f0cd" next="i-03b4c80f6ff649a0-0">
            <seg n="fda8eec0">
              Herr talman! Jag har äran att vara ordförande i det sammansatta
              utrikes- och försvarsutskottet, som i dag står bakom betänkandet
              om svenskt deltagande i den nordiska stridsgruppen. Jag ska därför
              presentera ärendet inför debatten här i dag.
            </seg>
            <seg n="159b04ac">
              Först av allt: Rubriken kan låta krigisk, om jag får uttrycka
              det så, men ordet stridsgrupp är en militär term som vanligtvis
              avser ett infanteri eller en pansarbataljon förstärkt med vissa
              stödförband. Jag säger detta som en förklaring till ordet stridsgrupp,
              ett ord som man självklart kan reagera på.
            </seg>
          </u>
          <note n="1fd87a1d">
            Herr talman! Den 1 januari 2008 inleds beredskapsperioden för
            den nordiska snabbinsatsstyrkan, kallad NBG Nordic Battle Group.
          </note>
          <u who="rolf_gunnarsson_0956c8" xml:id="i-03b4c80f6ff649a0-0" n="e170f0cd" prev="i-b50b5b5123d6fb16-0">
            <seg n="34397062">
              Det har gått tre och ett halvt år sedan Sverige tog på sig det
              sammanhållande ledningsansvaret för en av de då beslutade framtida
              europeiska snabbinsatsstyrkorna. Denna nordiska styrka ska jämsides
              med en motsvarande spansk styrka stå i beredskap för att med kort
              varsel kunna sättas in under första halvåret 2008.
            </seg>
            <seg n="eed678f0">
              I den nordiska stridsgruppen ingår förutom Sverige också Estland,
              Finland, Irland och Norge med olika bidrag i stridsgruppen. I
              den av Spanien ledda gruppen ingår också bidrag från Frankrike,
              Portugal och Tyskland.
            </seg>
            <seg n="a236f06c">
              Det sammansatta utskottet konstaterar i sitt betänkande att den
              nordiska stridsgruppen kan , om det folkrättsliga mandatet så
              medger, komma att använda våld utöver fredsbevarande styrkors
              rätt till självförsvar.
            </seg>
            <seg n="63de30b2">
              I betänkandet står det: Under sådana förhållanden kommer riksdagens
              medgivande att krävas för ett svenskt deltagande med en väpnad
              styrka i stridsgruppen.
            </seg>
            <seg n="4941ab45">
              Utskottet noterar att det kan komma att krävas snabba nationella
              beslut om det blir aktuellt.
            </seg>
            <seg n="b28341a7">
              Vilka scenarier kan det då komma att finnas för NBG? I regeringens
              skrivelse till riksdagen beskrivs fyra olika scenarier, nämligen
            </seg>
            <seg n="bdff61f8">
              I den nordiska styrkan ingår 2 850 personer. Sverige bidrar med
              2 350, Estland med 50, Finland med 220, Irland med 80 och Norge
              med 150 personer.
            </seg>
            <seg n="5dbbc8b0">
              Sex av riksdagens sju partier står bakom betänkandet.
            </seg>
            <seg n="7e50350f">
              Jag vill passa på att sända ett stort tack och en julhälsning
              till alla dessa liksom till alla dem som är på väg ut i världen
              på olika uppdrag. Jag vill också tacka och säga god jul till övriga
              till de båda kanslier som det sammansatta utskottet har under
              sig och till övriga kolleger och andra i riksdagen.
            </seg>
            <seg n="7b1c239a">
              Herr talman! Regeringen har i en skrivelse till riksdagen lämnat
              en redogörelse för det svenska deltagandet i EU:s battle group
              -koncept. Skrivelsen ger en synnerligen kort historisk exposé
              över uppgiften för battle groups vilka som deltar och hur beslutsfattandet
              ska gå till.
            </seg>
            <seg n="5338230a">
              En krishanteringsoperation ska ledas av EU. De ska verka utanför
              EU:s territorium, påbörja en insats inom tio dagar och kunna stanna
              i 30 dagar, med förlängning i 120 dagar.
            </seg>
            <seg n="c988c532">
              Beslutsordningen i de olika medlemsländerna avseende den nordiska
              stridsstyrkan i Finland, Norge, Estland och Irland ser olika ut.
              Men här i Sverige krävs det ett beslut av riksdagen innan stridsstyrkan
              kan sättas in.
            </seg>
            <seg n="f4b6db88">
              De är i beredskap från den 1 januari 2008 och kan inte åka ut
              efter den 30 juni 2008. Den 1 juli tar Frankrike och Storbritannien
              över beredskapen, och Nordic Battle Group avvecklas.
            </seg>
            <seg n="dd95c147">
              Herr talman! Den nordiska stridsgruppen, det allra senaste tillskottet
              i Sveriges nya försvarsstrategi, är ett resultat av några års
              militärstrategiskt tänkande inom EU-familjen och ett komplement
              till de 27 medlemsstaternas egen militära förmåga, de 21 europeiska
              Natoländernas egen militära kapacitet och andra militära insatser
              som Europa kan göra exempelvis via FN.
            </seg>
            <seg n="418b2f27">
              Av skrivelsen framgår bland annat att kostnaden för detta drygt
              ettåriga projekt kan bli mellan ½ miljard och upp till 1 ½ miljard
              om gruppen går ut i tjänst.
            </seg>
            <seg n="c1995c55">
              Under hösten har det varit en nyttig och välkommen debatt om
              soldaternas utrustning, utbildning och förberedelse. Den debatten
              har medfört en öppenhet och också en information som var nödvändig
              som ett komplement till regeringens skrivelse.
            </seg>
            <seg n="6a38dafc">
              Ja, nu ligger stridsgruppen klar guldägget som är färdigt att
              kläckas redo att parallellt med sin spanska tvilling ge sig ut
              i verkligheten samt övad och befunnen godkänd med spets.
            </seg>
            <seg n="b03d0009">
              Nu har även populärversionen kommit med information om Nordic
              Battle Group i tidskriften Insats &amp; Försvar, nr 3. På s. 12 och
              13 finns en lättläst sammanfattning av hela regeringsskrivelsen.
              Här får vi reda på att utrustningen är av världsklass, att de
              i gruppen är beredda på allt och att Nordic Battle Group ska återställa
              lag och ordning i landet x. Det står också om hur de ska ge sig
              ut i världen. Den flygande kapaciteten är som en flygande Finlandsfärja.
              Så står det i tidskriften.
            </seg>
            <seg n="914e050d">
              Det finns också pedagogiska skisser över soldatens utrustning
              och en beskrivning av NBG-soldaten en man på 26 år. 95 procent
              av hela styrkan är män!
            </seg>
            <seg n="d887d095">
              Varken i regeringens skrivelse eller i tidskriften finns det
              någon som helst analys av varför Försvarsmakten misslyckats med
              att rekrytera kvinnor. Det står ingenting om resolution 1325 eller
              om kvinnor, fred och säkerhet.
            </seg>
            <seg n="49eb69b2">
              I resolution 1325 understryks betydelsen av att fler kvinnor
              involveras i konfliktförebyggande arbete just en del av de uppgifter
              som den nordiska stridsgruppen ska kunna lösa.
            </seg>
            <seg n="3dd266a6">
              Sverige har mycket aktivt deltagit i EU-projektet Gender Force
              som just handlar om att öka kvaliteten på det internationella
              arbetet genom att öka deltagandet av kvinnor. I det svenska försvarets
              värdegrund har kvinnors deltagande i krishantering och fredsskapande
              arbete en given plats.
            </seg>
            <seg n="8c4e21a7">
              Den nordiska stridsgruppen ska vara först på plats i länder där
              kvinnors värde är lågt och där kvinnors utsatthet för sexuell
              förnedring, våldtäkter, kan vara eller är en del av den militära
              strategin. Kvinnor och deras barn angrips när de är som mest oskyddade
              när de ska hämta ved eller vatten till sin familj. Gruppen kommer
              till områden där civilt och humanitärt stöd inte finns på plats
              på grund av högriskläget.
            </seg>
            <seg n="5370eb87">
              Den svenska truppen kommer att stå ansikte mot ansikte i en situation
              som den aldrig tidigare mött. Många kvinnor i krigs- och krishärjade
              områden har mycket låg tilltro till manliga soldater, poliser
              och makthavare. Förmågan att möta dessa utsatta kvinnors behov
              ökar om det är kvinnliga soldater som har makt och befogenhet
              att skydda dem.
            </seg>
            <seg n="adfa1b04">
              Varför har inte Försvarsmakten tagit chansen att bygga upp en
              styrka som lever upp till resolution 1325, nu när man fick bygga
              en organisation från grunden? Nu hade de chansen att anställa
              och utbilda fler kvinnor som kan göra internationella fredsbevarande
              insatser även efter 2008.
            </seg>
            <seg n="06e60acf">
              Varför har man inte gjort en analys och på allvar funderat över
              hur denna brist på kvalitet ska åtgärdas?
            </seg>
            <seg n="84d7a76c">
              Herr talman! Stridsgruppen är klar guldägget ska kläckas. Nu
              vet vi att det är en tupp, en man, ett lejon med de allra bästa
              förutsättningar, så viktig att man måste tillverka ett emblem,
              helt unikt och framtaget med stor möda och många förhandlingar
              mellan medlemsländernas beslutande män. Tuppen som symbol är nog
              upptagen av tvillingen från Spanien, så det fick bli ett kastrerat
              lejon utan stjärnor. Det är lite fegt, eftersom 95 procent av
              innehållet är just manligt. Jag undrar helt stilla: Vad har det
              kostat att ta fram detta nya vapen och emblem? Men det kommer
              nog att framgå av den redovisning som vi kommer att få nästa år
              när hela projektet är avslutat och utvärderat.
            </seg>
            <seg n="7a5b4d90">
              NBG-styrkepaketet och hela battle group- konceptet är helt felkonstruerat
              och ineffektivt enligt Vänsterpartiets mening. De motsvarar inte
              de behov som finns. Ingen battle group har någonsin tjänstgjort
              under de år de funnits. De är inte byggda för insatser som efterfrågas
              i exempelvis Darfur och Tchad.
            </seg>
            <seg n="069ff2c8">
              Hur ska en skräddarsydd insats kunna tjänstgöra i landet x i
              en till fyra månader om man inte nu vet vilket land man ska till?
              Hur ska man få fram resurser till humanitära och stabiliserande
              insatser inom några få korta månader, på kanske 20 eller 30 dagar,
              när hela stridsgruppen snabbt måste bege sig hem igen enligt regelboken?
            </seg>
            <seg n="d0c77b48">
              Vad har Sverige för ansvar för att humanitära och civila återuppbyggnadsinsatser
              genomförs i den nordiska stridsstyrkans spår? Sverige bör inte
              ställa upp på en ny period 2011.
            </seg>
            <seg n="291245b7">
              Herr talman! FN och freds- och säkerhetsfrämjande insatser från
              olika länder i världen behöver stor flexibilitet, med styrkor
              som är sammansatta för just de behov som finns i ett specifikt
              konflikt- och krisområde.
            </seg>
            <seg n="29f5d21c">
              Jag och Vänsterpartiet anser att Sverige ska ha ett militärt
              försvar som är alliansfritt, ett försvar som är jämställt, ett
              försvar som utbildas för såväl fred, säkerhet och suveränitet
              i vårt eget land som att även fortsättningsvis medverka i fredsbevarande
              och konfliktlösande insatser i andra länder.
            </seg>
            <seg n="565035e7">
              Avslutningsvis: De soldater och övrig personal som finns i olika
              insatser i världen gör en ovärderlig insats för fred och säkerhet.
              De och deras närstående är väl värda uppskattning och en särskild
              tanke så här inför stundande jul- och nyårshelger.
            </seg>
          </u>
          <note n="f019c458">
            Herr talman! Avslutningsvis: I början av december hade vi, för
            att vara exakt, 827 svenska kvinnor och män tjänstgörande inom
            olika försvarsuppdrag världen över, nämligen i Kosovo, Afghanistan
            och Bosnien samt på ytterligare drygt tio platser.
          </note>
          <note n="9be99690">
            Anf. 91 GUNILLA WAHLÉN (v):
          </note>
          <note n="0883549a">
            Jag yrkar bifall till reservationen från Vänsterpartiet.
          </note>
          <note type="speaker" n="113eb13f">
            Anf. 92 ÅSA LINDESTAM (s):
          </note>
          <u who="asa_lindestam_99cc91" xml:id="i-f6662da5059c7a8a-0" n="280dd1ce">
            <seg n="4e274284">
              Herr talman! Jag instämmer i det som sägs i det betänkande som
              vi nu debatterar. Vi var några som var och tittade på när den
              här styrkan gjorde sin slutövning, en kall dag i slutet av november,
              har jag för mig att det var. Vi tittade på kirurgi, samband och
              ledning. Vi såg en oerhörd styrka i de killar, framför allt, men
              även tjejer som var där. De var så stolta över det uppdrag de
              hade haft. De hoppas verkligen att få komma ut. Vi får se om det
              blir av.
            </seg>
            <seg n="cfa36aae">
              Det är en lång historia bakom det som ligger framför oss nu.
              EU:s krishantering har funnits i många år och startade kanske
              direkt efter det kalla kriget och i och med Peterbergsuppgifterna
              från 1992 när vi såg att vi inte var så vassa i Europa, att vi
              inte riktigt klarar av det. Jag tänker på Bosnien och Kosovo.
              Då började vi förstå att vi måste göra någonting mer.
            </seg>
            <seg n="465b5815">
              Vi vet att Anna Lindh var en av föregångarna i det här ärendet
              som drog i trådarna och ville få till stånd någonting. Men vi
              måste komma ihåg att detta är mellanstatligt. EU:s gemensamma
              utrikes- och säkerhetspolitik hanterar vi tillsammans i EU, men
              om vi skickar en styrka någonstans bestämmer vi det i den här
              kammaren. Ingen annan gör det.
            </seg>
            <seg n="8a901ca8">
              Det är alltså en mekaniserad bataljon med massor med människor,
              särskilt från Sverige det har vi redan hört. Förutom den här bataljonen
              har man alltså ett stort stöd av indirekt eld av luftvärn, av
              flygspaning, flygunderstöd och flygbasförband.
            </seg>
            <seg n="682f8952">
              Det här har vi tittat en hel del på. Det är inte säkert att hela
              styrkan kommer att åka ut, utan kanske delar av den.
            </seg>
            <seg n="9c7a77b7">
              Materialet har också tagits fram speciellt för den här styrkan.
              Det har krävt lite annat än vad vi är vana vid, transportbarhet
              framför allt. Det måste gå lätt att åka långt. Men också miljön
              har varit viktig och beredskapstiden, absolut. Sverige är framework
              nation, vi är alltså ansvariga. Det betyder att vi får ta på oss
              väldigt mycket mer än andra.
            </seg>
            <seg n="0db563a5">
              När det gäller den militäriska termen väljer jag just ordet snabbinsatsstyrka.
              Jag tycker att det är mycket bättre. Snabbinsatsstyrka betyder
              att man initialt ska kunna åka ut med minsta effektiva styrka
              och vara trovärdig. Man ska kunna åka snabbt, som jag redan har
              sagt, men också utgöra ett sammansatt styrkebidrag och kunna vara
              självständig i det man utför.
            </seg>
            <seg n="a4d110c2">
              Styrkan har fyra uppgifter som vi också har hört. En är humanitär.
              Man ska kunna bistå med katastrofhjälp, stöd vid flyktingkatastrofer
              och sådant. Det är därför jag vill välja ordet snabbinsatsstyrka
              i stället. Det är kanske här vi ska lägga kraften.
            </seg>
            <seg n="15ae7c1f">
              Man ska också kunna hjälpa till med evakuering, även i fientlig
              miljö förstås, men vara fredsbevarande, konfliktförebyggande med
              preventiva insatser alltså en avväpning. Men det stora är separation
              av parter med våld, alltså fredsframtvingande. Det är här vi bestämmer
              vilket land man i så fall åker till och bedömer hur farligt det
              skulle kunna vara.
            </seg>
            <seg n="151b40b3">
              Självklart ligger FN-mandatet i botten, folkrätten. Det kommer
              vi inte ifrån. EU kommer att besluta vart vi ska åka någonstans.
              Det är EU:s beslut, men det är vi här som kommer att bestämma
              om vi verkligen gör det.
            </seg>
            <seg n="ef7c5d43">
              600 mil ungefär, på tio dagar på plats, och man ska kunna stanna
              i 30 dagar utan att få någon mer hjälp än det man åker med. Om
              man vill vara kvar längre måste man ha ett underhåll på något
              vis, och då kan man stanna upp till 120 dagar.
            </seg>
            <seg n="8d357197">
              Vi behöver lite tid för att ta de här besluten, men det har vi
              inte. På väldigt kort tid, på några få dagar, ska vi kunna samlas
              och ta ett beslut om att man ska åka.
            </seg>
            <seg n="0624822a">
              Socialdemokraterna har funderat en hel del över det här, och
              vi ställer oss bakom förslaget. Vi skulle vilja att man i stället
              även i den här kammaren använde ordet snabbinsatsstyrka. Just
              för att man snabbt ska vara plats ska det syfta till.
            </seg>
            <seg n="a295a60a">
              Vi vill ha en analys. Vi vill se vad det här är för någonting.
              Jag vet också att regeringen har tagit beslut och säger att vi
              kan åka ut år 2011 på samma sätt. Men det har vi inte tagit här
              i kammaren än. Därför ska vi verkligen fundera över finansieringen
              och kanske till och med hur vi ska kunna besätta ytterligare en
              sådan styrka. Det är nog inte så lätt.
            </seg>
            <seg n="44ffdeab">
              Vi socialdemokrater vill ha fortlöpande återrapportering. Det
              gäller inte bara medicinsk vård och dylikt utan även transporter,
              där vi vet att det inte är löst fullt ut, även om det kommer att
              bli löst. Vi såg i Försvarsberedningens rapport att man väntas
              återkomma med den militära strategin och vad man ska lägga kraften
              på.
            </seg>
            <seg n="962ba808">
              Vi vill påminna om resolution 1325, som vi har hört redan från
              Gunilla Wahlén, om kvinnors insatser i utländska missioner. Men
              vi får heller inte glömma FN:s resolution 1612 om barnsoldater.
              Jag tror att man vid det här laget har fått information om och
              utbildning i hur man ska hantera det när man i ett skarpt läge
              möter ett barn med ett stort gevär som siktar. Hur gör man? Hur
              hanterar man en sådan situation? Det ska våra soldater också ha
              fått utbildning i.
            </seg>
            <seg n="e632f068">
              Det här har gjort att vi har fått ett reformerat försvar som
              snabbt ska kunna vara på plats. Jag tror att det har varit bra
              för hela Försvarsmakten att man fått den här styrkan, så jag stöder
              förslaget.
            </seg>
          </u>
          <note type="speaker" n="9988eb88">
            Anf. 93 NILS OSKAR NILSSON (m):
          </note>
          <u who="nils_oskar_nilsson_d04610" xml:id="i-fdd71902212a4608-0" n="d4499ebf">
            <seg n="19e54a03">
              Herr talman! Efter årsskiftet ställs Sverige inför ett av sina
              största internationella säkerhetspolitiska åtaganden i modern
              tid. Efter omfattande planering, utbildning och övningsverksamhet
              aktiveras då Nordic Battle Group, NBG, den insatsstyrka som under
              första halvåret 2008 ska stå i beredskap för att efter beslut
              av EU och riksdagen kunna skickas ut på olika former av krishanteringsuppdrag.
              Som redan är sagt kommer förutom Sverige också Norge, Finland,
              Estland och Irland att ingå i insatsstyrkan. Men det är Sverige
              som har ledningsansvaret och bidrar med ca 2 350 av totalt 2 850
              soldater.
            </seg>
            <seg n="216b0744">
              Den nordiska stridsgruppen kommer att utgöra ett viktigt bidrag
              till FN:s och det övriga internationella samfundets förmåga att
              agera snabbt och effektivt vid svåra humanitära kriser i såväl
              EU:s närområde som på mer avlägsna platser.
            </seg>
            <seg n="ca453f38">
              Till våren kan det bli aktuellt för NBG att hantera en rad mycket
              krävande krishanteringsuppdrag. Tänkbara scenarier för stridsstyrkan
              är till exempel evakueringsoperationer i fientlig miljö, stöd
              till humanitära insatser, flyktingkatastrofer och insatser som
              förebygger konflikter som avväpnings-, embargo- och krishanteringsoperationer.
              Det kan även handla om att utgöra en förstyrka till en större
              och mer långsiktig insats eller att förstärka en redan pågående
              FN-operation. Upprättandet av den här stridsgruppen sker i enlighet
              med 2004 års säkerhets- och försvarspolitiska beslut.
            </seg>
            <seg n="0545aa48">
              NBG är sammansatt av en kombination av de mest kvalificerade
              resurser som Sverige kan tillhandahålla såväl personellt som materiellt.
              Bland stridsgruppens enheter finns ingenjörskompani, jägarpluton,
              militärpolisförband och underrättelseenhet, artillerilokaliseringsradargrupp,
              stridsvagnskompani, en korvettdivision och en marin minröjningsdivision
              samt en stridsflygsdivision och ett transportflygförband.
            </seg>
            <seg n="2f583c40">
              Sverige stöder solidariskt EU:s upprättande av en civil och militär
              krishanteringskapacitet, där stridsgruppen utgör en av flera beståndsdelar
              som ett komplement till unionens diplomatiska, ekonomiska och
              biståndspolitiska verktyg. Hot mot freden och vår säkerhet avvärjs
              bäst i gemenskap och samverkan med andra länder.
            </seg>
            <seg n="e6bb6c17">
              NBG är en del av ett snabbinsatskoncept inom ramen för EU:s försvars-
              och säkerhetspolitik. Vi har hört att inom tio dagar efter beslut
              om insats ska den första delen av styrkan vara på plats. Men ingen
              kan med säkerhet säga var, när eller om en insats kommer att bli
              verklighet.
            </seg>
            <seg n="883cc779">
              Huvuddelen av stridsgruppens materiel har levererats. De förseningar
              som rör leveranser av viss nyinförskaffad materiel har av Försvarsmakten
              inte bedömts vara gränssättande för flertalet av de uppgifter
              som stridsgruppen är tänkt att kunna lösa.
            </seg>
            <seg n="12826319">
              En multinationell sjukvårdsresurs under norsk ledning med avancerad
              kirurgkapacitet finns tillgänglig för den nordiska stridsgruppen.
            </seg>
            <seg n="30adae80">
              Planeringen inför att NBG sätts in i beredskap har fungerat som
              en motor i förändringsarbetet av försvaret. Och det är i större
              sammanhang som detta som vi får mest ut av att samarbeta och verka
              internationellt. Vidare är det av värde att vi koncentrerar betydande
              resurser och värdefull kompetens till de internationella insatser
              där vi har störst ansvar inom ramen för EU:s försvars- och säkerhetspolitik.
              Betydelsen av detta för det nationella försvaret kan inte betonas
              tillräckligt.
            </seg>
            <seg n="fe6d19d0">
              En militär krishanteringsoperation med den nordiska stridsgruppen
              kan vara riskfylld, inte minst med tanke på att insatsen kan vara
              inte bara fredsbevarande utan också fredsframtvingande. Hotbilden
              mot den svenska personalen kommer att variera, och det åligger
              Försvarsmakten att göra en hot- och riskbedömning samt att vidta
              nödvändiga åtgärder med anledning av dessa bedömningar.
            </seg>
            <seg n="5164a157">
              Det är viktigt med en bred politisk och folklig uppslutning kring
              Sveriges internationella insatser. När vi i Sveriges riksdag fattar
              beslut om att sända män och kvinnor på mycket riskfyllda uppdrag
              hade det varit av stort värde, både för dem vi sänder och för
              deras nära och kära, om samtliga partier i riksdagen hade stått
              bakom beslutet om den nordiska stridsgruppen. Så är tyvärr inte
              fallet, och det beklagar jag.
            </seg>
          </u>
          <note n="d88e8ef1">
            Herr talman! Jag yrkar avslutningsvis bifall till i enlighet
            med det sammansatta utrikes- och försvarsutskottets förslag till
            beslut.
          </note>
          <note type="speaker" n="b8af9982">
            Anf. 94 KERSTIN LUNDGREN (c):
          </note>
          <u who="kerstin_lundgren_736c5a" xml:id="i-7d96d3ef5f246961-0" n="eace2bd5">
            <seg n="6bd27f2d">
              Herr talman! Vi kunde i går höra statsministern återrapportera
              från Lissabon, där det nya fördraget för EU har skrivits under.
              Det är ett välkommet ställningstagande, och vi kommer så småningom
              här i riksdagen att få ta ställning också till det fördraget efter
              den breda remiss som har utlovats. Men det finns i fördraget förutsättningar
              att göra mer av det som lades fast i Amsterdamfördraget, nämligen
              att stärka EU:s utrikes- och säkerhetspolitik och ge EU möjlighet
              att verkligen inta den roll som många förväntar sig att EU ska
              ha på den globala arenan. Det finns nämligen väldigt stora förväntningar.
            </seg>
            <seg n="8486dd1f">
              Jag möter ofta, herr talman, när jag är ute både i andra delar
              av världen och i EU:s närmiljö förväntningar på att EU ska spela
              roll, att EU ska kunna göra skillnad. I det här fallet handlar
              det om att EU ska kunna svara mot dessa förväntningar.
            </seg>
            <seg n="c7bc1f69">
              Sedan starten 2001, herr talman, har EU haft ca 20 civila och
              militära operationer i gång. Det handlar då om att utföra det
              som redan har nämnts, Petersbergsuppgifterna som låter något kryptiskt.
              Det är ju så många städer och orter som betecknar vad EU:s arbete
              egentligen handlar om, herr talman. Men det handlar om humanitära
              insatser, som har nämnts, räddningsinsatser, fredsbevarande insatser
              samt insatser med stridskrafter för krishantering inklusive fredsskapande
              insatser.
            </seg>
            <seg n="26edbbef">
              Vi har kommit överens om att EU behöver i storleksordningen 50
              00060 000 personer som ska kunna rycka ut inom loppet av 60 dagar.
              Det kräver lite extra. Det har vi märkt när vi har diskuterat
              frågan om Tchad och hur vi ska kunna komma med där. Det kräver
              lite extra att ge sig ut och det kräver förberedelser. Här har
              vi då just dessa battle groups som ska kunna göra en sådan insats
              möjlig. EU ska kunna agera på den internationella arenan och inte
              lämna till bara till exempel USA eller Nato att göra insatser.
              Men det bygger på frivillighet, som tidigare har nämnts.
            </seg>
            <seg n="abb93297">
              Från svensk sida har vi frivilligt ställt upp. Det är ett gammalt
              beslut, som har fattats i kammaren 2004/05, som lade ut färdriktningen
              för oss. Regeringen återrapporterar och informerar riksdagen i
              den skrivelse som ligger till grund för dagens debatt och utskottets
              behandling och informerar kammaren tillbaka om hur man har bedrivit
              arbetet. Och precis som tidigare nämnts visar det just regeringens
              vilja och intresse av att återrapportera till riksdagen hur arbetet
              fortskrider.
            </seg>
            <seg n="151bb672">
              Vi gör från vår sida ett stort åtagande när vi tar på oss ledarskapet.
              Och det finns naturligtvis förväntningar på det, förväntningar
              på att vi ska göra mer av detta och att vi verkligen ska kunna
              vara aktiva som ledare för den battle group som ska stå till förfogande
              för insatser under det första halvåret 2008.
            </seg>
            <seg n="387ea881">
              Vi har sagt, precis som redan framkommit, att det är viktigt
              att man kan göra det också med den nordiska profilen, herr talman.
              Där har vi naturligtvis resolution 1325 och barnsoldatsfrågan.
              Det är viktiga nordiska bidrag. Det är viktigt att man uppmärksammar
              de frågor som gäller kvinnor och barn. Det gäller också vårt bidrag
              till den internationella miljön.
            </seg>
            <seg n="5293c2a2">
              Men innan något ska hända måste, som har sagts tidigare, ett
              suveränt beslut fattas i den här kammaren. Det är vår ordning.
              Det är inte så att vi i dag trycker på klarsignalen och säger
              ja eller nej till om man ska delta, utan vi bekräftar bara att
              vi är nöjda med det som regeringen har vidtagit och hur man har
              satt Nordic Battle Group i stånd. Detta ser ut att vara gott.
            </seg>
            <seg n="c76ee6be">
              När vi jobbar med militär våldsanvändning är det viktigt med
              samtycke från mottagande land, som också sägs i vårt betänkande.
              Det är inte så att vi kliver in och bedriver någon form av offensiv
              krigföring, utan det handlar om att vi ska göra insatser för fred
              och säkerhet. Våldsanvändning ska bara förekomma om det mottagande
              landet accepterar det, om det auktoriseras via FN:s säkerhetsråd,
              om det handlar om självförsvar eller om det är tillåtet enligt
              folkrätten. Det finns ett tydligt regelverk i den här delen som
              vi har att följa.
            </seg>
            <seg n="bd8102d2">
              Jag tycker att vi kammaren har all anledning att vara nöjda med
              regeringens skrivelse. Jag är också glad över utskottets nästan
              enhälliga betänkande, herr talman.
            </seg>
            <seg n="fa93d9c8">
              Med det vill också jag följa Rolf Gunnarssons exempel och önska
              talmannen, kansliet, utskottskamraterna och framför allt de som
              är i tjänst ute i världen för att stärka säkerhet och fred en
              god jul. Jag hoppas att 2008 blir ett fredligt och fridsammare
              år så att vi får en positiv utveckling och så att NBG måhända
              inte behöver träda i tjänst. Jag yrkar bifall till utskottets
              förslag.
            </seg>
          </u>
          <note type="speaker" n="67dd3f94">
            Anf. 95 ALLAN WIDMAN (fp):
          </note>
          <u who="allan_widman_8718b1" xml:id="i-d9817bdd889107f9-0" n="784f6e74">
            <seg n="fcabe34f">
              Herr talman! Tidigt våren 2004 började planerna på en snabbinsatsstyrka
              i EU:s regi att ta en allt fastare form. Efter stöd från Försvarsberedningen
              under sommaren klubbade riksdagen ett beslut, jag tror att det
              var den 17 december 2004, att Sverige skulle vara framework nation
              för Nordic Battle Group. När det nu blott återstår dagar till
              att detta förbands beredskapsperiod ska påbörjas finns det skäl
              att betrakta den resa som företagits sedan beslutet fattades för
              tre år sedan.
            </seg>
            <seg n="fdb6e1f2">
              En märkbar förändring har varit storleken på den här stridsgruppen
              eller detta förband. Från början handlade det om 1 2001 500 soldater.
              Men med ständiga tillägg av nya förmågor till stridsgruppen är
              det samlade förbandet i dag dubbelt så stort. Det innebär inte
              att Sverige kommer att skicka i väg 3 000 soldater vid en insats.
              Vilka förmågor som, utöver stridsgruppens kärna Core battalion,
              kommer att följa med avgörs av det enskilda uppdragets karaktär.
            </seg>
            <seg n="509ee7d4">
              En annan förändring som har inträffat gäller tyngden på förbandet.
              Redan från början förutsattes det att Battle Group skulle användas
              med extremt korta insatstider och över mycket stora avstånd. Eftersom
              strategisk och taktisk lufttransportkapacitet är trånga sektorer
              för alla länder valde många andra europeiska nationer lätta fordon.
              I Sverige föll dock valet först på att organisera ett extremt
              tungt förband där stridsfordon 90 blev det helt dominerande fordonet,
              och detta trots att Sverige saknade, och fortfarande saknar, möjlighet
              att på egen hand lufttransportera fordonet.
            </seg>
            <seg n="ef50ddd5">
              Under hand har dock Nordic Battle Group omformats till ett något
              lättare koncept även om stridsfordon 90 finns kvar på ett av de
              tre kompanierna i Core battalion. Den här förändringen har, enligt
              min mening, varit klok även om den sannolikt kunde ha drivits
              mycket längre och aktualiserats på ett mycket tidigare plan.
            </seg>
            <seg n="db386342">
              Herr talman! Utöver de svårigheter som vi har haft med strategisk
              och taktisk lufttransportkapacitet har förbandets helikoptrar
              varit ett särskilt sorgebarn. Först utgick vi ifrån att Norge
              skulle hjälpa oss med helikoptrar, bland annat för medicinsk evakuering
              av sårade och skadade svenska soldater. När de här planerna gick
              om intet planerade vi för att helikopter 14, som under lång tid
              varit under anskaffning i Försvarsmakten, skulle kunna användas.
              På grund av omfattande förseningar, enligt min mening förorsakade
              bland annat av unika svenska anpassningar av den här helikoptern,
              stod det tidigt klart att den inte skulle hinna levereras.
            </seg>
            <seg n="17661a9a">
              Som det nu ser ut är det osäkert om helikopter 14 ens kommer
              att vara operativ vid en eventuell ny beredskapsperiod år 2011.
              Därför har vi under den senaste tiden försökt bygga om våra gamla
              helikoptrar, bland annat för medicinsk evakuering och trupptransporter.
              Ombyggnaderna har dock försenats, främst vad avser helikopter
              10, och nu är bedömningen att denna först blir färdig i april,
              det vill säga när halva beredskapsperioden är förbi. Initialt
              kommer vi därför att få lita till trotjänaren vertolhelikoptern
              nr 4 både för medicinsk evakuering och trupptransporter i operationsområdet.
              Helikoptern saknar motmedel och initialt kommer den också att
              sakna godkänd beväpning. Den är heller inte anpassad för en modern
              medicinsk evakuering.
            </seg>
            <seg n="d77fbd4a">
              Herr talman! Det är säkert ingen tillfällighet att Nordic Battle
              Group i dag har begränsningar vad gäller stora flygplan och helikoptrar.
              På dessa områden saknas svenska leverantörer inom försvarsindustrin.
              Därför är det med glädje som jag noterar att den nye försvarsministern
              vill rikta in materielförsörjningen mot försvarets operativa behov
              och rikta in den mot en ökad direktanskaffning. Må denna klarsyn
              bestå och omfatta allt fler av oss som ansvarar för det svenska
              försvaret!
            </seg>
            <seg n="1ef35620">
              Det har varit för lite här och nu och för mycket där och då.
              Men nu är vi i alla fall här. Om tolv dagar tar beredskapsperioden
              sin början. Vi kan bara hoppas att de erfarenheter som vi fått,
              och kanske får, ska vara till hjälp för Försvarsmakten och oss
              politiker vid kommande styrkeuppbyggnader.
            </seg>
            <seg n="7980f0a9">
              Många viktiga frågor kan komma att få ett svar. Är det rationellt
              och kostnadseffektivt att blanda in vartenda svenskt förband i
              uppbyggnaden av en numerärt ganska begränsad styrka? Hur ska vi
              politiker avväga mellan pågående internationella insatser å ena
              sidan och förband i beredskap å den andra? På vilket sätt tar
              vi bäst till vara den kompetens som byggs upp i förbandet efter
              beredskap och eventuell insats? Ska förbandet skingras, överföras
              i insatsorganisationer eller utgöra stommen i en ny framtida Battle
              Group?
            </seg>
            <seg n="9688e00a">
              Herr talman! Jag vill yrka bifall till förslaget i betänkandet
              och uttrycka mina uppriktiga välgångsönskningar till samtliga
              soldater i Nordic Battle Group 2008.
            </seg>
          </u>
          <note type="speaker" n="480aee33">
            Anf. 96 ROSITA RUNEGRUND (kd):
          </note>
          <u who="rosita_runegrund_555895" xml:id="i-6955141f29dbf32b-0" n="a9851bf3">
            <seg n="9827ae11">
              Herr talman! Först vill jag yrka bifall till förslaget i betänkandet.
              Som kristdemokratisk representant i försvarsutskottet känner jag
              både ansvar och en stor respekt inför beslutet i dag om ett svenskt
              deltagande i den nordiska stridsgruppen. Den kristdemokratiska
              utrikespolitiken innebär att vara fast förankrad i respekten för
              de mänskliga rättigheterna och människovärdet. Vi vill med andra
              ord att Sverige ska driva en mer värdegrundad utrikespolitik.
              Med den värdegrunden som bas stöder vi regeringens proposition
              och detta betänkande då det lägger grunden för demokrati och mänskliga
              rättigheter för våra bröder och systrar i utsatta länder.
            </seg>
            <seg n="e7f21130">
              Insikten om att vi är gränslöst beroende av varandra och att
              vi har ett ansvar för varandra innebär att Sverige i gemenskap
              och samverkan med andra länder måste kunna engagera sig för lösningar
              även i geografiskt avlägsna konflikter. Precis som det uttrycks
              i utskottets övervägande är på det globala planet det främsta
              uttrycket för detta vårt stöd till FN.
            </seg>
            <seg n="6de7df1c">
              Herr talman! Det är en förmån att få ta del av de olika berättelser
              om vad som driver men naturligtvis också lockar många män och
              kvinnor som sökt till stridsgruppen. Många har uttryckt en vilja
              att vara en del i stödet till de mest utsatta. Det är de som utsätts
              för våldshandlingar och nöd i konfliktområden.
            </seg>
            <seg n="2913dfc4">
              Alla, både män och kvinnor, är värda respekt som med livet som
              insats medvetet gör valet att delta i stridsgruppen. Berättelserna
              har också handlat om behovet av stöd till sina familjer här i
              Sverige praktiskt men även socialt. Den som är ute på uppdrag
              är beroende av att familjen hemma känner trygghet och tillförsikt.
            </seg>
            <seg n="296692bb">
              Herr talman! Den 12 december publicerades en läsvärd artikel
              av Christian Braw i Svenska Dagbladet med rubriken: Några kommer
              hem i kistor. Han lyfte fram behovet av att det i hemorten måste
              finnas en beredskap att ta emot både stridsneuroser och social
              utslagning.
            </seg>
            <seg n="2767489f">
              Vi kristdemokrater har under lång tid lyft fram behovet av social
              och psykologisk hjälp under och efter avslutat uppdrag för den
              enskilde men även när det gäller familjernas trygghet. Man kan
              aldrig nog poängtera vikten av stödinsatser vid behov för den
              enskilde efter avslutat uppdrag.
            </seg>
            <seg n="e151992f">
              Herr talman! Ett viktigt stöd är också att vi som beslutsfattare
              är eniga. Det påtalades starkt här i kammaren under förra mandatperioden
              när det gäller våra beslut och våra missioner utanför Sveriges
              gränser.
            </seg>
            <seg n="4a94107b">
              Det är viktigt att vi är eniga och har en mental beredskap att
              kunna stå för vårt beslut även om det i sig kan betyda att någon
              skickas hem i kista eller skadas svårt psykiskt eller fysiskt.
            </seg>
            <seg n="a1915ab6">
              Herr talman! Svensk säkerhetspolitik ska präglas av samarbete,
              förutseende och helhetslösningar inom en internationell säkerhetssamverkan.
              Kriser måste även mötas med politikens alla preventiva möjligheter.
              Svenska militära insatser ska genomföras först efter självständiga
              svenska beslut här i riksdagen.
            </seg>
            <seg n="b12e4c52">
              Säkerhetspolitiken bildar tillsammans med utrikespolitiken, försvarspolitiken
              och också med närings-, miljö- och biståndspolitiken en helhet.
              Den bästa förutsättningen för att undvika väpnade konflikter är
              att främja respekten för de mänskliga rättigheterna och säkra
              en demokratisk samhällstradition. Dessa grundvärden måste ständigt
              erövras och försvaras.
            </seg>
            <seg n="72bef882">
              Kristdemokraterna välkomnar också utskottets tydlighet när det
              gäller resolutionerna 1325 om kvinnor, fred och säkerhet och även
              1612 om barnsoldater. Utskottet efterlyser också redogörelser.
            </seg>
            <seg n="b662ce04">
              Kvinnor har en särskilt utsatt situation under väpnade konflikter,
              som vi har hört här tidigare. De måste involveras i verksamhet
              som syftar till försoning, förebyggande av konflikter och byggande
              av fred.
            </seg>
            <seg n="25dcf591">
              Herr talman! Jag vet att regeringen kommer att utveckla och intensifiera
              arbetet när det gäller resolutionen 1325.
            </seg>
          </u>
          <note type="speaker" n="59ccfaf2">
            Anf. 97 PETER RÅDBERG (mp):
          </note>
          <u who="peter_radberg_0a5fb2" xml:id="i-f27a5f910c2963da-0" n="d1804434">
            <seg n="de1a8849">
              Herr talman! Riksdagen står nu inför ett historiskt beslut. Det
              finns en majoritet i denna kammare som är beredd att låta svenska
              soldater gå ut i väpnad konflikt om en sådan situation skulle
              uppstå.
            </seg>
            <seg n="ae025e64">
              Naturligtvis måste riksdagen godkänna, om det folkrättsliga mandatet
              så medger, användande av våld utöver fredsbevarande styrkors rätt
              till självförsvar. Men det eventuella beslut som riksdagen kommer
              att stå inför kommer med all sannolikhet inte att vara speciellt
              tydligt. Därför måste man i ett sådant beslut kalkylera med att
              svenska soldater kan komma att hamna i väpnad konflikt under Nordic
              Battle Group.
            </seg>
            <seg n="ef5a7ca7">
              Det beslut vi står inför är inte helt enkelt. Det är ändå självklart
              för Miljöpartiet att vi ska vara en part i uppbyggandet av freden
              och säkerheten i världen. Men det ställer också tuffa krav på
              att de soldater som skickas ut har den absolut bästa utrustningen
              om de skulle hamna i en konflikthärd som kan innebära att strider
              kan uppstå.
            </seg>
            <seg n="4fef9e64">
              Anledningen till att vi står där vi står i dag är att efter det
              kalla krigets slut har hoten mot Sverige och vår värld ändrat
              karaktär. Hotbilden är i dag mer komplex och oförutsägbar än den
              varit tidigare. Den hotbild som vi tidigare har levt under, nämligen
              att hotet mot vår säkerhet har varit av militär art och kommit
              från öster, är inte längre relevant.
            </seg>
            <seg n="346aa184">
              Nyligen har en enig Försvarsberedning slagit fast att globala
              klimatförändringar utgör det första och allvarligaste hotet mot
              människors säkerhet, inte militära angrepp från främmande stater.
            </seg>
            <seg n="1337a993">
              Det andra hotet mot vårt samhälle är internationell terrorism,
              narkotika- och drogrelaterad brottslighet och ekonomisk brottslighet
              etcetera som måste bekämpas.
            </seg>
            <seg n="4eb2612c">
              Det tredje hotet mot vår och andras säkerhet gör att vi tillsammans
              med FN och andra länder måste verka för en mer rättvis och tryggare
              värld på internationell basis. Det är i ljuset av det vi ska se
              Nordic Battle Group.
            </seg>
            <seg n="d17ab50a">
              Svensk hållning i tidigare internationella operationer har varit
              att komma till en plats där konflikten har ebbat ut. Vår uppgift
              har varit att försöka verka för en stabilitet i regionen och stärka
              freden i området.
            </seg>
            <seg n="e5fa878e">
              Nu kan vi komma till områden i världen där det inte finns någon
              fred att vaka över, utan vår uppgift kan bli att med andra länder
              försöka se till att fred skapas och att ett samhälle kan byggas
              upp igen på demokratiska grunder.
            </seg>
            <seg n="a790873a">
              Det blir en helt ny situation som vi kan ställas inför och som
              också kräver andra typer av förberedelser och utrustning.
            </seg>
            <seg n="389b0c80">
              För Miljöpartiet är det en självklarhet att hoten mot freden
              och vår säkerhet bäst avvärjs i gemenskap med andra. Den nya hotbild
              som växer upp framför oss innebär inte att det blir enklare och
              lättare att skydda freden. Tvärtom kommer det troligtvis att bli
              mycket, mycket svårare och mer riskabelt.
            </seg>
            <seg n="9170ae3d">
              Sannolikheten att svenska soldater kan komma att hamna i regelrätta
              strider är stor. Därför måste vi ha en utrustning och en förberedelse
              som lever upp till de eventuella uppdrag som kan uppstå.
            </seg>
            <seg n="7a23c4be">
              Gränsen för svenska internationella insatser är tydligt framflyttad,
              från fredsbevarande till fredsframtvingande. Ett sådan stort steg
              har Sverige inte tagit på 200 år. Det är ungefär så länge vi har
              haft fred i vårt land.
            </seg>
            <seg n="7ece1cd9">
              För att klara en sådan stor och riskabel uppgift är regeringen
              ansvarig för all personal före, under och efter de internationella
              militära insatserna. Det är här som min oro för uppdraget kommer
              in.
            </seg>
            <seg n="0a004cc4">
              En nyligen gjord undersökning visar att åtta av tio soldater
              inte anser att förväntningarna på utrustning och materiel har
              infriats. Drygt hälften är inte nöjda med utbildningen de har
              fått.
            </seg>
            <seg n="41b0bdcb">
              När Nordic Battle Group den 1 januari 2008 ska vara beredd att
              gå in var som helst i världen står det klart att stridsgruppen
              i inledningsskedet av sin beredskap i stort sett inte har en enda
              helikopter, enligt TT:s rapport i går. Jag blir något förvånad
              och fundersam över vad det säger om planeringen för Nordic Battle
              Group? Det finns också förseningar vad gäller helikoptrar för
              medicinsk evakuering. Det innebär att vi måste låna helikoptrar
              från andra länder om vi skulle hamna i en sådan situation, vilket
              betyder att vi redan från början hamnar i ett underläge. Det är
              inte acceptabelt. Att snabbt kunna evakuera soldater kan vara
              helt avgörande för en soldats liv eller död.
            </seg>
            <seg n="2ca067b7">
              En annan aspekt på det hela är vilka regioner som kan bli aktuella
              för insatser och vilka som inte blir det. Den frågan har tyvärr
              inte diskuterats, vilket jag beklagar. Kommer Sverige till exempel
              att säga ja till en insats som innebär att genom användande av
              vapen skilja två stridande parter åt om barnsoldater ingår? Vi
              har inte fört någon sådan diskussion.
            </seg>
            <seg n="40572b5f">
              När det gäller den allmänna krishanteringen får den tyvärr alltför
              ofta ad hoc-lösningar i stället för att vara strukturerad och
              genomtänkt. Det handlar om vilket mottagande soldaterna får när
              de kommer hem från en mission. Helst ska det finnas en missionspsykolog
              som är med ute på fältet och kan stötta de soldater som tjänstgör.
              Det finns goda erfarenheter av missionspsykologer i fält från
              andra områden i världen. Hur blir det med det? Jag är lite osäker
              på om vi löst den frågan.
            </seg>
            <seg n="43e2dd8f">
              Stödet till anhöriga bör vara klarlagt för alla innan soldaterna
              åker i väg. Även på detta område finns tyvärr brister i konceptet.
            </seg>
            <seg n="e2939ee7">
              Om jag sedan tittar på försäkringsbolagen kan jag se att de ofta
              använder så kallade force majeure-klausuler i sina försäkringsavtal,
              vilket innebär att försäkringsbolagen friskriver sig från olyckor
              i krigsliknande situationer. Följden kan bli att försäkringsersättning
              inte betalas ut till den enskilde soldaten.
            </seg>
            <seg n="20257d1a">
              När det gäller den statliga riksgarantin är det fortfarande osäkert
              om och i så fall i vilken utsträckning den kan komplettera privat
              tecknade försäkringar. Hur det än förhåller sig med den saken
              har informationen varit något bristfällig.
            </seg>
            <seg n="3e65cdc9">
              Trots det jag sagt, herr talman, yrkar jag bifall till utskottets
              förslag i betänkandet.
            </seg>
          </u>
          <note type="speaker" n="22a9bf12">
            Anf. 98 ALLAN WIDMAN (fp) replik:
          </note>
          <u who="allan_widman_8718b1" xml:id="i-d9817bdd889107f9-1" n="784f6e74">
            <seg n="4e4dd55c">
              Herr talman! Jag är inte riktigt säker på att jag förstod det
              historiska i detta beslut avseende den fredsframtvingande, eller
              möjligen fredsframtvingande, karaktär som Nordic Battle Group
              kan få på sina uppdrag. Huvuddelen av de missioner vi beslutar
              om i riksdagen är nämligen i enlighet med kap. 7 och innebär tillåtelse
              att använda våld för att skilja stridande parter åt. Möjligen
              är det alltså inte fullt så historiskt som Peter Rådberg vill
              göra gällande.
            </seg>
            <seg n="6db8dbf1">
              Det stämmer inte att det inte kommer att finnas en enda färdig
              helikopter vid påbörjandet av beredskapsperioden. Tre helikopter
              4 levereras i morgon till Försvarets materielverk, och de kommer
              att vara färdiga även om de under de första veckorna delvis kommer
              att sakna certifikat för tung beväpning. Men beväpningen finns
              där.
            </seg>
            <seg n="409874c8">
              Under den resa som vi företagit de senaste tre åren har den borgerliga
              regeringen haft ansvaret en del av tiden. Under större delen av
              tiden låg ansvaret för bland annat materielförsörjningen till
              förbandet på Miljöpartiet, Socialdemokraterna och Vänsterpartiet.
              Det är viktigt att komma ihåg detta, Peter Rådberg, och inta en
              ödmjuk attityd i sammanhanget.
            </seg>
            <seg n="4a177c5d">
              Frågan om missionspsykolog är intressant, liksom frågan om stöd
              till anhöriga. Nu vet jag att regeringen ställt tydliga krav på
              att myndigheterna ska se till att omhändertagandet blir så bra
              som möjligt. Jag tror mig också veta att det beträffande de förslag
              som Peter Rådberg tar upp missionspsykolog och stöd till anhöriga
              kommer att ske förbättringar.
            </seg>
          </u>
          <note type="speaker" n="05e77e73">
            Anf. 99 PETER RÅDBERG (mp) replik:
          </note>
          <u who="peter_radberg_0a5fb2" xml:id="i-f27a5f910c2963da-1" n="d1804434">
            <seg n="0c660575">
              Herr talman! Det är väl ingen hemlighet, Allan Widman, att vi
              i utskottet fört diskussioner om helikoptrarna och de brister
              som finns. Jag försökte tydliggöra att om vi skulle hamna i en
              situation där vi inte har helikoptrar, att vi till och med tvingas
              låna, kan det bli allvarligt. Jag ser allvarligt på detta. Vi
              har haft en förberedelsetid på ett och ett halvt år, och när vi
              står inför den 1 januari 2008 fattas det vitala delar. Det är
              inte acceptabelt.
            </seg>
            <seg n="e9bd521e">
              Regering och riksdag måste naturligtvis besluta om vi ska åka
              eller inte. Det betyder att vi fortfarande har avgörandet i vår
              hand. Jag vill emellertid påpeka att det är mycket anmärkningsvärt,
              med tanke på den långa förberedelsetiden, att något så viktigt
              som helikoptrar inte finns på plats.
            </seg>
            <seg n="47168332">
              Vad gäller missionspsykologer är dessa oerhört viktiga. Det har
              funnits brister tidigare. Soldater har kommit hem från missioner
              och inte fått den hjälp de behövt. Nu står Nordic Battle Group
              kanske inför ett nytt stort uppdrag, och det jag fått mig till
              del är att frågan inte heller denna gång är helt löst. Därför
              har jag försökt lyfta upp den och betona att det är allvarligt.
              Jag är mycket förvånad över att vi inte löst frågan på ett bättre
              sätt till dags dato.
            </seg>
          </u>
          <note type="speaker" n="9d84025f">
            Anf. 100 ALLAN WIDMAN (fp) replik:
          </note>
          <u who="allan_widman_8718b1" xml:id="i-d9817bdd889107f9-2" n="784f6e74">
            <seg n="95cd64ce">
              Herr talman! Min enda poäng med att påpeka att det levereras
              tre helikoptrar till Försvarets materielverk i morgon var för
              att Peter Rådberg sade att det inte kommer att finnas en enda
              helikopter. När vi diskuterar dessa frågor offentligt är det viktigt
              att vara tydlig med de brister som finns. Vi ska inte överdriva
              men heller inte förtiga dem. Därför var det viktigt att påpeka
              detta.
            </seg>
            <seg n="f055755b">
              Det är också viktigt att påpeka att för varje mission som planeras,
              det må vara den internationella amfibiestyrkan till Tchad eller
              ingenjörer till Sudan, fortsätter förberedelserna till och med
              den dag man åker från Sverige. Många gånger fortsätter förberedelser
              dessutom i operationsområdet då man ser över de brister som finns,
              kompletterar och förbättrar materiel och så vidare. Det är svårt
              att säga vad som kommer att saknas och inte saknas när soldaterna
              väl åker i väg. Dock är jag beredd att dela den oro som Peter
              Rådberg ger uttryck för just beträffande helikoptrarna.
            </seg>
            <seg n="3d9f18bd">
              Frågan om omhändertagande av soldater före, under och efter insats
              har vissa ledamöter av denna riksdag försökt aktualisera under
              mycket lång tid. Därför noterar jag med stor tacksamhet att den
              nya regeringen tillsatt den utredning som ska se över frågan.
            </seg>
          </u>
          <note type="speaker" n="d7d0cb26">
            Anf. 101 PETER RÅDBERG (mp) replik:
          </note>
          <u who="peter_radberg_0a5fb2" xml:id="i-f27a5f910c2963da-2" n="d1804434">
            <seg n="3a5b9172">
              Herr talman! Att det inte skulle finnas några helikoptrar sades
              i ett TT-meddelande i går. Ansvarig för det var en person vid
              namn Frisk.
            </seg>
            <seg n="25059437">
              Jag vet att det finns några helikoptrar, självklart vet jag det.
              Det jag försöker peka på är att helikoptrarna utgör en mycket
              viktig del om vi hamnar i områden med stora avstånd. De kan vara
              helt avgörande för att till exempel kunna förflytta en skadad
              soldat till sjukhus. När man inte är hundraprocentigt säker på
              att de finns att tillgå blir man som politiker mycket orolig.
              Det är därför jag försöker lyfta upp frågan.
            </seg>
            <seg n="9816c078">
              Det är inte första gången vi står inför det faktum att det fattas
              psykologer och viss typ av materiel. Det är viktigt att påpeka,
              och jag hoppas att de finns på plats när soldaterna väl ska åka
              i väg.
            </seg>
          </u>
          <note n="bb6352a2">
            Överläggningen var härmed avslutad.
          </note>
          <note n="0f296849">
            13 § Beredskapen för kärnkraftsolyckor
          </note>
          <note n="de70f141">
            Föredrogs
          </note>
          <note type="speaker" n="ed728e05">
            Anf. 102 PETER JEPPSSON (s):
          </note>
          <u who="peter_jeppsson_ad061c" xml:id="i-3ade43dda9b3a7de-0" n="a2ba6f11">
            <seg n="724a9e76">
              Herr talman! Riksrevisionen har granskat Sveriges kärnkraftsberedskap.
              Slutsatsen blev: Riksrevisionens samlade bedömning är att ansvariga
              myndigheter inte i alla delar har säkerställt en god beredskap
              för att hantera konsekvenserna av en olycka i ett svenskt kärnkraftverk.
              Det är oroande att Riksrevisionen riktar så allvarlig kritik som
              den gör i sin rapport till riksdagen. Jag har valt att lyfta upp
              tre av dessa brister.
            </seg>
            <seg n="25a27c80">
              För det första: Räddningsverkets tillsyn brister.
            </seg>
            <seg n="ac87449b">
              För det andra: Det finns brister i informationssamverkan.
            </seg>
            <seg n="46e5fd30">
              För det tredje: Länsstyrelserna har inte rätt kompetens.
            </seg>
            <seg n="ff2c43e8">
              Det allvarligaste är emellertid att regeringen inte gör tillräckligt.
              Den borgerliga regeringen reagerar saktfärdigt och otillräckligt.
              Fortfarande saknas konkreta förslag och åtgärder för att komma
              till rätta med problemet.
            </seg>
            <seg n="36078ada">
              Socialdemokraterna har påpekat detta vid en rad tillfällen under
              året.
            </seg>
            <seg n="ec049611">
              Riksrevisionen har nu lämnat förslag på en rad konkreta åtgärder,
              färdiga lösningar på de brister som uppdagats. Vi socialdemokrater
              hade önskat att regeringen tagit dem till sig på ett mer märkbart
              sätt.
            </seg>
            <seg n="f4773c1f">
              Herr talman! Vi socialdemokrater ställer oss bakom alla åtgärder
              som regeringen väljer att vidta, men menar att det är långt ifrån
              tillräckligt. Vi hade velat att regeringen tydligt redogjort för
              Riksrevisionens samtliga förslag och utlovat en uppföljning. Det
              skulle till exempel innebära återkommande oberoende granskning
              för att följa upp kärnkraftssäkerheten, inte minst med tanke på
              bristerna i säkerhetskulturen som har tydliggjorts under året.
            </seg>
            <seg n="bb28eb08">
              Vidare måste avgifterna som tas ut från industrin anpassas till
              de kostnader som ansvariga myndigheter har för beredskap. Riksrevisionen
              menar att regeringen måste ta sitt tillsynsansvar och formulera
              tydliga förbättringskrav, som sedan följs upp. Det är oklart varför
              utskottet inte kan ställa sig bakom så lovvärda åtgärder.
            </seg>
            <seg n="6ce9ef8c">
              Vi socialdemokrater ställer oss bakom Riksrevisionens åtgärdspunkter
              och finner det motsägelsefullt att utskottet i betänkandet konstaterar:
              Utskottet är emellertid inte berett att i detalj ta ställning
              till de åtgärder som förordas i framställningen och i motionerna.
              Samtidigt säger man att det arbete som påbörjats av regeringen
              och vissa myndigheter naturligtvis är positivt, men enligt utskottets
              bedömning inte helt tillräckligt.
            </seg>
            <seg n="966d7323">
              Vissa av Riksrevisionens förslag har bemötts och besvarats i
              betänkandet, men det är oklart vad i motionen som utskottet ställer
              sig bakom. Om utskottet konstaterar att det regeringen gjort inte
              är tillräckligt borde det rimligen få konsekvensen att tydligare
              krav ställs från riksdagen.
            </seg>
            <seg n="b6b0ecd9">
              Fru talman! Vi socialdemokrater har sedan tidigare framfört fem
              kärnpunkter utöver de fem som Riksrevisionen har presenterat som
              vi anser är viktiga i det fortsatta säkerhetsarbetet. Utskottet
              har i sitt betänkande tillgodosett en del av dessa, dock inte
              alla. Utskottet hänvisar till pågående utredningar. Vi socialdemokrater
              kommer att följa dessa och väntar med stort intresse på att riksdagen
              presenterar resultaten.
            </seg>
            <seg n="d5cf7d32">
              Som vi vet är kärnkraftssäkerheten inte bara en fråga för oss
              i Sverige. Skulle ett haveri uppstå på grund av tekniska eller
              mänskliga faktorer kan det komma att få långtgående konsekvenser,
              även utanför Sveriges gränser.
            </seg>
            <seg n="4a3fa53d">
              Under hösten har vår utskottsgrupp varit ute på en säkerhetsturné
              och bland annat besökt Forsmarks kärnkraftverk. Denna säkerhetsturné
              kommer vi att fortsätta under 2008 med syftet att inhämta kunskap
              och lyfta fram säkerhets- och försvarsfrågor på ett bredare plan.
              Det är viktigt att skapa förståelse för att Sveriges säkerhet
              är mer än Försvarsmakten.
            </seg>
            <seg n="39a927f6">
              Fru talman! Avslutningsvis: De allvarliga brister som framkommit
              och regeringens saktfärdiga och otillräckliga reaktion gör att
              vi socialdemokrater känt oss tvungna att lämna ett särskilt yttrande.
              Vi vill att regeringen i sin redovisning särskilt redovisar resultaten
              av de förslag till åtgärder som Riksrevisionen sammanställt. Vi
              vill att regeringen tar sitt ansvar i dessa frågor. Vi nöjer oss
              inte med att frågan löses genom myndigheternas egna initiativ
              till inriktningsarbete.
            </seg>
          </u>
          <note type="speaker" n="755a38c1">
            Anf. 103 PATRIK FORSLUND (m):
          </note>
          <u who="patrik_forslund_b5726d" xml:id="i-945f0a624913a03e-0" n="bff0a5f1">
            <seg n="729311d8">
              Fru talman! I dag är det fem dagar kvar till jul, och julstöket
              är i full gång. Med julen får man tid att vila upp sig, träffa
              familj och vänner och äta god mat. Julen är en vacker tid. Hemma
              i Mora i måndags var det 16 minusgrader. Snön och frosten låg
              över hela byn, och överallt såg det ut precis som i julkalendern.
            </seg>
            <seg n="139192db">
              Men samtidigt som det är vackert inser man också att det är rätt
              kallt på vintern. Sverige är ett land där det är kallare än vi
              skulle önska under större delen av året. Därför måste vi värma
              upp våra hem med el.
            </seg>
            <seg n="265da094">
              I Sverige står kärnkraften för 46 procent av den producerade
              elen, som bland annat går till att värma upp våra hem under vintern.
              Under överskådlig tid kommer de svenska hushållen att vara beroende
              av att vi har en stabil och säker tillgång till kärnkraftsproducerad
              el. Den energipolitik som alliansen för ska främja en säker och
              konkurrenskraftig energiförsörjning i hela landet, så att de svenska
              hemmen har råd med el samtidigt som all energiproduktion ska klara
              högt ställda miljö- och säkerhetskrav.
            </seg>
            <seg n="9f5d9407">
              Betänkandet vi debatterar nu behandlar Riksrevisionens granskning
              av svenska myndigheters beredskap för kärnkraftsolyckor. Det är
              bra att man har valt att för första gången granska detta, med
              20042006 som prioriterade år.
            </seg>
            <seg n="543386cd">
              Tyvärr kommer Riksrevisionen fram till att beredskapen inte är
              så god som den skulle kunna vara. Riksrevisionen anser att den
              operativa förmågan att hantera de akuta insatserna under en kärnkraftsolycka
              i huvudsak är god, men har vissa brister. Man anser däremot att
              den operativa förmågan att hantera de långsiktiga konsekvenserna
              efter en kärnkraftsolycka är mycket bristfällig. Detta är oroväckande.
            </seg>
            <seg n="f7edc2b1">
              Utskottet betonar i betänkandet att det ser allvarligt på den
              kritik som Riksrevisionen framför. Det finns enligt utskottets
              mening all anledning att nu ta fasta på den kritiken. Därför har
              utskottet kommit fram till tre tillkännagivanden till regeringen,
              detta för att regeringen ska åtgärda de brister i beredskapen
              som Riksrevisionen påpekat samt återrapportera åtgärderna till
              riksdagen.
            </seg>
            <seg n="a639f812">
              Som moderat har jag vad gäller kärnkraften grundsynen att om
              vi ska ha kärnkraft i Sverige ska den vara säker. Om vi känner
              att kärnkraften inte är säker eller att de nackdelar som finns
              med den inte går att hantera ska vi heller inte ha någon kärnkraft
              i Sverige.
            </seg>
            <seg n="06237d9f">
              Vi moderater och alliansen anser att kärnkraften är säker och
              att dess nackdelar går att hantera. Man ska komma ihåg att svensk
              kärnkraft står under mycket god tillsyn av tillsynsmyndigheterna
              SKI och SSI. Även de internationella kontrollorganen IAEA och
              Euroatom granskar de svenska kärnkraftverken. Under 2007 har det
              hittills gjorts totalt 116 olika inspektioner vid de svenska kärnkraftverken.
              IAEA har dock inte gjort några inspektioner i Sverige i år, men
              det kommer de att göra nästa år. Detta välkomnas av alliansen
              och regeringen.
            </seg>
            <seg n="3f8d4f72">
              Fru talman! Svensk kärnkraft är trots allt väldigt säker. Sverige
              använder sig sedan 1991 av den så kallade Inesskalan, som används
              för att klassificera händelser ur säkerhetssynpunkt. Det är en
              skala som går från noll till sju. Nolltre är en händelse, och
              fyrasju är en olycka. Sedan 1991 har den högsta Ineshändelsen
              i Sverige varit en trea. Detta ska vi vara mycket ödmjuka inför.
            </seg>
            <seg n="b8c328b5">
              Precis som många andra energikällor är inte kärnkraften bekymmersfri.
              Vi måste fortsätta att satsa pengar och lägga tid på forskning
              och kontroll för att behålla den höga säkerhet vi har vid de svenska
              kärnkraftverken.
            </seg>
            <seg n="b6b1a2c8">
              De brister som Riksrevisionen i sin rapport pekar på ska åtgärdas;
              det är vi i utskottet överens om. På många punkter är arbetet
              redan i gång. Till exempel har regeringen gett Statens strålskyddsinstitut
              i uppdrag att i samråd med Statens räddningsverk och berörda länsstyrelser
              lämna underlag om de faktiska kostnader som Räddningsverket och
              länsstyrelserna har för sina beredskapsförberedelser inför eventuella
              framtida kärnkraftsolyckor.
            </seg>
            <seg n="2e3b7dfd">
              Statens räddningsverk har också tagit initiativ till ett inriktningsarbete
              som gäller beredskapen för kärnkraftsolyckor. Detta kommer att
              vara klart i januari 2008. Arbetet behandlar bland annat frågor
              om information, utbildning och övning. I det arbetet ingår även
              att se över ansvar och roller för berörda aktörer vid en kärnkraftsolycka
              samt dagens lagstiftning och hur den efterlevs. Även en aktuell
              hot- och riskbild gällande kärnkraften och radiologiska ämnen
              ingår i detta.
            </seg>
            <seg n="92b598cd">
              Utskottets förhoppning är att detta arbete ska leda till förbättringar
              och att regeringen vidtar ytterligare åtgärder för att säkerställa
              beredskapen, exempelvis i den proposition om samhällets krisberedskap
              som regeringen aviserat kommer i mars 2008.
            </seg>
          </u>
          <note n="0189b62a">
            Fru talman! Jag yrkar bifall till förslaget i utskottets betänkande
            och avslag på reservationerna.
          </note>
          <note type="speaker" n="f846a971">
            Anf. 104 EVA SELIN LINDGREN (c):
          </note>
          <u who="eva_selin_lindgren_91efc4" xml:id="i-b9a3dfe826f6cf65-0" n="739cd4b9">
            <seg n="32deeee6">
              Fru talman! Jag vill börja med att yrka bifall till utskottets
              förslag, men jag vill också lämna kompletterande synpunkter. I
              dag när vi ska debattera åtgärder mot de brister i beredskapen
              mot kärnkraftsolyckor som RRV:s styrelse har påtalat känns det
              bra att konstatera att försvarsutskottets ledamöter i stora drag
              är eniga om vad som behöver göras för att åstadkomma en bättre
              beredskap såväl inom den akuta som inom den långsiktiga fasen
              av en kärnkraftsolycka, även om Peter Jeppsson förväntar sig att
              man gör mer än vad som står i själva handlingen.
            </seg>
            <seg n="511fe50f">
              Det känns också skönt att konstatera att flera kompetenta organisationer
              Statens räddningsverk, Statens strålskyddsinstitut, Statens kärnkraftinspektion,
              Socialstyrelsen, Rikspolisstyrelsen, Jordbruksverket, Sveriges
              Radio, Kärnkraftskommunernas samarbetsorganisation och kärnkraftsindustrin
              redan arbetar med ett konkret projekt som benämnts Inriktning
              för beredskap mot nukleära och radiologiska nödsituationer inför
              2015. Det nämnde också Patrik.
            </seg>
            <seg n="207db2a0">
              Men RRV uppger sig inte ha bedömt sannolikheten för en kärnkraftsolycka
              och har heller inte granskat det förebyggande arbete som behövs
              för att förhindra olyckor. Det är därför angeläget att det nämnda
              projektet också belyser dessa frågor, i synnerhet det förebyggande
              arbetet. Detta måste relateras till scenarier över tänkbara olyckor.
              De kan dels vara orsakade av naturkatastrofer, till exempel följder
              av klimatändringarna, dels av mänskligt vanligt felhandlande,
              men också av terroristangrepp. I betänkandet anges inte arten
              av olyckor utöver strålningsriskerna som diskuteras lite mer.
              Förutom den spridning av radioaktiva ämnen som en olycka kan ge
              upphov till finns det också en risk för att klyvbart material
              i första hand plutonium som bildats i reaktorbränslet kommer på
              avvägar och senare används i kärnvapen.
            </seg>
            <seg n="ce5062e5">
              I den rapport från Royal Commission on Environmental Pollution,
              Nuclear power and the environment , som utarbetades av en brittisk
              kommission 1976 hävdas det att den utrustning som krävs för plutoniumutvinning
              ur använt kärnbränsle är inte avsevärt mer avancerad än den som
              utnyttjas av illegala organisationer för framställning av heroin.
              Rapporten tillägger: Mängden plutonium som behövs kan lätt bäras
              i handen. Senare sägs det: Vi har därför dragit slutsatsen att
              det är mycket sannolikt att plutonium i tillräcklig mängd kan
              användas i ett grovt men mycket effektivt vapen som lätt kan transporteras
              i ett litet fordon. Hotet att detonera ett sådant vapen, såvida
              inte vissa önskemål uppfylls, skulle utgöra en nukleär utpressning
              som skulle försätta varje regering i ett avskyvärt dilemma. Vi
              är långt ifrån övertygade om att den brittiska regeringen har
              dragit de fulla slutsatserna av detta.
            </seg>
            <seg n="ed381846">
              Frågan är också om vi här i Sverige har dragit de fulla slutsatserna.
              Det vore därför intressant att få veta vilka åtgärder man ämnar
              vidta för att förebygga spridning av klyvbart material under till
              exempel ett olyckstillfälle, när flertalet anställda kanske flyr
              fältet för att undvika den livsfarliga strålningen och i första
              hand fokuserar på sin egen säkerhet, och när elsystem och elektronisk
              övervakning kanske har slagits ut. På 70- och 80-talen ansåg man
              att det fanns en så kallad strålningsbarriär mot stöld av det
              nybestrålade kärnbränslet på grund av dess höga radioaktivitet,
              och att denna barriär skulle bestå under några decennier. Men
              frågan är om denna strålningsbarriär avskräcker dagens terrorister
              och självmordsbombare, eftersom de ändå är beredda att dö för
              sin sak. De är kanske inte så rädda för att utsätta sig för radioaktivitet.
            </seg>
            <seg n="ff93968c">
              Med hänvisning till risken för kärnvapenspridning i samband med
              kärnkraftsolyckor eller andra händelser vill jag uppmana regeringen
              att i redovisningen till riksdagen också inkludera redovisning
              för de åtgärder som vidtagits för att minska risken för att det
              klyvbara material som alstrats i reaktorerna och lagras i bassängerna
              kommer på avvägar. Detta är för övrigt i linje med artikel 14
              i Blixkommissionens rapport, som säger att stater måste förhindra
              terrorister från att få tillgång till kärnvapen eller klyvbart
              material. För att lyckas med detta måste de bibehålla fullt effektiv
              överblick och kontroll över alla förråd av klyvbart och radioaktivt
              material, samt andra radiologiska källor på sitt territorium.
            </seg>
            <seg n="6e415ef1">
              Jag förväntar mig därför att vår regering också handlar efter
              Blixkommissionens rapport.
            </seg>
          </u>
          <note type="speaker" n="da7ae8a8">
            Anf. 105 ROSITA RUNEGRUND (kd):
          </note>
          <u who="rosita_runegrund_555895" xml:id="i-6955141f29dbf32b-1" n="a9851bf3">
            <seg n="849bac92">
              Fru talman! Jag vill yrka bifall till förslagen i betänkandet.
            </seg>
            <seg n="35219228">
              Det finns några händelser som vi alla minns. Vi kommer precis
              ihåg vad vi gjorde när de händelserna inträffade och nyheten nådde
              oss. Det är några händelser som har påverkat mig så där starkt.
              Det var när Tjörnbron rasade, när Estonia förliste och elfte september,
              men också kärnkraftsolyckan i Tjernobyl. Jag minns precis vad
              jag gjorde och vad jag tänkte när jag nåddes av den nyheten.
            </seg>
            <seg n="d45b1b76">
              Principen att användning av kärnenergi alltid ska vara säker
              ska vara centralt för användningen av kärnenergi. Jag tycker att
              Patrik Forslund, min kollega i alliansen, på ett mycket föredömligt
              sätt lyfte fram hur betänkandet har behandlats och just att vi
              i utskottet ser allvarligt på den kritik som Riksrevisionens skrivelse
              har företett.
            </seg>
            <seg n="e2f6a3c7">
              Jag nöjer mig med det, fru talman.
            </seg>
            <seg n="aacc43a2">
              Samtidigt tar jag tillfället i akt att önska god jul. Jag tror
              att det är första gången som jag har möjlighet att stå i talarstolen
              så nära julafton, men jag vill önska mina kolleger i utskottet
              och i kansliet samt fru talman en god jul och ett gott nytt år.
            </seg>
          </u>
          <note type="speaker" n="054d39ff">
            Anf. 106 PETER RÅDBERG (mp):
          </note>
          <u who="peter_radberg_0a5fb2" xml:id="i-b84e7a538c224576-0" n="d1804434" next="i-e60089a7e59d130b-0">
            <seg n="a430521f">
              Fru talman! Jag kan börja med att yrka bifall till förslagen
              i betänkandet.
            </seg>
            <seg n="1df64565">
              Att det finns kritik mot säkerheten inom våra kärnkraftverk är
              ingenting nytt. Jag tänker bara något kort lyfta fram vårt särskilda
              yttrande i just den här frågan.
            </seg>
            <seg n="4789658e">
              Allvarlig kritik har riktats just mot de statligt finansierade
              säkerhetsnämnderna i våra kärnkraftskommuner. Det ifrågasätts
              på goda grunder om nämnderna sköter sina åtaganden och använder
              sina medel på avsett sätt. Enligt uppgifter har pengar i något
              fall använts till resor som snarare utgör semesterresor.
            </seg>
            <seg n="7031cbe8">
              Det visar sig också att nämnderna inte har skyldighet att ta
              fram årsredovisningar samt att varken regeringen eller Riksrevisionen
              anser sig ha ansvar för att granska eller revidera nämndernas
              verksamhet.
            </seg>
            <seg n="1844b9b1">
              För att rätta till detta och få eventuella missförhållanden belysta
              behövs en ändring av förordningen med instruktion för de lokala
              säkerhetsnämnderna. Detta kan göras genom ett regeringsbeslut.
              Och jag anser att regeringen bör fatta den här typen av beslut
              väldigt snart.
            </seg>
            <seg n="bd96d42b">
              Självklart bör de lokala säkerhetsnämndernas årsredovisning vara
              offentliga, vilket de inte är i dag. Det går helt enkelt inte
              att komma åt att se vilken typ av beslut de fattar.
            </seg>
          </u>
          <note n="92a8b51f">
            Anf. 107 GUNILLA WAHLÉN (v):
          </note>
          <note n="4c76801e">
            Fru talman! Jag börjar med att yrka bifall till reservation 2.
          </note>
          <u who="peter_radberg_0a5fb2" xml:id="i-e60089a7e59d130b-0" n="d1804434" prev="i-b84e7a538c224576-0">
            <seg n="ce69086d">
              Detta betänkande bygger på en skrivelse från Riksrevisionen.
              De har gjort ett mycket gediget och värdefullt arbete. De har
              bidragit till att stärka samhällets krisberedskap vid en allvarlig
              incident eller olycka vid något av våra kärnkraftverk.
            </seg>
            <seg n="f686613d">
              Det innebär att de inte bara har ökat enskilda personers säkerhet
              utan även bidragit till att vi har fått redskap att hantera de
              skador som ett radioaktivt utsläpp utgör för djur, vatten, natur
              och livsmedelsproduktion.
            </seg>
            <seg n="9aadccaf">
              Utskottet har tagit kritiken på stort allvar och menar enstämmigt
              att de brister som framkommit måste åtgärdas.
            </seg>
            <seg n="41174112">
              Fru talman! Riksrevisionen gör i granskningen bedömningen att
              myndigheternas operativa förmåga att hantera de akuta och långsiktiga
              insatserna under en kärnkraftsolycka har stora brister. Exempelvis
              är informationen mellan myndigheterna och Regeringskansliet inte
              optimal. Det saknas saneringsplaner hos länsstyrelserna, trots
              att detta påtalats upprepade gånger av Statens räddningsverk.
            </seg>
            <seg n="45e196ed">
              Det har även framkommit att myndigheter, däribland Regeringskansliet,
              inte deltar i de beredskapsövningar som hålls.
            </seg>
            <seg n="6f5ffb6f">
              Alla ansvariga på alla nivåer måste ta utbildningar och övningar
              på största allvar om detta ska fungera.
            </seg>
            <seg n="4d58cdb2">
              Jag har även funderat över beredskapen och vilka övningar som
              genomförs för att ta hand om och evakuera barn. Det är ett särskilt
              stort ansvar för förskole- och skolpersonal att tillsammans med
              polis och brandmyndigheter se till att det finns rätt utrustning
              och rutiner som passar barn och att alla vet hur utrustningen
              ska användas.
            </seg>
            <seg n="86219c80">
              Det är viktigt att regeringen säkerställer att de myndigheter
              som har ansvar för beredskapen vid kärnkraftsolyckor förbättrar
              sin beredskap att hantera både den akuta fasen och de långsiktiga
              konsekvenserna. Regeringen har påbörjat ett arbete, och det bör
              ske med största skyndsamhet.
            </seg>
            <seg n="e87494e5">
              Vänsterpartiet ser mycket allvarligt på alla incidenter och tillbud
              som har konstaterats på själva kärnkraftsanläggningarna men även
              i regelverk och hur säkerhetsarrangemangen hos personalen sköts.
              Den så kallade mänskliga faktorns betydelse ska aldrig underskattas.
              Det är viktigt med stor öppenhet i dessa frågor för att vi ska
              känna rimlig trygghet i hur säkerheten vid våra kärnkraftverk
              fungerar. Därför menar jag, till skillnad från utskottet, att
              regeringen bör ge riksdagen en årlig incidentrapportering. Det
              räcker inte med att läsa på Statens kärnkraftsinspektions hemsida
              vad som hänt.
            </seg>
            <seg n="7ccc51bd">
              Avslutningsvis vill jag ta upp frågan om lokala säkerhetsnämnder.
              De av staten finansierade lokala säkerhetsnämnderna i kärnkraftskommunerna
              har bland annat till uppgift att inhämta och sprida information
              till allmänheten om säkerhets- och strålskyddsarbete. Med hänvisning
              till sekretess och andra omständigheter sker detta inte i alla
              nämnder. Vänsterpartiet anser att lokala nämnder ska ha största
              möjliga lokala förankring och att det därför i nämnderna måste
              finnas representanter från alla partier med fullmäktigeplats inom
              kommunen. Det råder oklarheter och finns motstridiga uppgifter
              om vilka instanser som ska genomföra kontroll av dessa nämnder.
              De är inte heller skyldiga att avge årsredovisning. Det behövs
              klargörande förändring av regelverket och instruktioner. Regeringen
              bör därför revidera förordning 1988:810.
            </seg>
            <seg n="3fc73ee6">
              Nu fick jag några sekunder över, och därför önskar jag kammaren
              och dess personal god jul och gott nytt år.
            </seg>
          </u>
          <note type="speaker" n="00c1c5bc">
            Anf. 108 PATRIK FORSLUND (m) replik:
          </note>
          <u who="patrik_forslund_b5726d" xml:id="i-945f0a624913a03e-1" n="bff0a5f1">
            <seg n="a2438806">
              Fru talman! Jag tänkte uppehålla mig vid två frågor. Det gäller
              bland annat att utskottet är nästan helt enigt i betänkandet om
              allvaret i Riksrevisionens kritik över kärnkraftsberedskapen.
              Men Vänsterpartiet har två reservationer. Det är kul att någon
              från Vänsterpartiet till slut anmälde sig till debatten så att
              vi kan diskutera reservationerna.
            </seg>
            <seg n="57ce8dfa">
              Vänsterpartiet har tagit upp frågan om incidentrapportering.
              Jag blir lite förbryllad över att Vänsterpartiet tar upp denna
              fråga som en reservation. Det finns redan en incidentrapportering
              i Sverige. Det fungerar så att konstaterade eller misstänkta brister
              i kärntekniska anläggningar i Sverige utreds, klassificeras och
              rapporteras av tillståndshavaren till SKI. Därefter gör SKI en
              likadan granskning. Allvarliga händelser sammanställs i en stor
              granskningsrapport. De kallas för RUS-rapporter. Rapporterna lämnas
              in årligen till regeringen och finns att läsa. Rapporterna finns
              bland annat på SKI:s hemsida, www.ski.se. Incidentrapporteringen
              finns redan att hämta för Gunilla Wahlén och hennes partikolleger.
            </seg>
            <seg n="a2c348cb">
              Jag vill förtydliga i debatten om kärnsäkerhet att man inte ska
              förstora upp frågan och säga att kärnsäkerheten i Sverige är sämre
              än vad den egentligen är. Till exempel under 2005 avlämnades noll
              Inesrapporteringar i Sverige och under 2006 avlämnades två Inesrapporteringar,
              en etta och en tvåa. Sammantaget under hela den förra regeringens
              mandatperioder 19942006, tolv år, inträffade bara 28 Inesrapporteringar.
              Det är inte så att vi står inför världens förfall i våra kärntekniska
              anläggningar i Sverige.
            </seg>
          </u>
          <note n="d6ab183a" type="speaker">
            Anf. 109 GUNILLA WAHLÉN (v) replik:
          </note>
          <u who="gunilla_wahlen_5f7a27" xml:id="i-f922fa0631ff646d-0" n="6f986f1c">
            <seg n="80608525"/>
            <seg n="599bea15">
              Fru talman! Vi är helt överens om att vi inte står inför världens
              förfall i de svenska kärnkraftverken. Det finns ingen som har
              påstått det heller.
            </seg>
            <seg n="0818b01a">
              När det gäller kärnsäkerheten tycker jag, precis som övriga utskottet,
              att rapporten från riksrevisorerna är bra. Där framgår saker och
              ting. Rapporten handlar inte om kärnsäkerheten, det vill säga
              att risken skulle vara större i Sverige än i något annat land
              att det ska hända en olycka, utan den belyser vilken beredskap
              vi har att hantera en olycka och hur planerna ser ut. Det finns
              regler för hur planerna ska skötas. De har upptäckt att planerna
              inte följs, till exempel en sådan sak som att myndigheterna har
              ansvar för att öva. Den högsta instansen med det högsta ansvaret,
              som ska tala om för sina myndigheter att det ska fungera, Regeringskansliet
              självt, deltar inte i övningar. Om inte Regeringskansliet har
              kompetens att se brister, möjligheter eller vad som ska åtgärdas,
              genom att inte delta i övningar, ska då alla andra delta? Detta
              är viktigt.
            </seg>
            <seg n="a66ebc73">
              Utskottet är överens om att detta måste förbättras. Vänsterpartiet
              har inte på något sätt påstått att vi har en sämre säkerhet här
              än i andra länder. Jag tror att vi har ungefär samma säkerhetstänkande
              i alla länder, åtminstone i Europa.
            </seg>
            <seg n="4d8390a3">
              När det gäller incidentrapporteringen stämmer den beskrivning
              vi har fått här. Det är helt riktigt att de lämnar incidentrapportering
              till regeringen. Vi vill gå ett steg till, det vill säga att lämna
              incidentrapporteringen till riksdagen. Det skulle innebära att
              vi får en skrivelse till utskottet där vi kan diskutera, prata
              och gå igenom incidenter. Vi har ju aldrig tillfälle att diskutera
              de frågorna.
            </seg>
          </u>
          <note type="speaker" n="e3027e71">
            Anf. 110 PATRIK FORSLUND (m) replik:
          </note>
          <u who="patrik_forslund_b5726d" xml:id="i-db4c41be4c347d3c-0" n="bff0a5f1">
            <seg n="33e6fc89">
              Fru talman! Vad bra, Gunilla Wahlén, att vi kan enas om att det
              som ni kräver och reserverar er emot i betänkandet redan finns.
              Vi hade nästan kunnat vara helt eniga i betänkandet.
            </seg>
            <seg n="a61c5bbb">
              När det gäller frågan om Regeringskansliets närvaro eller icke-närvaro
              i de olika totalövningarna vad gäller akuta och långsiktiga faser
              är det jätteviktigt att alla berörda myndigheter, aktörer, Regeringskansliet,
              centrala och ledande personer ska vara med på övningarna. Det
              är ändå i Regeringskansliet som trycka-på-knappen-funktionen kommer
              att finnas i framtiden.
            </seg>
            <seg n="487390dd">
              Men vi ska komma ihåg att Riksrevisionen har granskat åren 20042006.
              Det var inte några borgerliga ministrar som satt i Regeringskansliet
              under de åren. Jag säger inte att vi skulle vara bättre än tidigare
              regeringsinnehavare. Jag har pratat med ansvariga på Regeringskansliet
              och i departementen om dessa frågor. De säger att de alltid försöker
              att vara med så gott det går, men ibland finns det andra saker
              som ligger i pipeline före dessa övningar. De är totalomfattande
              och stora. De försöker få med så många människor de kan på dessa
              övningar. Ibland passar det inte alltid för Regeringskansliet.
              Jag kan tänka mig att det ibland också var så för tidigare socialdemokratiska
              regeringar. Det är bara att beklaga. Jag hoppas att kompetensen
              finns i framtiden.
            </seg>
            <seg n="c4d4d99a">
              Jag vill också passa på att önska fru talman och presidiet god
              jul, tacka kansliet för gott arbete med betänkandet, god jul,
              och säga god jul till mina kolleger och motståndare.
            </seg>
          </u>
          <note n="6f5d0925" type="speaker">
            Anf. 111 GUNILLA WAHLÉN (v) replik:
          </note>
          <u who="gunilla_wahlen_5f7a27" xml:id="i-f922fa0631ff646d-1" next="i-c4f9f81d5197f853-0" n="6f986f1c">
            <seg n="80608525"/>
            <seg n="0e052769">
              Fru talman! Patrik Forslund hörde inte det som skilde vårt yrkande
              från den beskrivning som Patrik Forslund gav. Det var ju det att
              vi ville att den här återrapporteringen skulle komma årligen till
              riksdagen. Det var det som var skillnaden, och det är det som
              står i vår incidentrapporteringsmotion.
            </seg>
            <seg n="d72431e0">
              Vi har också en motion som handlar om lokala säkerhetsnämnder.
              Vi tycker nämligen att det är så viktigt att man har en lokal
              förankring i de kommuner där det finns en större risk än i andra
              kommuner för tillbud som medför att radioaktivt ämne sprids ut.
            </seg>
            <seg n="a7e3a31a">
              Det är på de två områdena, när det gäller incidentrapportering
              och säkerhetsnämnderna, som vi har reservationer. Vi har däremot
              inte reserverat oss när det gäller frågan om säkerhetsarbete och
              Riksrevisionens skrivelse där tillstyrker vi förslaget i betänkandet,
              som utskottet har.
            </seg>
            <seg n="9a1357e6">
              Jag tycker att Patrik Forslund kan vara mycket nöjd med den enstämmighet
              som finns i utskottet omkring just de här frågorna. Sedan får
              vi återkomma när det gäller de lokala nämnderna, och vi får fortsätta
              att tycka att regeringen ska förbättra det arbetet inom de lokala
              nämnderna.
            </seg>
          </u>
          <note n="bb6352a2">
            Överläggningen var härmed avslutad.
          </note>
          <note n="7ca246b8">
            Ajournering
          </note>
          <note n="c37a1b32">
            Kammaren beslutade kl. 15.31 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="gunilla_wahlen_5f7a27" xml:id="i-c4f9f81d5197f853-0" n="6f986f1c" prev="i-f922fa0631ff646d-1">
            <seg n="2ccbd35d">
              Återupptagna förhandlingar
            </seg>
            <seg n="7bf8acea">
              Nikos Papadopoulos
            </seg>
            <seg n="7f8ef603">
              Barbro Westerholm
            </seg>
          </u>
          <note n="e80fcad1">
            Förhandlingarna återupptogs kl. 16.00.
          </note>
          <note n="13af8adf">
            14 § Beslut om ärenden som slutdebatterats vid dagens sammanträde
          </note>
          <note n="2c8dbcb8">
            Punkt 1 a
          </note>
          <note n="0f63a56b">
            Punkt 1 b
          </note>
          <note n="6c6b1155">
            Punkt 2
          </note>
          <note n="6c6b1155">
            Punkt 2
          </note>
          <note n="75b4c5e2">
            Punkt 4
          </note>
          <note n="f127e3f4">
            Punkt 5
          </note>
          <note n="7f3cd65b">
            Punkt 9
          </note>
          <note n="90929640">
            Övriga punkter
          </note>
          <note n="fb7db44c">
            Punkt 1
          </note>
          <note n="6c6b1155">
            Punkt 2
          </note>
          <note n="75b4c5e2">
            Punkt 4
          </note>
          <note n="90929640">
            Övriga punkter
          </note>
          <note n="cf94de2f">
            15 § Bordläggning, beslut om motionsrätt och beslut om förlängd
            motionstid
          </note>
          <note n="09b90fb2">
            Anmäldes och bordlades
          </note>
          <note n="dd721249">
            Kammaren biföll talmannens förslag att motionstiden för prop.
            2007/08:44 skulle förlängas till fredagen den 18 januari 2008.
          </note>
          <note n="24633a6d">
            Kammaren biföll talmannens förslag att motioner fick väckas på
            skr. 2007/08:42.
          </note>
          <note n="a8300d30">
            Kammaren biföll talmannens förslag att motionstiden för skrivelsen
            skulle förlängas till fredagen den 18 januari 2008 .
          </note>
          <note n="5cd4a787">
            16 § Anmälan om interpellationer
          </note>
          <note n="5976b0b9">
            Anmäldes att följande interpellationer framställts
          </note>
          <note n="23bdfa70">
            den 19 december
          </note>
          <note n="84a57667">
            Bodil Ceballos
          </note>
          <note n="5ffb76d7">
            Jacob Johnson
          </note>
          <note n="fbc0ef80">
            Interpellationerna redovisas i bilaga som fogats till riksdagens
            snabbprotokoll tisdagen den 15 januari 2008.
          </note>
          <note n="8edc49a0">
            17 § Anmälan om frågor för skriftliga svar
          </note>
          <note n="f1a3b991">
            Anmäldes att följande frågor för skriftliga svar framställts
          </note>
          <note n="23bdfa70">
            den 19 december
          </note>
          <note n="485298d9">
            Christer Adelsbo
          </note>
          <note n="485298d9">
            Christer Adelsbo
          </note>
          <note n="0a78159e">
            Allan Widman
          </note>
          <note n="29c7f861">
            Louise Malmström
          </note>
          <note n="6afb9e9f">
            Frågorna redovisas i bilaga som fogats till riksdagens snabbprotokoll
            tisdagen den 15 januari 2008.
          </note>
          <note n="5fa55aba">
            18 § Anmälan om skriftliga svar på frågor
          </note>
          <note n="9ad69a83">
            Anmäldes att skriftliga svar på följande frågor inkommit
          </note>
          <note n="c0e935f6">
            den 18 december
          </note>
          <note n="6443697a">
            Åsa Lindestam
          </note>
          <note n="23bdfa70">
            den 19 december
          </note>
          <note n="548a6556">
            Jennie Nilsson
          </note>
          <note n="e1f7f6d5">
            Helena Bouveng
          </note>
          <note n="5ef8be86">
            Carina Moberg
          </note>
          <note n="e22dc0ad">
            Jan-Evert Rådhström
          </note>
          <note n="4ed7c5c8">
            Cecilia Widegren
          </note>
          <note n="fd8c5505">
            Lennart Axelsson
          </note>
          <note n="c7c14a6f">
            Désirée Liljevall
          </note>
          <note n="527bed80">
            Lars Tysklind
          </note>
          <note n="16d72115">
            Anna König Jerlmyr
          </note>
          <note n="0a78159e">
            Allan Widman
          </note>
          <note n="16d72115">
            Anna König Jerlmyr
          </note>
          <note n="a92e6c98">
            Agneta Berliner
          </note>
          <note n="7cde0816">
            Lars-Ivar Ericson
          </note>
          <note n="5f5f15d5">
            Mats G Nilsson
          </note>
          <note n="3c987ce3">
            Britta Rådström
          </note>
          <note n="1d78f22f">
            Mats Gerdau
          </note>
          <note n="4ac9d878">
            Pär Nuder
          </note>
          <note n="6710219b">
            Ameer Sachet
          </note>
          <note n="254f999c">
            Camilla Lindberg
          </note>
          <note n="11abb343">
            Elisabeth Svantesson
          </note>
          <note n="a1af932f">
            Gunilla Tjernberg
          </note>
          <note n="6710219b">
            Ameer Sachet
          </note>
          <note n="6710219b">
            Ameer Sachet
          </note>
          <note n="6710219b">
            Ameer Sachet
          </note>
          <note n="6710219b">
            Ameer Sachet
          </note>
          <note n="6109be00">
            Inge Garstedt
          </note>
          <note n="c290d4cb">
            Bengt-Anders Johansson
          </note>
          <note n="ef692f42">
            Lars Wegendal
          </note>
          <note n="ef692f42">
            Lars Wegendal
          </note>
          <note n="c83c6baa">
            Gunvor G Ericson
          </note>
          <note n="210a3ff3">
            Peter Hultqvist
          </note>
          <note n="6710219b">
            Ameer Sachet
          </note>
          <note n="6710219b">
            Ameer Sachet
          </note>
          <note n="a0ec23af">
            Jasenko Omanovic
          </note>
          <note n="2b7946ba">
            Per Bolund
          </note>
          <note n="37e5cc90">
            Gunnar Sandberg
          </note>
          <note n="37e5cc90">
            Gunnar Sandberg
          </note>
          <note n="5d9aa274">
            Peter Pedersen
          </note>
          <note n="4d047986">
            Tommy Ternemar
          </note>
          <note n="3d3b3835">
            Marie Nordén
          </note>
          <note n="3d3b3835">
            Marie Nordén
          </note>
          <note n="f0a10a01">
            Anne Marie Brodén
          </note>
          <note n="ef692f42">
            Lars Wegendal
          </note>
          <note n="5ffb76d7">
            Jacob Johnson
          </note>
          <note n="5fcf2a98">
            Birgitta Eriksson
          </note>
          <note n="5fcf2a98">
            Birgitta Eriksson
          </note>
          <note n="3c987ce3">
            Britta Rådström
          </note>
          <note n="ef692f42">
            Lars Wegendal
          </note>
          <note n="5fcf2a98">
            Birgitta Eriksson
          </note>
          <note n="3c987ce3">
            Britta Rådström
          </note>
          <note n="aa681c3c">
            Hans Wallmark
          </note>
          <note n="3c987ce3">
            Britta Rådström
          </note>
          <note n="ecb9faf7">
            Johan Löfstrand
          </note>
          <note n="f7e9bf1f">
            Carina Hägg
          </note>
          <note n="9064180c">
            Katja Larsson
          </note>
          <note n="9064180c">
            Katja Larsson
          </note>
          <note n="e4f12e5d">
            Karl Sigfrid
          </note>
          <note n="1df91ac2">
            Thomas Nihlén
          </note>
          <note n="a08769e4">
            Svaren redovisas i bilaga som fogats till riksdagens snabbprotokoll
            tisdagen den 15 januari 2008.
          </note>
          <note n="823ee38e">
            19 § Kammaren åtskildes kl. 16.11.
          </note>
          <note n="4d9f6171">
            Förhandlingarna leddes
          </note>
          <note n="74525e5a">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
