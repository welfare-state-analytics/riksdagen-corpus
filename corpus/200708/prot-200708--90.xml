<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--90</head>
          <docDate when="2007-04-07">2007-04-07</docDate>
        </div>
      </front>
      <body>
        <div>
          <note n="79d58e38">
            ﻿
          </note>
          <note n="16a54df4">
            Riksdagens protokoll
          </note>
          <note n="b0efbc52">
            2007/08:90
          </note>
          <note type="date" n="35a4ab88">
            Måndagen den 7 april
          </note>
          <note n="20297c58">
            Kl. 12:00 - 13:12
          </note>
          <note n="6bffce00">
            1 § Justering av protokoll
          </note>
          <note n="06a3981d">
            Justerades protokollet för den 1 april.
          </note>
          <note n="191e68c4">
            2 § Anmälan om återtagande av plats i riksdagen
          </note>
          <note n="be07f5cb">
            Andre vice talmannen meddelade att Sofia Larsen (c) skulle återta
            sin plats i riksdagen från och med den 8 april, varigenom uppdraget
            som ersättare skulle upphöra för Gunhild Wallin (c).
          </note>
          <note n="c20e7508">
            3 § Meddelande om frågestund
          </note>
          <note n="04991314">
            Andre vice talmannen meddelade att vid frågestunden torsdagen
            den 10 april kl. 14.00 skulle frågor besvaras av statsminister
            Fredrik Reinfeldt (m).
          </note>
          <note n="fd64b779">
            4 § Anmälan om fördröjda svar på interpellationer
          </note>
          <note n="8237f3ee">
            Till riksdagen hade inkommit följande skrivelser:
          </note>
          <note n="5e977e72">
            Interpellation 2007/08:518
          </note>
          <note n="48203b11">
            Interpellation 2007/08:518 Kollektivtrafik till Arlanda
          </note>
          <note n="2230dee6">
            Interpellationen kommer att besvaras fredagen den 11 april 2008.
          </note>
          <note n="044ad709">
            Skälet till dröjsmålet är sedan tidigare inbokade engagemang.
          </note>
          <note n="e0aa1e48">
            Fredrik Ahlén
          </note>
          <note n="5f901c64">
            Interpellation 2007/08:520
          </note>
          <note n="4105536f">
            Interpellation 2007/08:520 Svenskt stöd till UWC-skola i Norge
          </note>
          <note n="2230dee6">
            Interpellationen kommer att besvaras fredagen den 11 april 2008.
          </note>
          <note n="c1abd49e">
            Skälet till dröjsmålet är att jag vid de tidigare svarstillfällena
            har redan inbokade engagemang och resor.
          </note>
          <note n="2e0c7bcb">
            Jan Björklund
          </note>
          <note n="c51642b2">
            Interpellation 2007/08:522
          </note>
          <note n="66e9a4c9">
            Interpellation 2007/08:522 Ryska exporttullar
          </note>
          <note n="f43c4c79">
            Interpellationen kommer att besvaras tisdagen den 8 april 2008.
          </note>
          <note n="07ff3644">
            Skälet till dröjsmålet är utlandsresa.
          </note>
          <note n="e3e85e99">
            Ewa Björling
          </note>
          <note n="bf18c256">
            Interpellation 2007/08:523
          </note>
          <note n="e6da07fa">
            Interpellation 2007/08:523 Barnen i EU
          </note>
          <note n="f43c4c79">
            Interpellationen kommer att besvaras tisdagen den 8 april 2008.
          </note>
          <note n="d1f8cac0">
            Skälet till dröjsmålet är redan inbokade engagemang.
          </note>
          <note n="fce764de">
            Lars Hedengran
          </note>
          <note n="42d4e106">
            5 § Svar på interpellation 2007/08:531 om synen på sjuka i sjukskrivningsprocessen
          </note>
          <note type="speaker" n="c2d6ae88">
            Anf. 1 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_minister_2006" xml:id="i-2c967a12c47f5314-0" n="635a9db9">
            <seg n="2a129502">
              Fru talman! Sylvia Lindgren har frågat mig vilka åtgärder jag
              avser att vidta för att återställa allmänhetens förtroende för
              samhällets behandling av sjuka.
            </seg>
            <seg n="ceb886ff">
              I oktober 2006 presenterade Socialförsäkringsutredningen sitt
              betänkande Mera försäkring och mera arbete (SOU 2006:86). Detta
              betänkande innehåller en beskrivning av hur sjukskrivningsprocessen
              hittills har fungerat.
            </seg>
            <seg n="e44cd9fa">
              Utredningen konstaterade att aktiva insatser för att förkorta
              sjukskrivningstiderna ofta kommer mycket sent eller inte alls
              och att sjukskrivningen för många innebär en nedstigning i ett
              svart hål av väntan. Utredningen menade att om färre skulle passera
              genom sjukskrivning in i förtidspension måste fler mycket snabbare
              hitta en väg tillbaka från sjukdom till arbete. Ett problem som
              utredningen pekade på var att det inte är reglerat hur lång tid
              som ska gå innan Försäkringskassan prövar om den försäkrade kan
              utföra annat arbete hos samma arbetsgivare eller annat på arbetsmarknaden
              normalt förekommande arbete. Ytterligare ett problem som utredningen
              identifierade var att det fattas en tidsgräns för hur lång tid
              sjukpenning kan uppbäras.
            </seg>
            <seg n="c1732c71">
              Som en följd av denna passiva sjukskrivningsprocess har många
              människor kommit att förtidspensioneras. Inte sällan har detta
              skett trots att även de försäkrade själva anser att de skulle
              kunna arbeta om de i tid hade fått rätt stöd.
            </seg>
            <seg n="580922d4">
              Regeringen har nu till riksdagen överlämnat propositionen En
              reformerad sjukskrivningsprocess för ökad återgång i arbete .
              I denna föreslår regeringen införandet av en rehabiliteringskedja
              med fasta hållpunkter. Syftet är att råda bot på den passiva sjukskrivningsprocessen.
            </seg>
            <seg n="41ff7235">
              En otydlig ansvarsfördelning mellan olika aktörer och otillräckliga
              resurser för aktiva rehabiliteringsinsatser har också bidragit
              till att sådana kommit till stånd för sent eller helt uteblivit.
              Regeringen satsar därför under en treårsperiod 3,4 miljarder kronor
              på en förstärkt företagshälsovård och en rehabiliteringsgaranti
              inom hälso- och sjukvården. Dessutom kommer den finansiella samordningen
              att göras mer flexibel för att förbättra samarbetet mellan olika
              huvudmän.
            </seg>
            <seg n="515567d9">
              Sylvia Lindgren menar också att Försäkringskassan har fått besparingsbeting
              som slår mot de sjuka. Jag delar inte den uppfattningen. Regeringen
              har under 2007 gjort en engångssatsning om 700 miljoner kronor
              på socialförsäkringens administration. Detta har givit myndigheten
              förutsättningar att genomföra sitt omställningsarbete.
            </seg>
            <seg n="79b3ec5b">
              Sammanfattningsvis gör jag den bedömningen att de åtgärder regeringen
              redan genomfört eller föreslagit kommer att leda till en mycket
              aktivare sjukskrivningsprocess och att färre människor framöver
              kommer att stå utanför arbetsmarknaden på grund av ohälsa.
            </seg>
          </u>
          <note type="speaker" n="8a4bad26">
            Anf. 2 SYLVIA LINDGREN (s):
          </note>
          <u who="sylvia_lindgren_9fe69e" xml:id="i-8ecb89dd77baca9d-0" n="6315ffab" next="i-f74b6649637a369e-0">
            <seg n="7d73ac5b">
              Fru talman! Jag vill börja med att tacka Cristina Husmark Pehrsson
              för svaret, även om jag tycker att svaret andas okänslighet och
              också är innehållslöst och visar att regeringen inte är beredd
              att ta ansvar för sin politik mot de sjukskrivna inom socialförsäkringsområdet.
            </seg>
            <seg n="de4563b0">
              Regeringen försöker lösa problemet med utanförskap med ett ovanförskap.
              Det kommer inte att fungera. Ökade klyftor och orättvisor gör
              varken medborgarna i Sverige eller Sverige som land friskare och
              starkare. Jag är rädd för att det är precis tvärtom.
            </seg>
            <seg n="b9586061">
              Alla genomgår vi olika skeden av livet. Alla hamnar vi i olika
              skeden då vi också behöver olika typer av stöd. Att i dessa skeden
              av livet utmålas som lat eller fuskare underlättar definitivt
              inte förmågan att komma igen. I stället för att uppmuntra till
              att komma igen hämmar man och trycker ned. Det är en kortsiktig,
              okänslig och oansvarig politik. Tyvärr är den inte heller ny.
            </seg>
            <seg n="06167890">
              Fru talman! Många känner i dag stor oro för utvecklingen i samhället,
              inte minst när det gäller välfärdssystemet och sjukförsäkringssystemet
              liksom a-kassan.
            </seg>
            <seg n="4d28b900">
              Vad händer om jag blir sjuk eller arbetslös? Vilken ersättning
              kommer jag att få? Kommer jag att bli uppsagd om jag blir sjuk
              under en längre tid?
            </seg>
            <seg n="f2a793cf">
              Att frågorna ställs beror på att regeringen i rask takt lägger
              om sjukförsäkringssystemet. Arbetslöshetsförsäkringen har man
              också lyckats göra sämre, svårare, dyrare och krångligare. Som
              resultat har man fått 400 000 människor som står utanför densamma.
            </seg>
            <seg n="352ec674">
              Regeringen tvingas nu ändra sitt förslag om en så kallad rehabiliteringskedja
              och hävdar att man har lyssnat på remissinstanserna, men i grunden
              är inriktningen densamma som tidigare. Det handlar om att utarma
              stödet till den som är sjuk samtidigt som arbetsgivarnas ansvar
              minskar.
            </seg>
            <seg n="511d842a">
              Fru talman! Det känns som att vi går mot ett kallare Sverige.
              Den bild som den borgerliga regeringen målar upp av ett vi som
              arbetar och sköter oss och ett de som inte gör det stämmer illa
              med verkligheten. Den reella sanningen är att vi i alla livets
              skiften behöver varandras stöd och hjälp.
            </seg>
            <seg n="27dd89e5">
              Det verkligt oroande är om den moderatledda regeringen nu lyckas
              med att skapa bilden av Sverige som ett samhälle av fuskare och
              att sjuka och utsatta människor mer eller mindre får känna sig
              som kriminella.
            </seg>
            <seg n="08736184">
              Att klyva samhället i rika och fattiga, friska och sjuka, skötsamma
              och fuskare skapar egoism och rädsla. Dessutom skapar regeringens
              politik, att dela in människor i ett vi och ett de, ett tudelat
              och orättvist Sverige som varken är bra för tillväxten eller framtidstron.
            </seg>
            <seg n="23ea771b">
              Fru talman! Mina frågor kvarstår. Vilka åtgärder avser ministern
              att vidta för att återställa allmänhetens förtroende för regeringens
              och samhällets behandling av sjuka? Exemplen är jättemånga på
              människor som säger sig vara orättvist behandlade.
            </seg>
          </u>
          <note n="d1bfea00">
            Anf. 3 HELENA RIVIÈRE (m):
          </note>
          <u who="sylvia_lindgren_9fe69e" xml:id="i-f74b6649637a369e-0" n="6315ffab" prev="i-8ecb89dd77baca9d-0">
            <seg n="312174fe">
              Fru talman! Sjuka och utsatta ska inte behöva känna sig kriminella,
              säger Sylvia Lindgren. Det är inte de sjuka och utsatta som har
              anledning att känna sig ifrågasatta. Det är de som inte längre
              är sjuka. Det här förslaget riktar sig mot dem som inte längre
              är sjuka. De som är sjuka får all tänkbar omsorg och handläggning.
              Det är snarare Försäkringskassans handläggare som blir misstänkliggjorda,
              tycker jag.
            </seg>
            <seg n="19118322">
              När Sylvia Lindgren säger att regeringen antyder att svenska
              folket är ett folk av fuskare undrar jag vad exakt det är i förslaget
              som antyder det. Socialdemokraterna håller ju med regeringen i
              den huvudsakliga inriktningen. Ni skriver i er kommittémotion:
              Fusk och missbruk kan aldrig accepteras. Så är det: Fusk och missbruk
              kan aldrig accepteras. Det är för att upprätthålla legitimiteten
              i sjukförsäkringen som vi sätter gränser för detta fusk.
            </seg>
            <seg n="8d10ad6e">
              Bidragsbrott är omoraliskt. Bidragsbrott är osolidariskt. Bidragsbrott
              påverkar välfärden negativt. Så ska vi inte ha det.
            </seg>
            <seg n="57e52a6e">
              Det är ingen hårdare behandling av de sjuka i det här förslaget.
              De sjuka har exakt samma villkor. De har till och med i vissa
              stycken bättre villkor. Regeringen har inte bantat på Försäkringskassans
              resurser för rehabilitering.
            </seg>
            <seg n="6381ae78">
              Vi hade en offentlig hearing förra våren när Försäkringskassan
              själv sade att man tyckte att det var bra att Försäkringskassan
              inte längre hade ansvar för att utföra rehabilitering. De har
              numera ansvar för att samordna rehabiliteringen. De sade att som
              det var förut väntade alla på alla. Alla väntade på alla andra,
              för ingen ville stå för kostnaden. Då hände ingenting de första
              60 dagarna av sjukskrivningen. Det är det vi ändrar på nu.
            </seg>
          </u>
          <note type="speaker" n="e0001c35">
            Anf. 4 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_minister_2006" xml:id="i-2c967a12c47f5314-1" n="635a9db9">
            <seg n="ac2aee2c">
              Fru talman! Sylvia Lindgren anklagar mig för att jobba mot de
              sjuka. Nej, jag jobbar för dem som är sjuka, inte mot dem.
            </seg>
            <seg n="24023c58">
              Jag tittar i den utredning som Socialdemokraterna själva tillsatte.
              De tillsatte en utredare också. Vad läser jag i den? Sylvia Lindgren
              har nog inte läst den utredningen. Gör det! Det finns nästan inte
              något positivt som beskriver dagens sjukförsäkringssystem. Det
              är Socialdemokraternas egen utredning. Det står så här: Att studera
              hur sjukskrivningen i praktiken har hanterats i Sverige blir i
              stor utsträckning en studie i misslyckanden.
            </seg>
            <seg n="b1e2830e">
              Läs er egen utredning, Sylvia Lindgren! Jag ska svara tydligt
              på varje fråga. Sedan hoppas jag att Sylvia Lindgren inte bara
              använder sin oppositionsroll som hon gör utan också den roll man
              har som opposition att förklara alternativen. Vad i dagens sjukförsäkring
              är bra? Vad är det som inte är bra? Er egen utredning säger att
              det är en enda rad med misslyckanden.
            </seg>
            <seg n="0a7ea512">
              Är de sjuka kriminella? Självklart inte. Det finns felaktiga
              utbetalningar som beror på olika saker. Det måste vi beivra. Sylvia
              Lindgren kan väl inte mena att vi ska låta bli? Ni tillsatte FUT-delegationen,
              Delegationen mot felaktiga utbetalningar som har talat om att
              det kanske handlar om 15 miljarder när det gäller felaktiga utbetalningar
              i Sverige. Var det fel att Socialdemokraterna tillsatte FUT-delegationen?
              Var det fel att ni inspirerade till att bilda Västeråsmodellen
              med åklagare, polis och försäkringskassa? Skulle det inte ha gjorts?
              Det är ju de rapporterna vi har att förhålla oss till. Berätta
              om det!
            </seg>
            <seg n="bd4661d6">
              Försäkringskassans regelverk har inte förändrats. Vi har tyvärr
              inte hunnit det. Därför ser vi att det är så många i dag som far
              illa och har det väldigt svårt.
            </seg>
            <seg n="7604a105">
              När det gäller arbetslinjen, låt mig läsa vad som står i dagens
              regler på steg nr 5 som ni har tillsatt. Det står så här: Ett
              av stegen under det första året. Om den försäkrade trots sin sjukdom
              kan klara ett på arbetsmarknaden normalt förekommande arbete har
              hon eller han inte rätt till ersättning från Försäkringskassan.
              Den försäkrade bedöms vara arbetsför även om arbetet inte finns
              i direkt tillgänglighet för henne eller honom. Det betyder att
              bedömningen inte ska begränsas till den lokala eller regionala
              arbetsmarknaden.
            </seg>
            <seg n="cf6a3034">
              I det reglemente som Socialdemokraterna tydligen stöder nu kan
              detta förekomma redan efter tre veckor. Vi vill ge den person
              som är sjuk en skyddad tid att inte behöva utsätta sig för detta
              tryck mot normal arbetsmarknad var som helst i Sverige. Det ska
              ske först efter sex månader. Tycker Sylvia Lindgren att det är
              fel?
            </seg>
            <seg n="abf2fa97">
              Sedan gäller det Försäkringskassans sparbeting. Om Sylvia Lindgren
              går och tittar i den budgetproposition som fanns från Socialdemokraterna
              2006 och jämför den med alliansens i dag kan Sylvia Lindgren se
              att denna regering, alliansregeringen, ger över 550 miljoner kronor
              mer till Försäkringskassan än vad som fanns i Socialdemokraternas
              budget 2006 för de här åren. Jag vill ha en kommentar på detta,
              eftersom det är en felaktig skrivning här.
            </seg>
            <seg n="4092ce42">
              Rehabilitering är viktig. 2006 gav Socialdemokraterna rehabiliteringen
              90 miljoner. Det går också att kontrollera i budgeten. Den här
              regeringen har redan avsatt 3,4 miljarder kronor i budgeten för
              att förstärka företagshälsovården och förstärka en rehabilitering.
              Vi gör det här nu för att vi ser hur många människor som, just
              som utredningen säger, har fått gå ned i ett djupt svart hål av
              väntan.
            </seg>
          </u>
          <note type="speaker" n="431ee4ed">
            Anf. 5 SYLVIA LINDGREN (s):
          </note>
          <u who="sylvia_lindgren_9fe69e" xml:id="i-8ecb89dd77baca9d-1" n="6315ffab" next="i-f74b6649637a369e-1">
            <seg n="04d4f538">
              Fru talman! Först till Helena Rivière: Det är inte svårt att
              ta del av alla insändare. Folk från Försäkringskassan med flera
              har gjort mängder av inlägg om att man känner sig väldigt orättvist
              behandlad och där det inte handlar om fusk, snarare om förtryck.
              Historien kommer ofta i kapp oss, och ingenting är nytt under
              solen.
            </seg>
            <seg n="42fb9d94">
              På 50-talet drev Högerpartiet en kampanj mot understödstagarandan,
              och på 1990-talet var det bidragsberoendet. Ersättningarna från
              sjukförsäkringar och a-kassan var för generösa. Folk stannade
              hemma i stället för att jobba och fastnade i inlärd passivitet.
            </seg>
            <seg n="ca386b88">
              Medborgarna genomskådade begreppet, och det fick ingen genomslagskraft.
              Det var kanske för att det var så tydligt att man pekade ut sjuka
              och arbetslösa personer just som lata och manipulativa. När begreppet
              utanförskap lanserades inför valet 2006 däremot lät det som något
              som drabbade individen oförskyllt, men i själva verket är det
              detsamma som just bidragsberoendet. Man använder, fru talman,
              ofta slagkraftiga ord för att genomföra systemskiften.
            </seg>
            <seg n="f3ba0e5d">
              Den borgerliga regeringens politik har skapat osäkerhet, mycket
              på grund av dåligt underbyggda förslag som nu riskerar att undergräva
              förtroendet för hela sjukförsäkringen. Tyvärr är det i många fall
              Försäkringskassans personal som får bära hundhuvudet för regeringens
              politik, vilket också i högsta grad är orättvist.
            </seg>
            <seg n="7d07a095">
              I stället för att investera i människors möjligheter att faktiskt
              komma tillbaka i arbetslivet lägger regeringen hinder i vägen.
              Man slarvar bort möjligheten att skapa en sjukförsäkring som håller
              över tiden och undergräver möjligheten till breda uppgörelser
              på socialförsäkringsområdet.
            </seg>
            <seg n="b351cd69">
              Därutöver skapas en krånglig försäkring. Ersättningsnivåer och
              tidsgränser kommer att vara beroende av vilken sjukdom man har.
              Efter sex månaders sjukskrivning riskerar individen att bli uppsagd
              och i värsta fall hänvisad till socialbidrag.
            </seg>
            <seg n="6bfdae50">
              Regeringen löser varken samhällets eller människornas problem
              genom att skapa ökade klyftor och påtvinga ovanförskap.
            </seg>
            <seg n="913a661c">
              I höstas redovisades kostnaderna för fusk som sker i våra gemensamma
              försäkringssystem föräldraförsäkring, sjuk- och a-kassa etcetera.
              Regeringen trumpetade i medierna ut antagandet att dessa kostnader
              skulle ligga på 20 miljarder kronor, ett antagande som man sedan
              fick backa rejält från eftersom det inte stämde. Snarare ligger
              det på 34 miljarder. Det är också mycket pengar men inte på långt
              när på den nivå som regeringen basunerade ut.
            </seg>
            <seg n="03c244b5">
              Det är självklart att allt fusk ska motarbetas tufft och bestämt,
              men jag tycker inte att jakten på fuskare ska ske på bekostnad
              av dem som är i behov av stöd och hjälp. Det är där, fru talman,
              som vi skiljer oss åt.
            </seg>
            <seg n="6fafa623">
              Den socialdemokratiska regeringen genomförde en rad åtgärder
              för att bekämpa både skattefusk och bidragsfusk. Det som stör
              mig är att den borgerliga regeringen uppenbarligen tycker att
              jakten på bidragsfifflare är mycket viktigare än att komma åt
              skatteundandragandet som enligt Skatteverket ligger på ca 133
              miljarder om året. Det är här som mycket av riktlinjerna är fel.
            </seg>
          </u>
          <note n="92b0532d">
            Anf. 6 HELENA RIVIÈRE (m):
          </note>
          <u who="sylvia_lindgren_9fe69e" xml:id="i-f74b6649637a369e-1" n="6315ffab" prev="i-8ecb89dd77baca9d-1">
            <seg n="2c1f088b">
              Fru talman! Sylvia Lindgren hänvisar till de mängder av inlägg
              som finns i tidningarna. Jag hänvisar i stället, lite ofullständigt,
              till Försäkringskassan som säger att de beviljar i storleksordningen
              97 procent av alla sjukfall. De som inte får sina pengar kan räknas
              i promille. Handläggarna som ju borde ha en viss kunskap tror
              att bidragsbrott är mycket vanliga. 75 procent av handläggarna
              tror att omfattningen av bidragsbrott är stor.
            </seg>
            <seg n="f9243f21">
              FUT-delegationen som, precis som Cristina Husmark Pehrsson sade,
              tillsattes av Socialdemokraterna, närmare bestämt av Pär Nuder,
              har när de har undersökt allmänhetens synpunkter konstaterat att
              allmänheten inte tycker att straffen är särskilt hårda. Man blir
              inte upptäckt. Kontrollen är inte effektiv. Missbruk av trygghetssystemen
              ses som en skatteåterbäring. Om folk omkring en bidragsfuskar
              gör man det själv. 90 procent tror att bidragsbrotten kan minska
              om allmänheten får information om hur bidragsbrotten påverkar
              välfärden.
            </seg>
          </u>
          <note type="speaker" n="028bb2cc">
            Anf. 7 MONICA GREEN (s):
          </note>
          <u who="monica_green_0b84cd" xml:id="i-c1a9f50debb262b3-0" n="ff62aefa">
            <seg n="2edde5b8">
              Fru talman! Tack så mycket för möjligheten att vara med i debatten!
            </seg>
            <seg n="b7c54362">
              Jag blir upprörd när Cristina Husmark Pehrsson och andra försöker
              ge sken av att det är den borgerliga regeringen som försöker rädda
              de sjukskrivna när det egentligen är tvärtom. Ni har ju försvårat
              för den enskilde. Ni minskar den enskildes rättigheter, och ni
              lägger skulden på den enskilde mycket mer samtidigt som ni sänker
              kraven på arbetsgivarna att se till att den enskilde kan komma
              tillbaka.
            </seg>
            <seg n="5b37ad65">
              Ni fokuserar på det ni kallar för bidragsfusket, fast det är
              en sådan liten del jämfört med skattefusket. Precis som Sylvia
              Lindgren tidigare sade är det enligt Skatteverket 133 miljarder
              om året som man kommer undan med. Om man jämför detta med den
              mycket lilla summa som beror på att människor har gjort fel i
              sin egen sjukanmälan ser man att regeringen i stort sett sväljer
              kameler när det gäller detta medan de silar på ett helt annat
              sätt när det gäller skattefusk. Det tycker jag är ett tydligt
              bevis på vad den borgerliga regeringen vill. Man menar hela tiden
              att den enskilde har valt att stanna hemma och vara sjuk.
            </seg>
            <seg n="846ab693">
              Vi menar inte att det är så. Man väljer inte att drabbas av en
              sjukdom. Man väljer inte att bli försliten hos en arbetsgivare
              och få yrkesskador när man har jobbat lång tid i vården, som lokalvårdare
              eller på något annat sätt. Det är inte den enskildes val att bli
              utsliten, utan det är något man tyvärr drabbas av.
            </seg>
            <seg n="be2e1a61">
              Vi måste självfallet på alla sätt hjälpas åt att få dem tillbaka
              till arbetet och det jobb de ska klara av, men vi måste också
              se till att de kommer tillbaka till det goda arbetet. Arbetsgivare
              som sliter ut arbetstagare får inte komma undan. Det är inte den
              enskildes fel att han eller hon blir sjuk. Skyll inte på de sjuka!
              Påstå inte att de försöker komma undan hela tiden! De gör sitt
              bästa.
            </seg>
            <seg n="63e56e5a">
              Självfallet ska vi inte acceptera dem som fuskar. Det är precis
              som Cristina Husmark Pehrsson sade tidigare vi socialdemokrater
              tog tag i detta. Vi ska inte acceptera fusk. De som fuskar ska
              inte ha någonting, men det är fel att kollektivt bestraffa alla.
              Det är så ni gör, och det är fel väg att gå.
            </seg>
          </u>
          <note type="speaker" n="062aae8f">
            Anf. 8 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_minister_2006" xml:id="i-2c967a12c47f5314-2" n="635a9db9">
            <seg n="3a927fc9">
              Fru talman! Jag fick inte svar från Sylvia Lindgren om vi inte
              med alla medel ska försöka minska de felaktiga utbetalningarna.
              Jag fick heller inget svar på om Sylvia Lindgren tycker att dagens
              regelverk är bra eller dåligt. Jag fick inget svar på om Sylvia
              Lindgren tycker att etapp 5, som innebär att man ska prövas mot
              hela den i Sverige normalt förekommande arbetsmarknaden och att
              man då inte tittar lokalt och regionalt, som finns i de sju stegen
              på Försäkringskassan i dag och kan inträffa redan efter tre veckor,
              är bra. Vi ger fri och skyddad tid ända till sex månader. Det
              måste, tycker jag, vara bättre.
            </seg>
            <seg n="d4acd407">
              Vi prövar arbetsförmågan. Det har inte förekommit innan. Det
              tycker jag är bra vad tycker Sylvia Lindgren? Vad säger Sylvia
              Lindgren om att alliansregeringen ger över 550 miljoner kronor
              mer till Försäkringskassan än vad som presenterades i er budget
              2006? Vad tycker Sylvia Lindgren om att vi ger 3,4 miljarder kronor
              mer till satsning på företagshälsovård och rehabilitering i stället
              för de 90 miljoner som Sylvia Lindgren och Socialdemokraterna
              avsatte i budgeten för 2006?
            </seg>
            <seg n="dc5d53ad">
              I en viktig sak kan vi vara helt överens. Tillgängligheten, bemötandet
              och trovärdigheten på Försäkringskassan är otroligt viktiga för
              de personer som kommer dit och ska ha stöd och hjälp. Det är också
              väldigt viktigt att det stödet och den hjälpen också kommer personalen
              till del, för det är först i mötet mellan en person som känner
              sig få ett gott bemötande och personal som känner arbetsglädje
              och en trovärdighet till den förändring som Försäkringskassan
              nu går igenom som det kan bli ett väldigt bra bemötande. Där är
              vi helt överens.
            </seg>
            <seg n="f5e6c2c4">
              Försäkringskassan har själva bett om att få stöd och riktlinjer.
              Man vet inte riktigt hur man ska bedöma arbetsförmågan. Man vet
              inte riktigt hur man ska bedöma sjukdomar. Försäkringskassan har
              i flera år bett att få detta stöd och hjälp med detta.
            </seg>
            <seg n="806bb7c0">
              Vad denna regering gör och vad vi säger om rehabiliteringskedjan
              är: Vi vill i början ge massiva insatser och en rehabiliteringsgaranti
              som satsas på lätt psykisk ohälsa och smärtor i rörelseapparaten.
              Vi satsar på företagshälsovård tillsammans med arbetsmarknadens
              parter. I stället för de sju stegen där steg 5 kan komma redan
              vid tredje veckan skapar vi tre steg med tydliga tidsgränser.
              Det ska liksom lysa en liten lampa på handläggarens datorskärm
              när det har gått tre månader, sex månader eller tolv månader så
              att man inte ska bli bortglömd. Den väntan är ett långt, djupt,
              svart hål, säger utredningen.
            </seg>
            <seg n="4f04a25e">
              Detta vill vi motverka.
            </seg>
            <seg n="4d1dd5f1">
              Vi tar bort den obligatoriska prövningen för ett års förtidspension.
              Väldigt många har fått förtidspension som inte hade behövt det.
              80 procent av dem som har fått förtidspension har inte ens prövats
              mot sitt eget arbete, säger Riksrevisionen. Efter ett år har man
              helt plötsligt blivit förtidspensionerad. Man har i 80 procent
              av fallen inte prövats mot den egna arbetsmarknaden.
            </seg>
            <seg n="5088852b">
              Vad händer vid förtidspensionering? Man får 64 procent i ersättning.
              Man får ingen arbetsmarknadspolitisk åtgärd, ingen arbetslivsinriktad
              rehabilitering, och det är ett sakligt skäl för uppsägning. Det
              tycker jag är fel, och det är det som denna regering vill förändra.
            </seg>
          </u>
          <note type="speaker" n="8a9b4e29">
            Anf. 9 SYLVIA LINDGREN (s):
          </note>
          <u who="sylvia_lindgren_9fe69e" xml:id="i-adcaa0ef0298865e-0" n="6315ffab">
            <seg n="a52bb537">
              Fru talman! Det är intressant att det kommer en sådan kanonad
              av frågor till mig. Jag är interpellant och i opposition. Min
              fråga var: Vilka åtgärder avser ministern att vidta för att återställa
              allmänhetens förtroende för regeringens och samhällets behandling
              av sjuka?
            </seg>
            <seg n="dfaa0e46">
              Det är just förtroendefrågan som är oerhört viktig för mig. Det
              är ingen tvekan om att det är ett dåligt förtroende i dag gentemot
              Försäkringskassan, och jag tycker inte att det är Försäkringskassans
              fel. Man skjuter på fel instans i det sammanhanget.
            </seg>
            <seg n="2e9ad605">
              Sjukpenningen sänks nu kraftigt men successivt. Försäkringskassans
              medel för köp av aktiva rehabiliteringstjänster har kraftigt reducerats.
              Arbetsgivarnas ansvar för rehabiliteringsutredningen har tagits
              bort. Det kan man väl inte neka till?
            </seg>
            <seg n="28d3357d">
              Stödet till individen utarmas, och den enskilde pressas med lägre
              ersättning. Allt fler nekas sjukpenning. Samtidigt kan vi konstatera
              att antalet tvister i sjukpenningsfall som Försäkringskassan förlorar
              i länsrätten har mer än fyrdubblats under de senaste åren. Det
              är en oroande utveckling. Dels finns det säkert ett mörkertal
              då långt ifrån alla tar sig för att överklaga beslut hos länsrätten,
              dels har trovärdigheten för Försäkringskassan naggats ordentligt
              i kanten och dels är det helt orimligt att sjuka ska bli offer
              för ett missriktat försök av myndighetsutövning för att sätta
              dit fuskare.
            </seg>
            <seg n="bcbcac97">
              Det har funnits brister i både ersättningssystem och skyddsnät
              även tidigare. Men det går inte att blunda för att på väldigt
              kort tid har revorna blivit så mycket större och hanteringen och
              bedömningarna så mycket brutalare. Det är regeringen och inte
              Försäkringskassan som är ansvarig för den politik som slår hårt
              mot redan utsatta personer. Eller är det så att regeringen anser
              att Försäkringskassan tolkar regeringens direktiv annorlunda än
              regeringen har avsett? I så fall är det regeringens skyldighet
              att åtgärda det.
            </seg>
          </u>
          <note type="speaker" n="d94d36d9">
            Anf. 10 MONICA GREEN (s):
          </note>
          <u who="monica_green_0b84cd" xml:id="i-c1a9f50debb262b3-1" n="ff62aefa">
            <seg n="fe5d0b1c">
              Fru talman! Jag instämmer med Sylvia Lindgren. Hennes kritik
              är helt och fullt berättigad. Regeringen talar fint om rehabilitering,
              men av aktiva insatser ser vi ingenting. I stället sänks sjukpenningen
              kraftigt och successivt. Alltså är det den enskilda individen
              som ska straffas, inte vi tillsammans som ska hjälpa den människan
              tillbaka.
            </seg>
            <seg n="b1d82d0b">
              Försäkringskassans medel för köp av aktiva rehabiliteringsinsatser
              har reducerats kraftigt, och arbetsgivarens rehabiliteringsansvar
              har tagits bort. Kan det vara tydligare att det är den enskilda
              individen, som under lång tid har gjort allt för att ställa upp
              för sin arbetsgivare och kanske har blivit utsliten, som ska straffas
              nu. Det är så den borgerliga regeringen jobbar. Sätt åt de små
              människorna! Satsa på stora skattesänkningar, och sänk ersättningarna
              för dem som har det sämst!
            </seg>
          </u>
          <note type="speaker" n="042ce521">
            Anf. 11 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_minister_2006" xml:id="i-2c967a12c47f5314-3" n="635a9db9">
            <seg n="27505acc">
              Fru talman! Återigen ber jag Sylvia Lindgren och Socialdemokraterna
              att läsa den egna utredningen. När det gäller sjukpenning står
              det på s. 83 att sjukpenningen 2003, under det socialdemokratiska
              regeringsansvaret, var 77,6 procent det första året, med alliansregeringen
              är den 80 procent. Jag ville bara göra detta klart. Det går bra
              att läsa i den egna utredningen. Jag har protokollet här.
            </seg>
            <seg n="f579cf2d">
              Vi ser ingenting av rehabiliteringen, säger Monica Green. Nej,
              jag håller med om det. Det är först den 1 juli som regeringen
              kommer att tillsätta 3,4 miljarder kronor för att satsa kraftfullt
              på rehabilitering. Det är det vi har lagt märke till. Vi har inte
              sett någon rehabilitering. Det är därför vi avsätter pengar till
              detta.
            </seg>
            <seg n="f784adcd">
              Till Sylvia Lindgren vill jag säga att Försäkringskassan är en
              egen myndighet, med en styrelse med fullt eget ansvar. Jag tror
              att Sylvia Lindgren och jag är överens om detta. Vi kan styra
              med regleringsbrev och uppdrag, men när det gäller myndighetsutövning
              är man en egen myndighet. Det tror jag att både Sylvia Lindgren
              och jag har röstat för i denna kammare. Ändrar sig Socialdemokraterna
              på den punkten vore det bra att få höra det.
            </seg>
            <seg n="dadb7333">
              Min absoluta övertygelse är att vi ska ge människor hjälp och
              stöd i tid och inte glömma bort dem. Det är så det ser ut i dag.
              Man får inte rehabilitering. Man får inte förebyggande insatser.
              Man får inte stöd och hjälp.
            </seg>
            <seg n="b7c164a5">
              Jag kan bara säga återigen vad som står avslutningsvis i utredningen:
              Vad det i praktiken handlar om är att ersätta det hyckleri som
              i dag råder med en klar och tydlig ordning. Ingen, säger utredningen,
              av dagens många regler har lyckats hindra att hundratusentals
              människor har tillåtits att lämna arbetslivet för gott.
            </seg>
          </u>
          <note n="60861efe">
            Överläggningen var härmed avslutad.
          </note>
          <note n="c56a4ab6">
            6 § Svar på interpellation 2007/08:524 om ett barnrättsperspektiv
            i utrikespolitiken
          </note>
          <note type="speaker" n="0337b683">
            Anf. 12 Statsrådet GUNILLA CARLSSON (m):
          </note>
          <u who="gunilla_carlsson_minister_2006" xml:id="i-c695d495a688531a-0" n="b6261a21">
            <seg n="0b7d649c">
              Fru talman! Monica Green har frågat utrikesministern om han har
              för avsikt att lyfta fram barnrättsperspektivet tydligare i utrikespolitiken.
              Vidare frågar hon om utrikesministern har för avsikt att genomföra
              utbildning om FN:s barnkonvention och om han verkar för att fler
              länder ska anta denna konvention. Arbetet inom regeringen är så
              fördelat att det är jag som ska svara på interpellationen.
            </seg>
            <seg n="a9f59b3f">
              Jag vill börja med att tacka Monica Green för hennes engagemang
              i dessa viktiga frågor.
            </seg>
            <seg n="448c2b38">
              Respekten för de mänskliga rättigheterna är mycket högt prioriterad
              i alla delar av utrikespolitiken, inklusive i utvecklingssamarbetet,
              dels som ett mål och grundläggande värde i sig, dels som ett medel
              för att uppnå en hållbar och rättvis global utveckling. Alla människor,
              inklusive barn, omfattas av universella och odelbara mänskliga
              rättigheter. På grund av bland annat sin ålder och beroendeställning
              gentemot vuxna har barn särskilda skyddsbehov och är egna rättighetsbärare.
              Barnrättsperspektivet är centralt i utvecklingssamarbetet, och
              arbetet utgår från barnkonventionens fyra grundläggande principer:
              barnets bästa, icke-diskriminering, barns rätt till liv och utveckling
              samt barns deltagande och rätt att komma till tals.
            </seg>
            <seg n="b7f2acdf">
              I länder med vilka Sverige har ett utvecklingssamarbete utgör
              barn mer än hälften av befolkningen. I en del länder med pågående
              väpnade konflikter är upp till 70 procent av de stridande styrkorna
              barn i barnkonventionens mening. Barn och ungdomar är därför en
              viktig målgrupp i det svenska utvecklingssamarbetet. Barn står
              i centrum för regeringens arbete med att bekämpa fattigdom, skydda
              och främja respekt för de mänskliga rättigheterna och en rättvis
              och demokratisk samhällsutveckling. I Politiken för global utveckling
              , PGU, är målet att bidra till en rättvis och hållbar global utveckling.
              PGU utgör basen för vår strävan för att de så kallade millenniemålen
              ska uppnås.
            </seg>
            <seg n="2efdabe6">
              Jag kan försäkra Monica Green att regeringen är mycket tydlig
              med att lyfta fram barnperspektivet och barns rättigheter i utrikespolitiken,
              inklusive i det internationella utvecklingssamarbetet. Regeringens
              strävan synliggörs bland annat i de uppdrag som regeringen ger
              till Sida, att ta fram samarbetsstrategier för utvecklingssamarbetet.
              Utgångspunkten är dels regeringens skrivelser Ett barnrättsperspektiv
              i internationellt utvecklingssamarbete , Mänskliga rättigheter
              i svensk utrikespolitik samt propositionen och utrikesutskottets
              betänkande Politiken för global utveckling , dels andra nationella
              styrdokument, internationella överenskommelser och åtaganden,
              främst barnkonventionen och dess två fakultativa protokoll. Särskilt
              viktiga i detta sammanhang är FN:s deklarationer och andra policybeslut,
              FN:s säkerhetsråds resolution 1612 om barn i väpnade konflikter
              och FN:s studie om våld mot barn från hösten 2006.
            </seg>
            <seg n="d8147355">
              Ett helhetssynsätt krävs eftersom barnfrågor och barnrättsperspektivet
              genomgående är centrala dimensioner i vår verksamhet. Dessa frågor
              handläggs inom flera departement i Regeringskansliet och på flera
              olika enheter inom UD.
            </seg>
            <seg n="b7b3049a">
              Jag håller inte med Monica Green om att det saknas styrinstrument
              som tydliggör det resultat som utvecklingssamarbetet bör inriktas
              på för att tillgodose barnets rättigheter. Sidas arbete styrs
              bland annat av myndighetens riktlinjer Barnets rättigheter i svenskt
              utvecklingssamarbete . I Sidas återrapportering för 2007 framgår
              att betydande framsteg gjorts sedan rapporten från 2005 offentliggjordes.
              Det gäller bland annat regeringens bidrag till ökad kunskap om
              barnrättsperspektivet bland utresande personal och på utlandsmyndigheterna.
            </seg>
            <seg n="e88cd761">
              Barns rättigheter har ingått som en del av kunskaps- och kompetensutvecklingsinsatser
              kring rättighetsperspektivet för utresande UD- och Sidapersonal
              samt för nationella och lokalanställda programhandläggare. Dessutom
              har kompetensutvecklingsinsatser om barns rättigheter genomförts
              vid en rad olika tillfällen under 2007, riktade till Sveriges
              partner i utvecklingssamarbetet på nationell och regional nivå.
              Några exempel är barns villkor och barnmisshandel. Nu utreds möjligheten
              att inrätta en nationell barnombudsman i Moldavien, att hålla
              en serie seminarier i Zimbabwe om våld mot barn och seminarier
              i Tanzania om de mänskliga rättigheterna och barnrättsperspektivet
              samt dialoger i Laos och Vietnam om barn som är frihetsberövade.
            </seg>
            <seg n="7c13fd39">
              Sådana åtgärder och insatser genomförs vanligen tillsammans med
              nationella myndigheter och organisationer inklusive rättssektorn,
              andra givare samt multilaterala organisationer såsom Unicef.
            </seg>
            <seg n="7da5f799">
              När det gäller frågan om ifall regeringen verkar för att fler
              länder ska anta FN:s barnkonvention måste jag påpeka att det endast
              är två länder som inte ratificerat barnkonventionen. Vårt påverkansarbete
              inriktas på att i mellanstatliga förhandlingar, exempelvis i EU
              och FN, uppmana konventionsstaterna att omsätta sina åtaganden
              i nationell lagstiftning och praxis, att staterna följer barnrättskommitténs
              rekommendationer samt att man ratificerar barnkonventionens två
              tilläggsprotokoll.
            </seg>
            <seg n="d1a01f5d">
              Ett aktuellt exempel på sådant arbete är de pågående förhandlingarna
              inom EU:s råd för allmänna biståndsfrågor om ett meddelande, och
              styrande rådslutsatser om barn i EU:s externa relationer med fokus
              på utvecklings- och humanitära dimensioner. Svenska prioriteringar
              har fått stort genomslag i dessa förhandlingar.
            </seg>
            <seg n="d6aad68e">
              Fru talman! Jag kan försäkra Monica Green om att regeringen fortsatt
              prioriterar främjandet av barns villkor och barnrättsperspektivet.
              Under 2008 har Sverige ordförandeskapet i FN:s barnfond Unicef.
              Det tema vi genomgående lyfter fram är barns rättigheter. En sådan
              kraftansträngning görs i år på området barns rätt till skydd från
              våld och andra övergrepp.
            </seg>
          </u>
          <note type="speaker" n="8edc1359">
            Anf. 13 MONICA GREEN (s):
          </note>
          <u who="monica_green_0b84cd" xml:id="i-c1a9f50debb262b3-2" n="ff62aefa">
            <seg n="ecf5ce59">
              Fru talman! Tack, Gunilla Carlsson, för engagemanget! Min första
              fråga är förstås varför barn i utrikespolitiken har blivit en
              biståndsfråga. Är det en bisak för Carl Bildt? Vill han inte jobba
              med barnfrågor? Jag ställde frågorna till utrikesministern, men
              det är biståndsministern som svarar. Min första fråga är naturligtvis:
              Gör regeringen bedömningen att barn inte är någonting som utrikesministrar
              behöver befatta sig med? Är det bara en biståndsfråga?
            </seg>
            <seg n="f168855c">
              Jag delar inte den uppfattningen. Jag tycker att barn i allra
              högsta grad är en utrikesfråga som bör sättas centralt. Jag tycker
              också att Carl Bildt i alla sammanhang borde ta upp frågan om
              barns rättigheter i alla de länder som han besöker. Vi har ju
              hört talas om att han besöker många länder.
            </seg>
            <seg n="7d2a1002">
              Jag delar inte heller uppfattningen att detta bara skulle handla
              om bistånd och att andra inte ska ta upp frågan. Statsministern
              borde till exempel göra det i veckan när han åker till Kina.
            </seg>
            <seg n="0bdbeaf1">
              Gunilla Carlsson säger att det är två länder som inte har anslutit
              sig till FN:s barnkonvention. Det känner vi till; det är USA och
              Somalia. Men i veckan ska statsministern åka till Kina. Alltså
              borde statsministern fråga Kinas ledare på vilket sätt FN:s barnkonvention
              efterföljs i Kina. Har alla barn möjlighet att gå i skolan? Har
              alla barn möjlighet att äta sig mätta? Ges flickor samma chanser
              som pojkar i Kina?
            </seg>
            <seg n="005d87b6">
              Detta är två exempel Carl Bildt borde ta upp frågan mycket mer,
              och även statsministern borde lyfta upp barnperspektivet i alla
              de utrikeskontakter som han har.
            </seg>
            <seg n="9bb3940e">
              Jag går nu över till svaret som Gunilla Carlsson har gett. Jag
              tackar för det. Det är ett gediget svar med en genomgång av det
              som Gunilla Carlsson jobbar med. Vad tänker regeringen göra mer
              för att de två länder USA och Somalia som inte har skrivit på
              FN:s barnkonvention ska skriva på? Och vad tänker regeringen göra
              mer när det gäller de länder som har skrivit på men som inte efterföljer
              barnkonventionen? Där behöver det göras mer.
            </seg>
            <seg n="49d8c26d">
              Alla barn måste få chansen att äta sig mätta, gå i skolan och
              skyddas från olika former av psykiska eller fysiska övergrepp.
              Alla barn borde få möjlighet att gå i skolan, och inte behöva
              arbeta. Vi borde göra mer för de 250 miljoner barn som arbetar
              trots att de borde få gå i skolan. Vi borde ställa upp för de
              utsatta barnen.
            </seg>
            <seg n="da3a4078">
              Vi får inte blunda för de övergrepp som sker på barn varje dag
              sexuella övergrepp, fysiskt våld och annat. Det är miljontals
              barn som lever i en sådan typ av misär i de länder som är i krig
              både inbördeskrig och andra typer av krig. Barnen får lida, och
              de utnyttjas som barnsoldater. Men det gäller också i länder där
              det råder stora skillnader och där barn får betala det högsta
              priset. Det är de som blir de mest utsatta i sådana länder.
            </seg>
            <seg n="669dde47">
              Här kan Sverige göra mer. Sverige borde gå i spetsen för att
              alla länder ska se till så att barnkonventionen efterföljs och
              ratificeras.
            </seg>
          </u>
          <note type="speaker" n="310c4c13">
            Anf. 14 SYLVIA LINDGREN (s):
          </note>
          <u who="sylvia_lindgren_9fe69e" xml:id="i-8ecb89dd77baca9d-2" n="6315ffab" next="i-f74b6649637a369e-2">
            <seg n="ea137b55">
              Fru talman! Barnens situation i världen känns ända in i hjärteroten.
              När vi ser hur barn utnyttjas, inte bara i krigsländer där man
              använder barn som barnsoldater och dylikt, utan också i andra
              sammanhang råder det ingen tvekan om att man reagerar tack och
              lov!
            </seg>
            <seg n="d25113b9">
              Finansutskottet och arbetsmarknadsutskottet var för inte så länge
              sedan på en utlandsresa. I en av landets största städer var det
              inte ovanligt att runt hundra barn kidnappades dagligen. Varför
              då? Jo, en del av barnen utnyttjades i prostitution och en del
              även i tiggeriverksamhet. Vi såg det med våra egna ögon. Vi kunde
              se hur barnen sprang efter oss och tiggde pengar. I slutändan
              stod någon vuxen där. Om barnen hade fått pengar gick de oavkortat
              till de vuxna i sammanhanget. Om man inte gav pengar kom det tårar
              i ögonen på barnen för att de kände att de inte kunde utföra det
              som de hade blivit kidnappade för. Som vuxen kände man att hur
              man än gör så gör man fel.
            </seg>
            <seg n="b279b7dd">
              Det är klart att det här kändes; det kändes oerhört mycket. Jag
              med flera blev väldigt berörda. Detta finns över hela världen,
              som framgår av både Monica Greens interpellation och delvis i
              svaret från Gunilla Carlsson.
            </seg>
            <seg n="4259537d">
              Barnens situation i världen är en fråga för oss i alla lägen.
              Också jag vädjar till Gunilla Carlsson att påverka statsministern
              och framföra vikten av att frågorna tas upp när det gäller medmänskliga
              rättigheter, barnens situation och barnkonventionen vid den förestående
              resan till Kina. Ställ upp för de utsatta barnen! De utnyttjas
              i sin misär i olika situationer över hela världen. Känslorna kommer
              upp på ytan. Låt känslorna också se till att detta blir verklighet
              i ett agerande!
            </seg>
          </u>
          <note n="a2542e20">
            Anf. 15 GUNNAR ANDRÉN (fp):
          </note>
          <u who="sylvia_lindgren_9fe69e" xml:id="i-f74b6649637a369e-2" n="6315ffab" prev="i-8ecb89dd77baca9d-2">
            <seg n="5579a65f">
              Fru talman! Jag vill börja med att tacka Monica Green för att
              hon har ställt interpellationen. Detta är en annan sorts fråga
              än de anslagsfrågor vi många gånger diskuterar. Det är en mycket
              viktigare fråga, nämligen hur barnen har det i vår värld. Jag
              tackar också statsrådet för ett väl genomarbetat svar.
            </seg>
            <seg n="fb9d46f6">
              Jag tror att vi som har haft förmånen att åka till andra länder
              ofta har mötts av den misär som många barn lever i och som man
              inte möter i vårt eget land. Det berör oss mycket, som Sylvia
              Lindgren sade så tydligt här.
            </seg>
            <seg n="14fc0d3e">
              Det är alldeles uppenbart att barn utnyttjas till exempel vid
              olika krigshändelser. Vi har sett i Vietnam, i Gaza och på väldigt
              många olika håll att man från olika krigiska ledningars sida inte
              värderar barnen så högt som man borde göra. Det är uppenbart att
              det är så.
            </seg>
            <seg n="db85fe07">
              Vi har våra olika erfarenheter. Jag var själv, fru talman, i
              Moçambique 1987, och jag minns fortfarande dessa svältande barn
              med stora magar. Det gjorde ett ohyggligt intryck att se tiotusentals
              barn som inte hade mat för dagen. Det kommer man inte över i en
              handvändning.
            </seg>
            <seg n="4875ac8f">
              Jag var nyligen, inte på en utskottsresa utan privat, i Etiopiens
              huvudstad Addis Abeba och på en del andra ställen. Där möts man
              av en annan sorts misär. Det är inte så att små barn svälter på
              samma sätt, men det är alldeles uppenbart att de inte tas om hand.
              Det finns för många barn som är gatubarn. Så är det säkert på
              otroligt många ställen i världen.
            </seg>
            <seg n="62731752">
              Det internationella samfundet måste se till att göra olika saker
              för att ta hand om dessa barn så att de också kan se någon form
              av framtid.
            </seg>
            <seg n="c03824fe">
              Monica Green påpekar att det är viktigt att vi fortsätter att
              prioritera. Jag har uppfattat att det egentligen inte finns något
              brytning mellan oss i fråga om hur vi agerar, och det görs förstärkningar
              på det här området av den nuvarande regeringen.
            </seg>
            <seg n="f9abe11e">
              Jag tycker också, fru talman, att det är en viktig sak att se
              till att den här typen av frågor om barn, nämligen hur Sverige
              agerar genom olika internationella organisationer, inte blir partiskiljande
              frågor. Jag tror att det ligger ett värde i det. Det finns ett
              antal frågor där det ligger ett värde i att se att vi i första
              hand kan agera som svenskar och ibland som européer för att få
              kraft bakom orden.
            </seg>
            <seg n="743b8fba">
              Om det är någonting som Sverige har trovärdighet i är det att
              bidra till olika internationella insatser, framför allt genom
              olika FN-organ, för att förbättra för många barn och andra nödlidande.
              Jag tycker att vi ska vara överens om det.
            </seg>
            <seg n="a7cd6dff">
              Jag är glad att svenska prioriteringar i det här avseendet kan
              få genomslag i olika former av förhandlingar, för jag tror att
              det finns en hel del andra länder som skulle behöva lära lite
              mer av hur vi ser på barnens värde.
            </seg>
          </u>
          <note type="speaker" n="5be54657">
            Anf. 16 Statsrådet GUNILLA CARLSSON (m):
          </note>
          <u who="gunilla_carlsson_minister_2006" xml:id="i-c695d495a688531a-1" n="b6261a21">
            <seg n="add573b6">
              Fru talman! Tack till interpellanten och övriga för att vi nu
              får en väldigt viktig och, hoppas jag, samlande diskussion om
              Sveriges ansvar för ett barnrättsperspektiv i globalt samarbete!
            </seg>
            <seg n="f51d03fb">
              Det jag hoppas att vi ska kunna lyckas med den här mandatperioden
              är naturligtvis att skapa medvetenhet om orättvisorna i världen
              och hur fattigdom, våld och konflikter framför allt drabbar dem
              som är mest sårbara, nämligen barnen. Barnen är många gånger i
              störst behov av skydd och kan vara helt rättslösa, och det gör
              att vi omedelbart kan få väldigt slående bilder.
            </seg>
            <seg n="1edd6e92">
              Jag skulle önska att vi med detta engagemang inte bara ser barn
              som offer utan också räknar dem som en kraft som tillerkänns rättigheter
              men därmed också en framtid. Jag säger detta därför att vi alla
              har dessa erfarenheter.
            </seg>
            <seg n="76a24f42">
              Jag var i Demokratiska republiken Kongo i januari, och jag träffade
              då tonårsmammor som varit sexslavar bland krigförande och fött
              barn. De talade om dessa barn med en sådan kärlek och en sådan
              framtidstro att man får en enorm ödmjukhet i sitt eget föräldraskap.
            </seg>
            <seg n="1129a3cf">
              Dessa unga flickor, som nästan är barn själva, besitter en makalös
              kraft. De ville inte att jag skulle gråta tillsammans med dem
              över deras fruktansvärda berättelser om övergreppen mot dem, men
              de ville veta: Vad kan ni göra för mig? Vad kan ni göra för att
              de som är skyldiga straffas? Vad kan ni göra för att det ska bli
              stopp på detta så att fler inte drabbas? Vad kan ni göra för att
              det ska bli en framtid för mitt barn?
            </seg>
            <seg n="2befdc28">
              Nästan exakt samma frågor ställde de barnsoldater som Sverige
              genom Unicef stöttar för att rehabilitera i viktiga postkonfliktsituationer.
              Regeringen lägger nu ökat fokus på att vara duktigare just på
              att se postkonfliktsituationer och barns utsatthet. Barnsoldaterna
              står inte där och skriker efter hämnd, utan de är oändligt tacksamma
              för att ha blivit sedda och ha fått hjälp. Men de säger också
              så klokt: I ett samhälle som präglats av brist på institutioner
              och rättsstat kommer det att vara väldigt svårt för oss att hitta
              ett jobb. Hur kan jag få en framtid? Hur kan jag få ett jobb?
              Jag vill bidra. Jag vill själv bli domare eller journalist för
              att kunna berätta. De ställer frågor till oss om hur den globala
              utvecklingen ska ta fart.
            </seg>
            <seg n="ccd28086">
              Därför blir det väldigt viktigt att fundera på vilket ansvar
              vi har när vi formulerar vår politik. Vi måste många gånger ha
              ett barnperspektiv och kanske framför allt också titta på unga
              vuxna, för att förmedla kraften och inte bara se barn som offer.
            </seg>
            <seg n="1cb4a077">
              Det hänger ihop just med det som interpellanten tar upp, nämligen
              rättighetsperspektivet. Det är därför som vi i utvecklingssamarbetet
              nu mycket tydligare fokuserar på mänskliga rättigheter och demokrati
              för att bygga fungerande rättsstater som hävdar individers rättigheter.
              Det är bara så vi kan komma till rätta med att vuxna begår övergrepp,
              ibland för ekonomisk vinning, mot barn även i sin närhet. Vi fokuserar
              på kvinnor i utvecklingssamarbetet, för vi tror att det är det
              bästa sättet att nå barnen. Vi fokuserar på klimat- och miljöförändringar,
              som om vi inte gör någonting åt dem kommer att drabba de svagaste
              värst.
            </seg>
            <seg n="176f784c">
              Här har Sverige en enorm trovärdighet, och det är därför som
              jag har fått ansvaret att svara på den här interpellationen. Vi
              tror att det är väldigt viktigt att använda den kraft som ligger
              i utvecklingssamarbetet. Det finns förväntningar på Sverige.
            </seg>
            <seg n="f449583c">
              Det är inte så att statsministern eller utrikesministern inte
              vill tala om de här frågorna. Det som präglar den här regeringen
              är att samtliga regeringsledamöter talar om dem. När Eskil Erlandsson
              talar om livsmedelssäkerhet, tillgången på mat och problemet med
              svält i världen talar han utifrån ett barnperspektiv.
            </seg>
            <seg n="4a6c56d6">
              Jag ska så småningom också återkomma till svaren vad gäller situationen
              i Kina, barnens rättigheter och ytterligare om de frågor som har
              ställts.
            </seg>
          </u>
          <note type="speaker" n="03718396">
            Anf. 17 MONICA GREEN (s):
          </note>
          <u who="monica_green_0b84cd" xml:id="i-c1a9f50debb262b3-3" n="ff62aefa">
            <seg n="adb3c1e4">
              Fru talman! Tack även för detta inlägg.
            </seg>
            <seg n="cb6c5831">
              Om alla i regeringen nu talar om barn och barns rättigheter är
              det förvånande att Carl Bildt inte vill svara på mina frågor,
              om han har samma engagemang.
            </seg>
            <seg n="9b73a925">
              Ja, Sverige har ett anseende i de här frågorna. Jag håller med
              om det. Jag hoppas verkligen att det ska fortsätta.
            </seg>
            <seg n="b70b6f46">
              En av dem som gjorde att Sverige har ett gott anseende när det
              gäller att se till att barnsoldater får en annan möjlighet var
              Anna Lindh. När hon var utrikesminister hon var inte biståndsminister
              såg hon till att Sverige i flera länder i Afrika var med och bidrog
              till de skolor som inrättades för dem som varit barnsoldater.
              Hon beskrev målande på vilket sätt hon träffade de här barnen
              och att de berättade för henne hur de drogs med i detta, att de
              blev en del av våldet därför att de blev någon när de fick en
              kalasjnikov i famnen, att de då plötsligt blev accepterade. Det
              var väldigt hårt att få veta det, beskrev Anna Lindh. När hon
              sedan beskrev det för oss fick vi också en målande bild av hur
              otäcka upplevelser dessa barn fått vara med om.
            </seg>
            <seg n="e3ddd946">
              Sverige måste fortsätta enträget med att lyfta upp barnrättsperspektivet
              i utrikespolitiken och på alla områden där vi har möjlighet att
              påverka andra länder. Och vi måste naturligtvis se till att klyftorna
              inte ökar här i vårt eget land.
            </seg>
            <seg n="2d345cf4">
              Tidigare hörde vi ett inlägg om hur viktigt det är att vi är
              överens. Jag kan kommentera det faktum att finansutskottet senare
              i denna vecka kommer att ha en debatt i kammaren om EU:s långtidsbudget.
              Vi är i finansutskottet överens om att vi vill lyfta upp barnperspektivet
              inom EU. Det finns många länder inom EU, inte minst de nya medlemsländerna,
              som har väldigt många gatubarn, barn som utsätts för sexuella
              övergrepp och trafficking, eller sexslaveri om vi ska kalla saker
              vid deras rätta namn, och barn som utnyttjas på annat sätt. Även
              inom EU måste vi alltså jobba.
            </seg>
            <seg n="3acf8dbd">
              Jag återkommer till Carl Bildt och Fredrik Reinfeldt: Vad gör
              de på sina resor? Vad tänker Fredrik Reinfeldt ta upp om barnperspektivet
              med Kinas regering och ledare när han nu åker dit?
            </seg>
            <seg n="5476a9ae">
              Kommer han att ta upp frågan om flickor på barnhem och deras
              situation? Kommer han att ta upp möjligheten för barn att växa
              upp i Tibet och barns möjligheter att äta sig mätta varje dag,
              gå i skolan och kunna uttrycka sin åsikt? Kommer han att se till
              att också Kina jobbar med dessa frågor framgent?
            </seg>
            <seg n="f07353c3">
              Och vad gör Carl Bildt på alla sina resor över världen? Lyfter
              han fram barnperspektivet och verkar för att barn som utnyttjas
              sexuellt och barn som lever med olika handikapp också får en chans
              att inte marginaliseras i respektive länder och för att man ska
              hjälpa de barn som utnyttjas som sexslavar att komma ur det? Verkar
              han för att barn som har särskilda behov ska få den hjälp de behöver?
              På vilket sätt tar han upp de barn som har hiv/aids och verkar
              för att de ska få samma möjligheter som andra barn i de länder
              det handlar om?
            </seg>
          </u>
          <note type="speaker" n="b1823802">
            Anf. 18 SYLVIA LINDGREN (s):
          </note>
          <u who="sylvia_lindgren_9fe69e" xml:id="i-adcaa0ef0298865e-1" n="6315ffab">
            <seg n="eac901ac">
              Fru talman! Jag håller med i mycket av det Gunnar Andrén sade,
              men jag tycker att det är viktigt att man inte bara fortsätter
              prioritera vi måste prioritera barnens rättigheter över världen.
              Barn måste också ha rätt att vara barn.
            </seg>
            <seg n="3edfde5c">
              Jag förstod inte riktigt vad Gunilla Carlsson sade när hon försökte
              förklara varför inte utrikesministern ville svara på den här frågan.
              Hon sade samtidigt att frågan berör olika departement och olika
              ministrar. Eskil Erlandsson nämndes i det sammanhanget. Det tror
              jag också att den gör, och därmed angår den ju också Carl Bildt,
              och det var till Carl Bildt interpellationen var ställd. Men utrikesministern
              ville inte svara på den eller överlät det till Gunilla Carlsson.
            </seg>
            <seg n="adde80fb">
              Jag tror att det är viktigt att den här frågan genomsyrar alla
              departement, också på arbetsmarknadssidan. Jag talar om barnarbete.
              Det kan finnas varor även här i Sverige, till exempel mattor och
              dylikt, som är billiga och där det visar sig att de är billiga
              för att de är knutna av små händer. Då är mattan väldigt dyr.
              På alla områden behöver de här frågorna tas upp och beröras just
              för att belysa att barn måste ha rätt att vara barn var de än
              befinner sig i världen. Skola, lek och utbildning för en utveckling
              i harmoni och en framtid ska komma dem till del.
            </seg>
          </u>
          <note type="speaker" n="9e72f80d">
            Anf. 19 Statsrådet GUNILLA CARLSSON (m):
          </note>
          <u who="gunilla_carlsson_minister_2006" xml:id="i-c695d495a688531a-2" n="b6261a21">
            <seg n="0dd29971">
              Fru talman! Jag vet inte om mina meddebattörer här har noterat
              att jag har fått ansvaret för politiken för global utveckling
              och samordnar hela regeringens politik för de globala utmaningarna.
              Det berör inte bara biståndet, som är en del i arbetet med att
              få en rättvis och hållbar utveckling i världen.
            </seg>
            <seg n="6f454f88">
              Jag är ansvarig minister för bistånd. Det innebär att jag jobbar
              med utvecklingsländer. Det innebär också att jag jobbar mycket
              med demokrati och mänskliga rättigheter. I många av de länder
              där barn förtrycks som allra värst och där barnen är mest utsatta,
              handlar det inte om fullgoda demokratier med väl fungerande rättsstater.
              Jag är en av dem som har de bästa ingångarna i att föra den här
              kampen.
            </seg>
            <seg n="e07618a9">
              Jag var också den som fick ansvaret att presentera regeringens
              MR-skrivelse. Vi har en arbetsdelning i regeringen som innebär
              att ingen fråga nedvärderas för att den läggs på en kvinnlig biståndsminister.
            </seg>
            <seg n="2ad96bf9">
              Jag sitter på en mängd verktyg som gör att jag också har tagit
              mig an de här frågorna genom att tydligt definiera vilka krav
              vi ställer på fungerande utvecklingsprocesser. Där har vi kommit
              långt i tänkandet delvis, skulle jag säga, i Anna Lindhs anda.
              Men den här borgerliga majoritetsregeringen vågar driva saker
              och ting lite längre, inte minst vad gäller frågan om säkerhet
              och utveckling.
            </seg>
            <seg n="25da5899">
              Få andra ministrar har väl som Carl Bildt stått upp för freden?
              Det gäller vad krig får för konsekvenser, hur konflikter ska undanröjas,
              hur de drabbar barnen och vad vi kan göra. Jag har nu ansvar i
              ett återuppbyggnadsskede för att titta på hiv/aids-problematiken,
              där Carl Bildt som statsminister var en av föregångarna. Där vågar
              vi nu också i Anna Lindhs anda dra vidare med det som man aldrig
              jobbade med i den förra regeringen, nämligen att jobba mycket
              mer med hur utveckling och säkerhet hänger ihop. Vi har ett särskilt
              kategoriområde inom utvecklingspolitiken som handlar om postkonfliktländer
              för att just komma till rätta med mycket av det som ni tar upp:
              barn i konfliktsituationer, barnsoldater, säkerhetssektorreform,
              återintegrering i samhället. Allt detta är verktyg som biståndsministern
              förfogar över med en omfattande biståndsbudget och med väldigt
              goda kanaler och kontakter, både i utvecklingsländerna och för
              att ställa krav på multilaterala organisationer, till exempel
              på FN eller för att se till att Unaids nu gör rätta saker. Det
              gäller inte bara konfliktsituationer eller att få every child
              to school utan också att jobba mycket mer med att bereda barn
              och ungdomar på klimatförändringarna och skapa både förutsägbarhet
              för individer och fungerande institutioner.
            </seg>
            <seg n="6eaaba50">
              Om interpellantens enda invändning mot vårt svar är att det inte
              kom från utrikesministern hoppas jag att ni får något annat tillfälle
              för meningsutbyte. Låt mig bara få säga något också om statsministern
              och perspektivet på vad som händer i Kina.
            </seg>
            <seg n="971af597">
              I går utvecklade han i ett tv-program som heter Agenda vilket
              ansvar Kina självt har för sin egen utveckling. Det finns två
              Kina. Ett Kina växer så det knakar och har vad vi skulle kunna
              kalla västeuropeisk standard egentligen på allt utom mänskliga
              rättigheter och demokrati, men det finns också ett oerhört fattigt
              Kina, där väldigt mycket av övergreppen sker. Där riskerar barn
              att exploateras inte bara för slavarbete utan också för organdonationer,
              prostitution, tiggeri och annat. Vi måste få Kina att självt förstå
              detta, så att man tar ansvar för sin egen utveckling.
            </seg>
            <seg n="0dca5cb6">
              När vi då, som ett av få länder i Europa, har möjlighet att föra
              en MR-dialog med Kina är ett bra sätt att exemplifiera detta resonemang
              att tala utifrån vår framtid, det vill säga barnen.
            </seg>
          </u>
          <note type="speaker" n="9713c415">
            Anf. 20 MONICA GREEN (s):
          </note>
          <u who="monica_green_0b84cd" xml:id="i-c1a9f50debb262b3-4" n="ff62aefa">
            <seg n="51a55a39">
              Fru talman! Jag förringar verkligen inte Gunilla Carlssons engagemang.
              Jag uppskattar det. Men jag var mycket förvånad över att Carl
              Bildt inte ville svara på frågorna.
            </seg>
            <seg n="98845aab">
              Jag är glad över att Gunilla Carlsson har både ett stort ansvar
              och ett stort engagemang i detta. Om det känns rätt för Gunilla
              Carlsson att jobba i Anna Lindhs anda tycker jag att det är positivt.
            </seg>
            <seg n="49e4f033">
              När det gäller Kina delar jag uppfattningen att landet är delat.
              Precis som i Indien finns det en del som växer så det knakar,
              och det blir stora skillnader och enorma klyftor när några blir
              otroligt rika medan väldigt många lämnas bakom. Fattigdomen breder
              ut sig. Barn utnyttjas i de situationerna. Det är fruktansvärt.
            </seg>
            <seg n="cc35335c">
              Sylvia Lindgren beskrev här tidigare en resa, där finansutskottet
              och arbetsmarknadsutskottet åkte till Indien. Vi skulle se hur
              det växte så att det knakade, och vi möttes av den enorma fattigdomen.
              Det var den som slog oss och inte den stora tillväxten, även om
              den också finns.
            </seg>
            <seg n="b9dee46c">
              Barn får både sätta livet till och offra sig på olika sätt. Tyvärr
              är detta inte de enda länderna. USA är ett annat land där barn
              utnyttjas. På grund av sin fattigdom utnyttjas de sexuellt och
              som tjuvar där våldet breder ut sig. Vi måste stå upp för barns
              rättigheter i alla delar av världen och inte bara om det nu är
              så bara slåss för mänskliga rättigheter i Kina.
            </seg>
            <seg n="cede044f">
              Jag förutsätter att Fredrik Reinfeldt tar upp de här frågorna,
              men USA har ett stort ansvar när man påstår sig vara världspolis
              och vill styra i andra länder. De borde också få veta att de ska
              ta ansvar i sitt eget land för sina egna barn.
            </seg>
          </u>
          <note type="speaker" n="abf5aff6">
            Anf. 21 Statsrådet GUNILLA CARLSSON (m):
          </note>
          <u who="gunilla_carlsson_minister_2006" xml:id="i-7f029a61a4b5d723-0" n="b6261a21" next="i-166f07144da665cc-0">
            <seg n="0bc3fec0">
              Fru talman! Slutligen vill jag tacka inte minst interpellanten
              Monica Green för att hon tagit upp den här frågan. Det gav Gunnar
              Andrén en möjlighet att säga jag tror att vi i grund och botten
              är rätt så eniga om Sveriges ansvar i sådana här frågor att vi
              också får titta lite grann på utvecklingen i vårt eget land. Det
              gäller också den analys vi gör när det gäller hur vi får en rättvis
              och hållbar utveckling i världen. Det är så viktigt att stå upp
              för demokrati och mänskliga rättigheter för att få en uthållig
              fattigdomsbekämpning.
            </seg>
            <seg n="6d3edbfa">
              Ni beskriver klyftorna i Indien och Kina där den makroekonomiska
              tillväxten ser väldigt bra ut. Kanske inför man rent av ökade
              möjligheter till inflytande för medborgarna; i alla fall ser vi
              det i Indien. Men hur ser vi till att minoriteters rättigheter
              garanteras så att tillväxten kommer alla till del och så att vi
              får en jämn välståndsutveckling i hela landet?
            </seg>
            <seg n="6be9fb50">
              Om vi inte lyckas med det i utvecklingsländerna riskerar vi att
              skapa interna spänningar. Det kan bli väl så illa som konflikter
              mellan länder. Därför är det nu så viktigt att investera i demokrati
              och mänskliga rättigheter.
            </seg>
            <seg n="f1cea056">
              Vi står inför en tid då det kanske för första gången någonsin
              för oss som nu är aktiva i riksdag och regering tyvärr kommer
              att bli nödvändigt att konstatera att antalet demokratier i världen
              är i minskande i stället för i ökande efter den fantastiska framgång
              vi såg när muren föll och när det kommunistiska Sovjetunionen
              bröt samman. Det ställer väldiga krav just på att jobba med de
              grundläggande mänskliga fri- och rättigheterna. Det är i år 60
              år sedan FN:s deklaration om de mänskliga rättigheterna antogs.
              Lyckas vi inte genomföra detta kommer vi inte heller till rätta
              med att få ett bra perspektiv för de unga som i dag växer upp.
            </seg>
            <seg n="06d6a005">
              Det Monica Green tar upp vad gäller situationen i USA skulle
              också kunna överföras på Sverige. Även i vårt land vet vi att
              man har exploaterat flickor och pojkar för sexuella ändamål. Vi
              vet att vi någon gång, åtminstone under sommaren, riskerar att
              springa på barn som sitter och tigger. Vi vet också att barns
              rättigheter hela tiden måste värderas och vårdas i Sverige.
            </seg>
            <seg n="430e9e19">
              Därför tycker inte jag att vi ska peka finger, utan vi ska se
              till att Sverige fortsatt är ett föredöme, att vi gör de rätta
              sakerna i utrikespolitiken och att vi också inrikes ser till att
              värna barns rättigheter. Då har vi en trovärdighet när vi jobbar
              i våra utvecklingsländer och när vi håller fanan högt i vår utrikespolitik.
            </seg>
          </u>
          <note n="60861efe">
            Överläggningen var härmed avslutad.
          </note>
          <note n="2943acd1">
            7 § Anmälan om inkomna uppteckningar från EU-nämndssammanträden
          </note>
          <note n="3f87a5ac">
            Andre vice talmannen anmälde att uppteckningar från EU-nämndens
            sammanträden fredagen den 29 februari och fredagen den 7 mars
            inkommit.
          </note>
          <note n="f83fab53">
            8 § Anmälan om inkommen faktapromemoria om förslag från Europeiska
            kommissionen
          </note>
          <note n="11f4aa2f">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="gunilla_carlsson_minister_2006" xml:id="i-166f07144da665cc-0" n="b6261a21" prev="i-7f029a61a4b5d723-0">
            <seg n="9edc71ec">
              KOM(2007)593
            </seg>
          </u>
          <note n="144dd524">
            9 § Förnyad bordläggning
          </note>
          <note n="8c39bc1c">
            Föredrogs och bordlades åter
          </note>
          <note n="776caf60">
            10 § Bordläggning
          </note>
          <note n="145ca19c">
            Anmäldes och bordlades
          </note>
          <note n="9334e0a8">
            11 § Anmälan om interpellationer
          </note>
          <note n="256bcb7e">
            Anmäldes att följande interpellationer framställts
          </note>
          <note n="ed2f80dd">
            den 4 april
          </note>
          <note n="9f014363">
            Siv Holma
          </note>
          <note n="5cfff110">
            Börje Vestlund
          </note>
          <note n="1a571bb7">
            Claes-Göran Brandin
          </note>
          <note n="f87be413">
            Hans Stenberg
          </note>
          <note n="444193da">
            Lars Mejern Larsson
          </note>
          <note n="a26d09d5">
            Anneli Särnblad
          </note>
          <note n="2ac311ef">
            Interpellationerna redovisas i bilaga som fogats till riksdagens
            snabbprotokoll tisdagen den 8 april.
          </note>
          <note n="dcbd5110">
            12 § Anmälan om frågor för skriftliga svar
          </note>
          <note n="0c61f93d">
            Anmäldes att följande frågor för skriftliga svar framställts
          </note>
          <note n="ed2f80dd">
            den 4 april
          </note>
          <note n="93b31827">
            Lars Johansson
          </note>
          <note n="dac5ec6e">
            Allan Widman
          </note>
          <note n="ca12af80">
            Peter Hultqvist
          </note>
          <note n="1ab4930a">
            Karin Svensson Smith
          </note>
          <note n="49ed2a47">
            Ann-Christin Ahlberg
          </note>
          <note n="68a11dfd">
            Frågorna redovisas i bilaga som fogats till riksdagens snabbprotokoll
            tisdagen den 8 april.
          </note>
          <note n="f3b6dd95">
            13 § Anmälan om skriftligt svar på fråga
          </note>
          <note n="f178d53c">
            Anmäldes att skriftligt svar på följande fråga inkommit
          </note>
          <note n="ed2f80dd">
            den 4 april
          </note>
          <note n="211a33b1">
            Fredrik Olovsson
          </note>
          <note n="8a342ec9">
            Svaret redovisas i bilaga som fogats till riksdagens snabbprotokoll
            tisdagen den 15 april.
          </note>
          <note n="35238c76">
            14 § Kammaren åtskildes kl. 13.12.
          </note>
          <note n="8fc262e8">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
