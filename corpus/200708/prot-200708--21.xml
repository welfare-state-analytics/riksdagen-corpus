<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--21</head>
          <docDate when="2007-11-02">2007-11-02</docDate>
        </div>
      </front>
      <body>
        <div>
          <note n="2480f665">
            ﻿
          </note>
          <note n="13a2747c">
            Riksdagens protokoll
          </note>
          <note n="9b3cb5df">
            2007/08:21
          </note>
          <note type="date" n="11f102d6">
            Fredagen den 2 november
          </note>
          <note n="7a8b482f">
            Kl. 09:00 - 11:14
          </note>
          <note n="79edb35d">
            1 § Ny riksdagsledamot
          </note>
          <note n="67b412ea">
            Upplästes och lades till handlingarna följande från Valprövningsnämnden
            inkomna
          </note>
          <note n="a78b2df8">
            Berättelse om granskning av bevis för riksdagsledamot
          </note>
          <note n="710460a9">
            Till Valprövningsnämnden har från Valmyndigheten inkommit bevis
            om att Otto von Arnold (kd) utsetts till ny ledamot av riksdagen
            fr.o.m. den 5 november 2007 sedan Peter Althin (kd) avsagt sig
            uppdraget.
          </note>
          <note n="c33e26a9">
            Valprövningnämnden har denna dag granskat beviset för den nye
            ledamoten och därvid funnit att det blivit utfärdat i enlighet
            med 14 kap. 28 § vallagen.
          </note>
          <note n="60a507f3">
            Nina Pripp
          </note>
          <note n="4ee674e8">
            /Kerstin Siverby
          </note>
          <note n="5bd0f3af">
            2 § Ledighet
          </note>
          <note n="c1f35d65">
            Talmannen meddelade att Kjell Eldensjö (kd) ansökt om ledighet
            under tiden den 6 november5 december.
          </note>
          <note n="2f146180">
            Kammaren biföll denna ansökan.
          </note>
          <note n="2c24418e">
            Talmannen anmälde att Lotta Jonsson (kd) skulle tjänstgöra som
            ersättare för Kjell Eldensjö.
          </note>
          <note n="e9a84c9f">
            3 § Svar på interpellation 2007/08:62 om Bostadskreditnämndens
            glesbygdsförslag
          </note>
          <note type="speaker" n="cdc5e131">
            Anf. 1 Statsrådet MATS ODELL (kd):
          </note>
          <u who="mats_odell_minister_2006" xml:id="i-9790338a1023d935-0" n="1221e75b">
            <seg n="486f7e85">
              Herr talman! Egon Frid har frågat mig dels varför jag har valt
              att inte verka för att regeringen gett BKN anslag för att underlätta
              byggandet av bostäder på landsbygden, dels vad jag avser att göra
              för att BKN ska kunna fullfölja sitt uppdrag att underlätta byggandet
              av bostäder på landsbygden och slutligen vad jag i övrigt avser
              att göra för att det ska bli lättare att bygga i glesbygd.
            </seg>
            <seg n="800dacd9">
              Inledningsvis vill jag förtydliga vilket uppdrag Statens bostadskreditnämnd
              (BKN) har haft när det gäller nybyggnad av egnahem i glesbygd.
              I regleringsbrevet för budgetåret 2006 fick BKN i uppdrag att
              analysera möjligheten att med hjälp av kreditgarantier underlätta
              nybyggnad av egnahem i glesbygd. Uppdraget redovisades i rapporten
              Stöd till byggande av egnahem i glesbygd, som inkom till Regeringskansliet
              den 27 februari 2006.
            </seg>
            <seg n="d71c8370">
              Regeringen är i grunden positiv till olika förslag som kan underlätta
              byggandet av egnahem i glesbygd. Att det finns fungerande bostadsmarknader
              i hela Sverige är avgörande för alla regioners möjligheter att
              utvecklas. Staten har en viktig roll när det gäller att skapa
              goda grundförutsättningar för en hållbar tillväxt och en god servicenivå
              i alla delar av landet. Regeringen har även som ambition att valfriheten
              på bostadsmarknaden ska förstärkas och möjligheterna att äga den
              egna bostaden ska underlätta s .
            </seg>
            <seg n="a2135dc6">
              När det gäller BKN:s glesbygdsförslag måste vi beakta den begränsade
              tid som myndigheten hade till sitt förfogande för att slutföra
              uppdraget. Detta innebar att det inte fanns möjligheter för BKN
              att genomföra några nya undersökningar av hur problembilden kring
              finansiering och byggande av egnahem i glesbygd ser ut. BKN:s
              förslag utarbetades därför mot bakgrund av tidigare rapporter
              inom området. Enligt BKN:s bedömning orsakas de problem som kan
              finnas med att finansiera ny- och ombyggnad av egnahem i glesbygd
              i huvudsak av låga marknadsvärden.
            </seg>
            <seg n="e859a6de">
              Jag är medveten om att det är svårt att bygga egnahem i vissa
              delar av landet där marknadspriserna är låga och att det av den
              anledningen är svårt att lånefinansiera nybyggnadsprojekt. Hur
              man på bästa sätt ska stödja hushållen i dessa regioner kräver
              dock eftertanke, och det finns därför anledning att ytterligare
              analysera dessa frågeställningar. Vi behöver bland annat få en
              tydligare bild när det gäller omfattningen av problemet och i
              vilka regioner särskilda insatser behövs. Konsekvenserna av eventuella
              förslag måste belysas såväl för den enskilde som för staten.
            </seg>
            <seg n="df3bcc13">
              Avslutningsvis vill jag nämna något som jag tror kommer att få
              betydelse för bostadsbyggandet i glesbygd. Inom Regeringskansliet
              pågår ett arbete med en översyn av strandskyddsbestämmelserna.
              Regeringen avser att under 2008 utarbeta en proposition om ett
              ändamålsenligt strandskydd. Ett sådant strandskydd ska ge ett
              tydligare skydd i de områden där ett starkt tryck på exploatering
              finns samtidigt som större grad av lokal och regional anpassning
              av strandskyddet ska kunna ske.
            </seg>
          </u>
          <note type="speaker" n="e5cf71f2">
            Anf. 2 EGON FRID (v):
          </note>
          <u who="egon_frid_85d7bf" xml:id="i-24d4ed14594e54f5-0" n="6ad64303">
            <seg n="19eee992">
              Herr talman! God morgon och tack för svaret, statsrådet! Jag
              vill inledningsvis säga att jag tror att våra lite olika utgångspunkter
              beror på att vi representerar olika delar av landet. Jag representerar
              en del av landet där det finns glesbygd, där det finns låga marknadsvärden
              på egnahem och där det är svårt att få möjligheter till bra lån
              för att finansiera byggande av egnahem, som vi i det här fallet
              diskuterar. Mats Odell representerar ju en del av landet där det
              inte har visat sig vara några problem med marknadsvärdena och
              där också kreditgivarna är mycket mer positiva till att ge krediter.
            </seg>
            <seg n="1dfe02b9">
              Jag var på konferensen som SKL, Sveriges Kommuner och Landsting,
              hade den 28 augusti om byggande i glesbygd och mindre orter. Det
              var ganska slående på den konferensen med den förvåning som fanns
              bland deltagarna över att regeringen inte då aviserade att lägga
              fram det förslag som BKN, Bostadskreditnämnden, har kommit med
              om att underlätta byggandet i glesbygd. Det skulle ske genom att
              förstärka kreditgarantin så att den skulle omfatta en produktionskostnad
              upp till 1,5 miljoner kronor, vilket skulle underlätta för ca
              1 000 nya egnahemsbyggen runt om i Sverige. Det här är en fråga
              som är jätteviktig och som många har uppmärksammat, till exempel
              Glesbygdsverket i sin rapport. Småkom, de små kommunernas organisation,
              har drivit den här frågan länge. Vänsterpartiet har drivit frågan
              tidigare i motioner, och vi har även med den bland årets motioner.
            </seg>
            <seg n="249990b8">
              Det finns som sagt en stor förvåning över att regeringen inte
              valde att lägga fram det här förslaget. Statsrådet hänvisar till
              att det inte fanns tid för BKN att slutföra sitt uppdrag och för
              att genomföra det här förslaget. Men förslaget har funnits sedan
              2003 utifrån Glesbygdsverkets dåvarande rapport. BKN har arbetat
              fram förslaget det kom tidigt i februari 2006 om möjligheten att
              förstärka kreditgarantierna. Naturligtvis är det förenat med en
              kostnad att BKN via anslag från statskassan skulle subventionera
              den ökade kreditkostnad som det innebär. Det är ju det som detta
              egentligen handlar om: Hur riskerna för att ta krediter fördelas
              mellan den enskilde personen och kreditgivaren. En annan reflexion
              som man kan göra är att bankerna inte i tillräckligt stor utsträckning
              är med och delar risken för krediter för byggande av bostäder,
              i det här fallet egnahem ute på landsbygden. Man vill så att säga
              ensidigt ge krediter till konsumtionslån där det finns hundra
              procents säkerhet för bankerna. Det är en annan fråga som finansmarknadsministern
              borde ta en diskussion om med bankerna; vilket ansvar bankerna
              har i hela landet för att det faktiskt investeras i bostäder.
            </seg>
          </u>
          <note type="speaker" n="e187543e">
            Anf. 3 ANTI AVSAN (m):
          </note>
          <u who="anti_avsan_387eab" xml:id="i-55c8370d5d5f8fbb-0" n="34b5143a">
            <seg n="36c7089a">
              Herr talman! Att Egon Frid i den här interpellationen ställer
              frågor som tar sikte på byggandet av egnahem innebär kanske att
              detta med boendeformerna och människors val av bostad inte är
              så politiserat som man kan tro många gånger.
            </seg>
            <seg n="5bbc4cbd">
              Frågan om byggande och boende, och även byggande i glesbygd,
              ligger inom civilutskottets ansvarsområde. Det är viktigt att
              konstatera att Statens bostadskreditnämnd har möjlighet att bevilja
              kreditgarantier för sådant som ligger över marknadsvärdet.
            </seg>
            <seg n="6c343749">
              Att Egon Frid har skrivit den här interpellationen utgår nog
              precis som har sagts i interpellationsdebatten från Bostadskreditnämndens
              rapport Stöd till byggande av egnahem i glesbygd som lämnades
              i februari 2006.
            </seg>
            <seg n="489ff40c">
              Den rapporten har följts upp av Bostadskreditnämnden i en senare
              rapport som heter Statliga bostadskreditgarantier i framtiden
              . Där anges under Förslag till en effektivare roll för Bostadskreditnämnden
              ett antal olika förslag till områden som man skulle kunna verka
              inom. Ett sådant område är byggande i glesbygd.
            </seg>
            <seg n="b8ef1990">
              Jag tycker att det är viktigt att framhålla att de förslag som
              BKN lämnar ska ses som exempel på skräddarsydda garantier; det
              säger man också själv. Glesbygd är ett av flera förslag. Man säger
              också att det kan finnas andra garantiformer som kan ges en högre
              prioritet av riksdag och regering. Att problemen finns är vi nog
              helt överens om, men förutsättningarna förändras ganska fort.
              Det nämner också Bostadskreditnämnden. Bara efter det att man
              har utformat delar av sina egna rapporter har man kunnat konstatera
              att förutsättningarna har ändrats på flera områden. Det är viktigt
              att man beaktar det när man kommer fram till att eventuellt överväga
              en sådan skräddarsydd garanti.
            </seg>
            <seg n="4a0e77f6">
              Jag kan inte se att det har avsatts några medel för en sådan
              här kreditgaranti i Vänsterpartiets budgetmotion. Jag undrar i
              vilket avseende man interpellerar i frågan. Är det inte allvarligt
              menat eller är det något som man vill göra längre fram? Vad är
              skälet?
            </seg>
          </u>
          <note type="speaker" n="41940d02">
            Anf. 4 Statsrådet MATS ODELL (kd):
          </note>
          <u who="mats_odell_minister_2006" xml:id="i-9790338a1023d935-1" n="1221e75b">
            <seg n="6d544859">
              Herr talman! Egon Frid har interpellerat om ett viktigt ämne,
              nämligen hur vi ska få flera bostäder och också egnahem i glesbygd.
              Det är inte lätt mot bakgrund av att produktionskostnaden ofta
              ligger långt över vad marknadsvärdet sedan blir.
            </seg>
            <seg n="e21b1afa">
              Det framgår också av Egon Frids andra interpellation att för
              Egon Frid är politik på bostadsområdet mycket av subventioner.
              Han tar fasta på BKN:s förslag att ge stöd till en garanti. Den
              garantin skulle vara utformad så att man lämnar kreditgarantier
              upp till ett belopp som motsvarar 150 procent av bidragsunderlaget.
              Man skulle alltså få 50 procent mer än vad underlaget medger i
              stöd för en garanti.
            </seg>
            <seg n="e33e46a0">
              Den förra regeringen hade av någon anledning som jag inte kan
              förstå var någon annan än att man ville ha fram ett förslag till
              valet gett BKN väldigt kort tid. Det här är inte genomtänkt. Det
              är inte klart. Det kan nog Egon Frid och jag vara överens om om
              vi tänker efter.
            </seg>
            <seg n="956610c2">
              Om jag producerar ett hus i glesbygd och får garantier som ligger
              50 procent över själva bidragsunderlaget som gör att jag kan bygga
              huset det innebär att det kan ligga ännu mycket högre än marknadsvärdet
              och behöver flytta för att jag får ett nytt jobb sitter jag där
              med ett hus som jag har väldigt höga lån på, visserligen med en
              statlig kreditgaranti, men det blir väldigt svårt för mig att
              flytta till ett nytt jobb om mitt gamla har upphört.
            </seg>
            <seg n="ad53a7f5">
              Det här är en inlåsningseffekt. Det finns andra motsvarande problem
              med detta. Vi anser att de inte alls är utredda. Därför behövs
              det mer eftertanke innan man går in på och utvärderar ett förslag
              som ska sättas i verket och som gör att medborgarna får en ny
              verklighet att ta ställning till om de vill bygga i glesbygd.
            </seg>
            <seg n="1daf8a15">
              Jag nämner i interpellationssvaret någonting som vår regering
              sade redan i valmaterialet. Vi vill decentralisera strandskyddet.
              Det finns en mängd kommuner i landet som har kanske lika många
              mil stränder som de har invånare. Med nuvarande regler får de
              inte bygga där människor skulle vilja bo och där marknadsvärdet
              skulle kunna vara högre.
            </seg>
            <seg n="ed44133e">
              Här vill vi, på samma sätt som vi har tagit bort stopplagen när
              det gäller kommunernas möjligheter att disponera sina egna hyresfastigheter,
              ge en decentralisering av beslutanderätten till kommunal nivå
              där de som är lokalt valda ska få disponera strandrätten på ett
              mer nära och demokratiskt sätt än i dag. Det tror jag skulle ge
              möjligheter att bygga och få ett marknadsvärde som mer motsvarar
              produktionskostnaderna.
            </seg>
          </u>
          <note type="speaker" n="a1a692e0">
            Anf. 5 EGON FRID (v):
          </note>
          <u who="egon_frid_85d7bf" xml:id="i-24d4ed14594e54f5-1" n="6ad64303">
            <seg n="025fa8b1">
              Herr talman! Jag hör att Mats Odell hellre vill diskutera strandskyddsbestämmelserna
              än BKN:s glesbygdsförslag för att underlätta byggande i glesbygd.
              Men det är inte den diskussionen vi för i dag.
            </seg>
            <seg n="acb5e50e">
              Det här är ett förslag som kommer från den tidigare regeringen,
              men det finns ett enormt tryck från många av alliansregeringens
              företrädare i kommunerna och säkert också företrädare för Mats
              Odells parti som är aktiva ute i landet och ser de här problemen.
            </seg>
            <seg n="2f55622f">
              Det är ändå ett konkret förslag som är framarbetat. Det finns
              naturligtvis en risk för att man får svårt att sälja huset vidare
              om man får den här kreditgarantin för att bygga. Vi vet att många
              som gör de här investeringarna i byggandet av bostäder i glesbygd
              är människor som väljer att bosätta sig så. Som Anti Avsan antydde
              är valfriheten viktig även för Vänsterpartiet. Vi anser att människor
              som väljer att bosätta sig i glesbygd också ska ha möjlighet att
              göra det och vara med och utveckla bygden.
            </seg>
            <seg n="8b7cdbe9">
              Mats Odell är inte ens intresserad av att diskutera kreditgivarnas
              ansvar för investeringar i hela landet och i bostadsbyggande.
              Här fanns det tidigare en tradition att bankerna hade ett lokalt
              ansvar. De lokala bankerna intresserade sig i större utsträckning
              för att den egna bygden utvecklades. I dag har vi en helt annan
              tradition. Bankerna finansierar sin verksamhet med lönsamma konsumentkrediter,
              och man är i mycket mindre utsträckning intresserad av att stödja
              bostadsbyggande, villabyggande och även fysiska fastigheter i
              glesbygd och framför allt områden där vi har låga marknadsvärden.
            </seg>
            <seg n="24aadb10">
              Det är stor skillnad mot den värld som Mats Odell och Anti Avsan
              lever i. Där har man marknadsvärden som till och med ligger långt
              över produktionsvärden av fastigheter. Det är en helt annan värld
              än de som bor i glesbygden och den del av Sverige som jag representerar
              Skaraborg lever i. Vi har naturligtvis områden i Skaraborg som
              det är bra fart i, men i det stora hela är det en enorm skillnad.
              Statsrådet måste ta ansvar för hur vi utvecklar och låter människor
              bo och bygga i glesbygden.
            </seg>
            <seg n="fe898393">
              Det är tur att den högkonjunktur som vi har i dag är relativt
              bra fördelad över landet och att det inte är högtryck bara i storstäderna.
              Det är ändå ett ansvar att underlätta för människor som tack vare
              en bra jobbkonjunktur i glesbygden vill kunna bygga sin bostad
              och bo och leva där.
            </seg>
          </u>
          <note type="speaker" n="e368efb3">
            Anf. 6 ANTI AVSAN (m):
          </note>
          <u who="anti_avsan_387eab" xml:id="i-55c8370d5d5f8fbb-1" n="34b5143a">
            <seg n="527d0520">
              Herr talman! Jag, precis som väldigt många andra, känner naturligtvis
              människor som bor i andra delar av landet än i Helsingfors. Konstigt
              vore det väl annars. Omvärlden omfattar inte bara det närmaste
              området runt omkring oss utan hela landet. Självklart är det så,
              och det är det som vi har ansvar för här i riksdagen.
            </seg>
            <seg n="e9f10658">
              Men min fråga är fortfarande: Om detta är så viktigt för Vänsterpartiet,
              varför har man då inte anvisat särskilda medel i sitt budgetförslag
              för skräddarsydda kreditgarantier för byggande i glesbygd? Jag
              tycker att det är lite konstigt. Eller är detta bara någon form
              av opposition? Man bör väl visa på och anslå medel för det som
              man tycker är angeläget?
            </seg>
          </u>
          <note type="speaker" n="e5312d6a">
            Anf. 7 Statsrådet MATS ODELL (kd):
          </note>
          <u who="mats_odell_minister_2006" xml:id="i-9790338a1023d935-2" n="1221e75b">
            <seg n="3b256547">
              Herr talman! En viktig förutsättning för att man ska kunna bygga
              och bo i glesbygd är att det finns ett fungerande näringsliv och
              att det finns en utvecklingskraft i hela landet. Det tror jag
              är en helt central del av förutsättningarna. Det kommer också
              att innebära att marknadsvärdena kan närma sig produktionskostnaderna.
            </seg>
            <seg n="acf2ac02">
              Jag kan nämna att vi i Regeringskansliet det är Näringsdepartementet
              som har samordningsansvar nu departementsvis tar fram underlag
              för ett gemensamt strategiskt handlingsprogram för att stärka
              utvecklingskraften i just landsbygden. Varje departement ska inom
              sitt eget ansvarsområde till Näringsdepartementet senast den 15
              december i år, alltså ganska snart, redovisa förslag till åtgärder
              som konkret bidrar till att stärka utvecklingskraften på landsbygden.
              Man ska också ange vem eller vilka som ska ansvara för åtgärdernas
              genomförande och finansiering. Dessa förslag kommer sedan att
              beredas vidare i särskilda arbetsgrupper.
            </seg>
            <seg n="7b0aa130">
              Jag nämner detta som ett exempel eftersom det inte är enbart
              förutsättningarna för att bygga utan också förutsättningarna för
              att leva i dessa delar av landet som är helt centrala. Där tror
              jag att just företagsklimat och förutsättningar för små och mindre
              företag att utvecklas är helt centrala. Jag skulle här kunna nämna
              saker som föranledde långa diskussioner med Egon Frid. Men jag
              tror att en väldigt viktig sak här är just avvecklingen av förmögenhetsskatten,
              helt enkelt för att mellan 500 och 800 miljarder kronor som svenska
              hushåll på grund av förmögenhetsskatten hittills har hållit i
              utlandet eftersom Sverige har varit nästan det enda landet som
              har haft kvar denna straffskatt på sparande nu kan börja komma
              tillbaka. Det handlar inte enbart om pengar till de stora företagen,
              utan det är sådant som hushållen har och som de skulle kunna investera
              också i sin hembygd.
            </seg>
            <seg n="cdb47e1e">
              Sammantaget tror jag att regeringens politik kommer att verka
              i den riktningen att man får bättre förutsättningar att också
              försörja sig i dessa glesare delar av landet.
            </seg>
            <seg n="c9271315">
              Herr talman! Slutligen vill jag säga att det uppdrag som gavs
              är en bra tanke. Vi är positiva till olika förslag som kan underlätta
              också för byggande av egnahem i glesbygd. Att det finns fungerande
              bostadsmarknader i hela landet är då en väldigt viktig förutsättning
              och helt avgörande för att alla regioner ska ha möjlighet att
              utvecklas. Men det är inte möjligt att bygga ett seriöst förslag
              på grundval av det material som hastades fram av den förra regeringen
              för att vara någonting att använda i den valrörelse som vi hade
              för drygt ett år sedan. Det krävs ett fortsatt beredande och utredande
              av förslag som kan verka i denna riktning.
            </seg>
          </u>
          <note type="speaker" n="dd303277">
            Anf. 8 EGON FRID (v):
          </note>
          <u who="egon_frid_85d7bf" xml:id="i-24d4ed14594e54f5-2" n="6ad64303">
            <seg n="7fba0e02">
              Herr talman! Man kan undra när Mats Odell började sin valrörelse.
              Jag tror inte att han gjorde det i februari 2006. Förslaget fanns
              ett bra tag före valrörelsen, och jag tror inte att detta förslag
              ska ses enbart som valfläsk i 2006 års valrörelse utan som betydligt
              seriösare än så.
            </seg>
            <seg n="b8f37cb0">
              Frågan är vad Mats Odell avser att göra i stället för att detta
              förslag ändå ska vara möjligt att genomföra för att man ska förbättra
              möjligheterna att tillgodose det enorma behov och intresse som
              finns för att bygga egnahem i mindre befolkningstäta områden i
              Sverige. Det finns goda möjligheter att bo och leva i dessa områden
              tack vare en bra konjunktur i hela Sverige. Den gör att även andra
              delar än Sveriges storstadsregioner har en positiv sysselsättningsutveckling.
              Detta ökar naturligtvis människors behov och vilja att etablera
              sig i egnahem i hela Sverige, även i områden där marknadsvärdena
              så att säga inte tillåter det. Jag menar att detta är något som
              regeringen måste lyssna till och ta ansvar för.
            </seg>
            <seg n="0b1b6ff9">
              Slutligen vill jag till Anti Avsan säga att Vänsterpartiet har
              motionerat om detta. Vi har en politik inom detta område till
              skillnad från regeringen. Detta ryms också inom Vänsterpartiets
              budgetförslag.
            </seg>
          </u>
          <note type="speaker" n="195707b0">
            Anf. 9 Statsrådet MATS ODELL (kd):
          </note>
          <u who="mats_odell_minister_2006" xml:id="i-9790338a1023d935-3" n="1221e75b">
            <seg n="64a0b78e">
              Herr talman! Jag tror att alla tre deltagare i denna debatt är
              medvetna om att det behöver göras saker för att det ska bli bättre
              förutsättningar för människor att leva och bo i glesbygd.
            </seg>
            <seg n="2c12b9a0">
              Problemet är att det inte är utrett hur stort detta behov är.
              Det är enormt, säger Egon Frid. Det skulle vara spännande att
              se vilket statistiskt underlag han lutar sig mot i detta sammanhang.
              Vi vet inte heller vilken nivå det handlar om och vilka områden
              som ska omfattas. Det är ganska viktiga saker om man ska utforma
              en politik som bygger på att staten ska göra specifika insatser.
            </seg>
            <seg n="0db00435">
              Sedan säger Egon Frid att valrörelsen inte började i februari
              2006 och att detta inte alls bara var valfläsk utan seriöst menat.
              En möjlighet för Vänsterpartiet hade då varit att exempelvis anvisa
              medel i sitt eget budgetförslag för att detta skulle kunna genomföras.
            </seg>
          </u>
          <note n="9a0ad847">
            Överläggningen var härmed avslutad.
          </note>
          <note n="ec44d045">
            4 § Svar på interpellation 2007/08:64 om minskat bostadsbyggande
          </note>
          <note type="speaker" n="476ca9a0">
            Anf. 10 Statsrådet MATS ODELL (kd):
          </note>
          <u who="mats_odell_minister_2006" xml:id="i-9790338a1023d935-4" n="1221e75b">
            <seg n="e7cf625b">
              Herr talman! Egon Frid har frågat mig vad jag avser att göra
              för att dels öka byggandet av hyresrätter, dels bygga billiga
              hyresrätter för unga och förbättra möjligheten för dem att få
              ett eget förstahandskontrakt på en hyresrätt.
            </seg>
            <seg n="17daa9bb">
              Inledningsvis skulle jag vilja göra en kort tillbakablick på
              bostadsbyggandet under det senaste decenniet, då en socialdemokratisk
              regering med stöd av Vänsterpartiet var ansvarig för bostadspolitiken.
              Bostadsbyggandet har under en lång rad år varit betydligt lägre
              i Sverige än i våra nordiska grannländer. I förhållande till dessa
              förlorade år är de förändringar som nu anas av prognosmakarna
              förhållandevis små.
            </seg>
            <seg n="940369b3">
              Regeringen har avskaffat de statliga stöden till bostadsbyggandet
              därför att dessa även om de kan tyckas vara kostnadssänkande är
              långsiktigt kostnadsdrivande och snedvrider konkurrensen. Ytterligare
              ett bekymmer är att subventioner leder till att produktionen anpassas
              till administrativa, ofta onödigt krångliga, regelverk och till
              politiska bedömningar om hur människor ska bo och vad som ska
              byggas. I stället måste utbudet av bostäder anpassas till efterfrågan,
              till hur människor vill bo.
            </seg>
            <seg n="c34e5704">
              Nyproduktionen är alltid dyr. Oavsett vilka subventioner man
              ger är nya bostäder nästan alltid dyrare än befintliga bostäder.
              I kronor per kvadratmeter är små bostäder dyrare att bygga än
              stora, eftersom fasta kostnader ska slås ut på en mindre yta.
              Att sedan månadskostnaden blir lägre för smålägenheter beror just
              på att de är små. I den mån det finns billiga lägenheter finns
              dessa i det redan byggda beståndet. Dessa lägenheter kan bli tillgängliga
              genom flyttkedjor. Rörligheten på bostadsmarknaden är viktig för
              att unga ska kunna få möjlighet till ett eget boende som de har
              råd med.
            </seg>
            <seg n="842f5324">
              Att produktionen av bostäder påverkas av borttagandet av subventionerna
              är inte konstigt. Branschen har anpassat sig till ett läge med
              ständiga stöd och måste naturligtvis anpassa sig. En omställning
              från subventionsproduktion till att bygga för konsumenternas faktiska
              efterfrågan tar naturligtvis tid. Men om man i detta läge skulle
              låta påskina att produktionssubventioner skulle kunna återinföras
              skulle den här omställningen bara förlängas. På länge sikt gynnas
              all bostadsproduktion, även hyresbostäder, av att beroendet av
              statliga bidrag upphör och ersätts med normala marknadsförutsättningar.
            </seg>
            <seg n="61d3d056">
              Fortfarande ligger dock bostadsproduktionen på en mycket hög
              nivå. Man ska också komma ihåg att det finns ett Sverige utanför
              Helsingfors. Vi talade om det i den förra interpellationsdebatten.
              På många håll i landet byggs det fortfarande många hyreslägenheter.
              Med utgångspunkt i Boverkets bedömning oroar sig Egon Frid för
              hur det ska gå med byggandet av hyresrätter framöver. Man kan
              dock lätt konstatera att det är svårt att sia, särskilt om framtiden.
              Olika bedömare har olika uppfattning även inom detta område. Sveriges
              Byggindustrier gör bedömningen att det totala byggandet verkar
              vända uppåt, alltså även produktionen av hyresrätter. Där menar
              man också att den underliggande efterfrågan på bostäder är så
              pass stark att bostadsbyggandet kommer att klara sig på egna ben,
              utan subventioner.
            </seg>
            <seg n="93047aad">
              Men man ska också hålla i minnet att bygg- och anläggningssektorn
              just nu, med Boverkets ord, plågas av växtvärk. Det är brist på
              arbetskraft, på byggmaterial och på andra resurser, säger Boverket.
              Det är en uppfattning som Sveriges Byggindustrier delar. Detta
              visas också av att faktorprisindex för byggmateriel i genomsnitt
              ökade med 8,6 procent mellan augusti 2006 och augusti 2007.
            </seg>
            <seg n="cace21ea">
              När det gäller förutsättningarna för unga att få en egen bostad
              är grundbultarna en ekonomisk politik som är långsiktigt hållbar
              och åtgärder som motverkar det utanförskap som består i att man
              inte kan få ett arbete. Sedan kan det trots detta finnas grupper
              som av olika skäl har svårt att konkurrera om de bostäder som
              finns. Därför har möjligheten för kommuner att lämna hyresgarantier
              införts där kommunerna nu har möjlighet att med stöd av ett statligt
              bidrag hjälpa individer som av olika skäl har svårt att etablera
              sig på bostadsmarknaden. Många ungdomar och unga vuxna befinner
              sig i den situationen. Bostadshyresmarknaden är en viktig del
              av bostadssektorn där det krävs långsiktigt stabila spelregler
              och goda villkor för den som vill äga och förvalta sådana för
              att säkerställa att det i framtiden finns ett gott utbud av hyresbostäder.
            </seg>
            <seg n="a9c14d1a">
              Valfriheten för konsumenterna är central för regeringens politik.
              För de hushåll som vill äga sin bostad men kanske har svårt att
              komma in på denna del av bostadsmarknaden har därför regeringen
              i höstens budgetproposition föreslagit ett system med statliga
              vad vi kallar för förvärvsgarantier. Förslaget innebär att garantier
              kan lämnas för räntebetalningar till följd av en förstagångsköpares
              förvärv av en permanentbostad.
            </seg>
          </u>
          <note type="speaker" n="3d01f232">
            Anf. 11 EGON FRID (v):
          </note>
          <u who="egon_frid_85d7bf" xml:id="i-24d4ed14594e54f5-3" n="6ad64303">
            <seg n="b589e637">
              Herr talman! Tack, statsrådet Mats Odell, för ett mycket långt
              och i stora delar innehållsrikt svar. Jag vet inte om statsrådets
              ambition är att i dag ge mig ett långt svar som ska täcka in all
              argumentation så att jag ska vara nöjd för resten av mandatperioden
              när det gäller att interpellera i bostadspolitiska frågor. Men
              där kan Mats Odell vara lugn jag kommer att återkomma. Men det
              är positivt att det ändå finns en ambition att försöka att i alla
              fall med många ord skyla över brister i den egna bostadspolitiken.
            </seg>
            <seg n="0a810624">
              Det som är genant för regeringen är att det i dag byggs färre
              lägenheter i en stark högkonjunktur än 2005 när vi hade en svag
              konjunktur. Det är dessutom tydligt att de siffror som Mats Odell
              bygger sina förhoppningar om ett större byggande på är eftersläpningar
              i statistiken från tiden då vi hade investeringsstöd, alltså de
              så kallade Odellplattorna som tillkom i slutet av 2006. Om statsrådet
              inte kommer att bli ihågkommen som bostadsminister, vilket är
              tveksamt, kommer statsrådet i alla fall att bli ihågkommen för
              att han uppfann Odellplattorna och att det har byggts ofantligt
              mycket Odellplattor i landet. I slutet av 2006 gällde enligt den
              statistik som finns 2007 över byggande av bostäder ca 5 000 hyresrätter
              Odellplattor, och ca 8 000 nystartade och igångsatta lägenhetsbyggen
              gällde bostadsrätter. Många av de här lägenheterna har inte kommit
              längre än till bottenplattan, alltså den så kallade Odellplattan,
              och det tycker jag inte att man ska slå sig för bröstet för så
              mycket. Det har inte gett ökat antal lägenheter.
            </seg>
            <seg n="c8ea0dc4">
              Bostadsproduktionen har naturligtvis stora problem. Det är mycket
              kartellbildning, och vi har höga produktionskostnader via kartellbildningarna
              och en stor del byggfusk. Vi har genom regeringens politik en
              alltför stor inriktning på bostadsrättsbyggande i relation till
              hyresrätter. Det som är allvarligt och som jag försöker lyfta
              fram i min kritik mot regeringens bostadspolitik är att man inte
              slår vakt om byggandet av hyresrätter, billiga hyresrätter, där
              behovet är stort. Det som statsrådet säger i sitt svar stämmer
              inte riktigt. Det måste inte vara dyrare att bygga mindre lägenheter.
              Där har representanter för bostadsbolaget i Huddinge visat att
              det genom ett bra arbete ihop med jagvillhabostad.nu går att bygga
              billiga mindre lägenheter, som inte behöver ha en enormt hög standard.
            </seg>
            <seg n="7e96fd67">
              Här är det regeringen som har ansvaret, och där vill jag vädja
              till Mats Odell. Det är regeringen som är ansvarig för bostadsbyggandet,
              och det är dags att visa att man menar allvar med att ta ansvar
              för bostadsbyggandet i landet. Man kan inte längre hänvisa till
              vad som var för ett eller två år sedan. Nu är det upp till regeringen
              att bekänna färg och verkligen visa att man menar allvar med att
              vilja hjälpa människor vilkas högsta önskan är att få en egen
              hyresrätt att också få möjlighet att få den.
            </seg>
          </u>
          <note type="speaker" n="09e84203">
            Anf. 12 ANTI AVSAN (m):
          </note>
          <u who="anti_avsan_387eab" xml:id="i-4fa52093a11a7647-0" n="34b5143a" next="i-3250e7a4eb2fd677-0">
            <seg n="84e4fac6">
              Herr talman! Det går bra för Sverige. Vi har den starkast växande
              arbetsmarknaden i Europa, och det byggs bostäder i Sverige. Egon
              Frid har utgått från Boverkets indikatorer när han har skrivit
              sin interpellation, och han har tagit fasta på vissa saker där.
              Jag tror att det är väsentligt att titta på hur Boverket har bedömt
              utvecklingen på bostadsmarknaden.
            </seg>
            <seg n="f66e1da7">
              I maj 2007 konstaterade Boverket att bostadsbyggandet trots borttagna
              stöd tycks hålla en hög takt. Bedömningen var att man förväntade
              att nästa år nå den högsta nivån för bostadsbyggandet på 16 år.
            </seg>
            <seg n="856e550e">
              Regeringen har i budgetpropositionen gjort bedömningen att antalet
              påbörjade bostäder kommer att uppgå till 29 000 lägenheter 2007
              och 35 000 lägenheter 2008. Minskningen år 2007 är framför allt
              en följd av tidigareläggningen av bostadsprojekt. Det är regeringens
              bedömning, som kan ställas mot vad Boverket säger i sina senaste
              indikatorer, nämligen att prognosen för närvarande innebär att
              39 000 bostäder kommer att börja byggas år 2008. Det är något
              fler än vad regeringen har beräknat i budgetpropositionen. Då
              kan man väl sluta sig till att regeringens beräkning är en försiktig
              beräkning. Det är ju alltid positivt om det byggs bostäder, framför
              allt när det går bra för Sverige.
            </seg>
            <seg n="c35f16c4">
              Precis som finansmarknadsminister Mats Odell sade här tidigare
              finns det andra problem. I Helsingforssregionen är det en kraftig
              brist på arbetskraft, och det är det som är gränssättande ytterst.
              Priser på råvaror och byggmateriel är också väldigt höga. Då ställer
              man sig i sammanhanget frågan hur politiken som oppositionen för
              ser ut, eftersom det fortfarande talas om räntebidragssystem och
              riktade subventioner.
            </seg>
            <seg n="6b70e9eb">
              Socialdemokraterna föreslår inte att räntebidragssystemet eller
              de riktade bostadsstöden ska återinföras, med ett undantag: ett
              nytt investeringsstöd för miljövänligt byggande. Jag är för egen
              del övertygad om att det finns andra sätt att uppnå ett långsiktigt
              hållbart miljöanpassat byggande än att återigen bygga upp ett
              investeringsstöd.
            </seg>
            <seg n="1fa55019">
              Hur ser då Miljöpartiets budgetförslag ut? Det skiljer sig mot
              regeringens med bara 49 miljoner kronor när det gäller ett miljardanslag,
              och då är det huvudsakligen mer pengar till fonden för fukt- och
              mögelskador.
            </seg>
            <seg n="1da86db9">
              När det sedan gäller Vänsterpartiet talar man om en bostadsfond.
              Man har då naturligtvis anslagit mycket, mycket mer pengar som
              inte i någon större utsträckning är preciserade.
            </seg>
            <seg n="d7249fe2">
              Vad jag konstaterar är att oppositionen saknar en sammanhållen
              bostadspolitik. Det är helt uppenbart.
            </seg>
          </u>
          <note n="4a860e64">
            Anf. 13 GUNNAR ANDRÉN (fp):
          </note>
          <u who="anti_avsan_387eab" xml:id="i-3250e7a4eb2fd677-0" n="34b5143a" prev="i-4fa52093a11a7647-0">
            <seg n="3454216d">
              Herr talman! Som jag har haft tillfälle att påpeka några gånger
              tidigare finns inte längre bostadsutskottet, och det beror på
              att bostadspolitiken tog helt slut under förra mandatperioden.
              Jag satt i bostadsutskottet på den tiden.
            </seg>
            <seg n="e1ef64e6">
              Jag tror att något av det allra viktigaste är att man får en
              omläggning på det här området, och det tycker jag att regeringen
              har börjat väldigt bra med. Är det något som vi har haft under
              en mycket lång tid så är det kris på bostadsbyggandets område.
              Det är inget som har inträffat sedan den 6 oktober förra året,
              utan det är något som har pågått i 4050 år. Det är det som man
              måste ta itu med nu, och det är ett mycket långsiktigt arbete.
            </seg>
            <seg n="406a2941">
              Jag minns hur den dåvarande bostadsministern Lövdén på en samekongress
              i Sundsvall 2003 stod och lovade att 2007 skulle det införas ett
              nytt räntebidragssystem. Om man utfärdar ett sådant löfte fyra
              år i förväg är det klart att alla aktörer på marknaden omedelbart
              anpassar sig och undrar: Vad kommer då? Och då går allting i stå.
              Därför är det otroligt viktigt att vi får en långsiktig politik
              på det här området.
            </seg>
            <seg n="1f193abc">
              Jag tror inte, herr talman, att vi kommer att behöva bo i grottor
              och tält framöver. Jag tror att vi kommer att kunna bo i våra
              hus och att de kommer att vara väldigt bra.
            </seg>
            <seg n="23ac90f1">
              Ett av de största problem som vi har nu är att de stora miljonprogramsområdena
              håller på att förfalla. Det behövs mycket stora investeringar
              för att komma till rätta med det, och då måste man se över hela
              finansieringssystemet.
            </seg>
            <seg n="ab1c24dd">
              Vi har ju haft specialinriktade räntebidragssystem som har dolt
              kostnaderna. Det viktigaste är att vi kommer ifrån ett system
              där vi döljer kostnaderna. Det är inte på det sättet att villor
              och bostadsrätter i det här landet håller på att rustas ned, utan
              där håller man standarden uppe. Det kan man också se runt om i
              Europa.
            </seg>
            <seg n="f6d71ba6">
              Då måste man fråga sig: Vad är det grundläggande felet framför
              allt när det gäller nyproduktionen? Jo, det är Sankt Eriks-domen
              från 1995 som innebar att man sänkte nybyggnadshyran.
            </seg>
            <seg n="38ee3a3a">
              Hyresgästföreningen, Fastighetsägareföreningen och Sabo kom för
              några år sedan överens om att man måste skilja på bruksvärdessystemet,
              som vi ska slå vakt om, och nyproduktionshyrorna. Om man inte
              får kostnadstäckning för hyresrätterna blir hyresrätten hotad
              på sikt. Det tror jag inte att någon av oss vill vara med om,
              för det är viktigt att vi har bruksvärdessystemet kvar. Men om
              det hotas av en kostnadskollaps är det absolut mycket dåligt.
            </seg>
            <seg n="892247b5">
              Den förra regeringen förmådde inte att nå ända fram i trepartsöverenskommelsen
              från 20042005. Jag tror att den hade goda intentioner. En av de
              viktigaste uppgifterna för den här regeringen tror jag är att
              få fram ett nytt system för hyressättning i nyproduktionen.
            </seg>
            <seg n="637e42cf">
              Allra sist måste jag säga en sak till Egon Frid. Vänsterpartiet
              har haft en bostadspolitik som har varit så otroligt fladdrig
              under de senaste åren. Först ville ni ta massor av pengar ur AP-fonderna,
              och det kunde ni väl göra. Men då borde ni under Owe Hellbergs
              och Sten Lundströms tid också ha sagt: Vi vill sänka pensionerna
              för våra ålderspensionärer väldigt mycket. Nu har ni gått ifrån
              det förslaget, för det var fullständigt omöjligt att säga detta
              till pensionärerna, och vill ta pengarna ur Riksgälden. Men de
              lånen ska också betalas. Då måste ni tala om vem som ska betala
              lånen i Riksgälden. Det finns inga gratispengar. Er bostadspolitik
              på den här punkten är en bluff.
            </seg>
          </u>
          <note type="speaker" n="46dd5a1f">
            Anf. 14 Statsrådet MATS ODELL (kd):
          </note>
          <u who="mats_odell_minister_2006" xml:id="i-9790338a1023d935-5" n="1221e75b">
            <seg n="c65d8ab0">
              Herr talman! Jag uppskattar naturligtvis att Egon Frid tycker
              att det var ett omfångsrikt och delvis innehållsrikt svar. Det
              har aldrig föresvävat mig att jag med långa svar skulle kunna
              täcka in Egon Frids samtliga behov av bostadsdebatter. Det räcker
              inte talartiden till. Vem som döljer sin brist på bostadspolitik
              i ett ordsvall överlåter jag åt andra att bedöma.
            </seg>
            <seg n="c914f1bd">
              Jag konstaterar i alla fall att politik för Egon Frid är lika
              med subventioner. Den som inte har subventioner har ingen politik
              det är vad som framgår av interpellationen. Om det skulle vara
              måttet på hur väl man har lyckats kan jag säga att subventionerna,
              de miljarder som ni brände på att ge miljarder till miljardvinstrika
              byggföretag, har inneburit att ni har lämnat efter er en bostadskö
              här i Helsingforssregionen med över 200 000 människor.
            </seg>
            <seg n="63711a89">
              Er politik har inneburit att Sverige bygger mindre än något annat
              land i Norden. Egon Frid kan väl inte mena att det är ett framgångskoncept
              som vi bör ta efter. Det som har lett till framgången i de andra
              länderna är långsiktigt goda spelregler för bostadsbyggandet,
              utan subventioner. Det har visat sig att det ger ett helt annat
              resultat.
            </seg>
            <seg n="c440443c">
              Vi är därför i full färd med att skapa förutsättningar för en
              helt ny upplåtelseform, ägarlägenheter. Då säger Egon Frid och
              hans partikamrater att det är väldigt fult därför att det bara
              blir investeringar av detta. Att investera i bostäder hu vad hemskt!
              Är det inte tvärtom så att när det investeras i bostäder blir
              det fler bostäder? Jag är helt övertygad om att ägarlägenhetsmöjligheten
              framöver kommer att leda till att betydligt fler unga människor
              kommer att få möjlighet att hyra billigare bostäder, helt enkelt
              därför att man flyttar från billigare lägenheter till de nya dyrare,
              och då blir de billigare lediga för unga människor.
            </seg>
            <seg n="e4a852cb">
              Det är omöjligt att säga att unga människor ska ha nya, billiga
              bostäder. Den ekvationen går inte ihop. Jag har tagit exemplet
              förr i debatter med Egon Frid, att det är lika orimligt som att
              en ung människa köper en ny bil första gången. Om man inte har
              en stark ekonomi är man naturligtvis ute efter att köpa en begagnad
              bil. Er bostadspolitik har inte gett unga människor förutsättningar
              att bo i nya bostäder så här långt.
            </seg>
            <seg n="9227ad1e">
              Nu har Egon Frid tagit sin utgångspunkt i prognoser. Det är alldeles
              riktigt att det sker en viss avmattning. Men den förklaras, Egon
              Frid, av helt andra saker än brister i regeringens bostadspolitik.
              Den förklaras av att bostadsmarknaden i Sverige är överhettad.
              Den förklaras, som framgår av mitt interpellationssvar, av att
              byggmaterielkostnaderna har ökat väldigt kraftigt och av bristen
              på arbetskraft. Här skulle jag gärna vilja säga att den förra
              regeringens nedvärdering av de praktiska yrkesutbildningarna gör
              att vi har brist på elektriker, brist på rörmokare och brist på
              snickare. Vår regering vill att personer som vill satsa på en
              yrkeskarriär inom exempelvis bostadssektorn ska få goda möjligheter
              att utbilda sig.
            </seg>
            <seg n="76f7cd69">
              Jag tycker att Egon Frid har ganska mycket att bevisa om han
              menar att den politik som han och den tidigare regeringen stod
              för skulle vara bättre än den som vi nu står för.
            </seg>
          </u>
          <note type="speaker" n="3e40aa8b">
            Anf. 15 EGON FRID (v):
          </note>
          <u who="egon_frid_85d7bf" xml:id="i-24d4ed14594e54f5-4" n="6ad64303">
            <seg n="28b900ca">
              Herr talman! Jag tycker att det är hedrande för oss i Vänsterpartiet
              att vi försöker utforma och driva en bostadspolitik för alla människor
              som har rätt att få en bostad i Sverige. Sedan får Gunnar Andrén
              tycka vad han vill om det. Det är faktiskt så, Gunnar, att det
              finns människor som bor i grottor och tält i Sverige. Det finns
              dessutom människor som inte ens har grottor eller tält att bo
              i utan är helt strandsatta, och mitt agerande i bostadspolitiken
              har en social dimension.
            </seg>
            <seg n="f2a75e60">
              I mitt förra anförande sade jag att det nu är dags för regeringen
              i sin helhet och Mats Odell i synnerhet att sluta att svartmåla
              den förra regeringen. Nu gäller det för regeringen att ta ansvar
              för Sverige, för alla som vill ha en bostad, för alla som vill
              välja hyresrätten för sitt boende och för alla som har svårt att
              få bostadskostnad och inkomst att gå ihop. Det gör man inte genom
              att fortsätta att svartmåla en tidigare regering som faktiskt
              byggde fler hyresrätter i en svag konjunktur än vad den nuvarande
              regeringen har möjlighet att göra i en av de starkaste högkonjunkturer
              vi har skådat. Jag hoppas naturligtvis att den ska bestå. Jag
              hoppas också att bostadssektorn ska ta ansvar för de brister som
              finns.
            </seg>
            <seg n="6baed092">
              Det är jätteviktigt att mindre och medelstora byggföretag får
              komma in på bostadsmarknaden och bygga billigare bostäder. Vi
              har ett exempel i Skövde där Calles Bygg är en utbrytare som visar
              att man kan bygga billigare än vad de stora kartellföretagen har
              gjort. Det är viktigt att vi hittar former för att underlätta
              för de företagen att få en ökad andel så att de kan bygga.
            </seg>
            <seg n="dfe087f1">
              Även i den här frågan är det skillnad beroende på vilken del
              av landet vi representerar. Jag presenterade Vänsterpartiets budgetförslag
              och vår bostadsfond i Skara. Där finns det ett jättetydligt exempel.
              I Skara kunde man bygga hyresrätter med investeringsstöd, men
              efter den nya regeringens borttagande av investeringsstöden och
              bostadssubventionerna kan man inte bygga hyresrätter i dag. Skara
              är ett jättetydligt exempel på den nya regeringens brist på bostadspolitik.
              Det finns många Skara runt omkring i landet där man i dag inte
              kan bygga hyresrätter till de allt fler unga människor och de
              allt fler äldre människor som vill bo i hyresrätt samt för att
              kommunerna ska kunna ta sitt ansvar för bostadsförsörjningen till
              asylsökande till exempel. Antalet människor som vill bo i hyresrätt
              ökar också parallellt med att vi har en högkonjunktur där fler
              kan efterfråga ett eget boende, inklusive yngre människor som
              vill flytta och starta ett eget hushåll, och det är en hyresrätt
              de efterfrågar.
            </seg>
          </u>
          <note type="speaker" n="e9b9d6f1">
            Anf. 16 ANTI AVSAN (m):
          </note>
          <u who="anti_avsan_387eab" xml:id="i-4fa52093a11a7647-1" n="34b5143a" next="i-3250e7a4eb2fd677-1">
            <seg n="22c1239f">
              Herr talman! Jag ställer mig frågan: Varför har Egon Frid och
              Vänsterpartiet inte lyckats övertyga de andra partierna i oppositionen
              om den bostadspolitik som förs fram här i dag och i Vänsterpartiets
              budgetmotion? Jag tror att alla inser svaret, men möjligen inte
              Egon Frid och troligen inte övriga vänsterpartister.
            </seg>
            <seg n="9003af3e">
              Låt oss titta på Vänsterpartiets budgetförslag när det gäller
              bostadsbyggandet. Målet är 40 000 bostäder, och som jag nämnde
              i ett tidigare inlägg har Boverket uppskattat byggandet år 2008
              till 39 000 bostäder. Då uppnår man Vänsterpartiets mål så när
              som på 1 000 bostäder.
            </seg>
            <seg n="840ffddf">
              Då frågar man sig: Har ni tagit i för lite här, eller går det
              bättre med bostadsbyggandet än vad ni har räknat med? Det här
              är inte mycket att driva opposition på, i alla fall inte för det
              närmaste året. Det handlar om 1 000 bostäder.
            </seg>
            <seg n="a0a600ab">
              Sedan gäller det de mer konkreta förslagen, som jag också nämnde
              tidigare. Bostadsfonden ska, precis som Gunnar Andrén nämnde,
              finansieras med medel från Riksgälden. Man ska tillskjuta 10 miljarder
              per år tills fonden hamnar på någonting som anges vara en rimlig
              nivå, 100 miljarder kronor. Det står inte mycket mer om det än
              att man ska betala amorterings- och räntekostnader under 30 år.
              Det kallar jag ett rudimentärt förslag, och det är vad som präglar
              Vänsterpartiets förslag rent generellt.
            </seg>
            <seg n="f7ae390f">
              Man vill också ytterligare öka produktionen av hyresbostäder
              med ett nytt anslag för marksanering i tätorter. Det kan man möjligen
              vara övertygad om, men jag tror inte riktigt att det kommer att
              leda till avsett resultat.
            </seg>
          </u>
          <note n="2d178d5b">
            Anf. 17 GUNNAR ANDRÉN (fp):
          </note>
          <u who="anti_avsan_387eab" xml:id="i-3250e7a4eb2fd677-1" n="34b5143a" prev="i-4fa52093a11a7647-1">
            <seg n="e391f2d3">
              Herr talman! På en punkt tror jag att Egon Frid möjligen missförstod
              mig. Jag har aldrig ifrågasatt hans sociala uppsåt. Det tror jag
              är gott. Jag vill gärna få med i protokollet att jag aldrig har
              tvivlat på Vänsterpartiet i den frågan, men vägen dit kan man
              diskutera. Det har vi olika meningar om.
            </seg>
            <seg n="06a3925f">
              Jag tror också att man kan tänka sig subventioner och riktade
              stöd till vissa saker som studentbostäder, speciella äldreboenden
              och så vidare. Där tror jag att man måste tänka sig andra former
              av stöd än man har haft hittills. Det riktar sig till så speciella
              grupper som inte har samma betalningsförmåga. Där kan man inte
              ens använda bruksvärdessystemet för att klara ut vad som är den
              verkliga kostnaden för just de områdena.
            </seg>
            <seg n="23061d24">
              Herr talman! Jag var häromdagen i Vindeln av alla platser. Det
              är inte någon jättestor ort. Det var väldigt intressant. Där hade
              konjunkturen blivit sådan att man funderade på att bygga hyreslägenheter
              i kommunal regi igen, vilket man inte har gjort under många år
              eftersom det är en typisk avfolkningsbygd. Det finns väldigt många
              sådana avfolkningsbygder. Jag tror att det är mycket viktigt att
              de kommunala bolagen kan satsa på att bygga nytt även på de här
              orterna. Det ger ett nytt socialt liv.
            </seg>
            <seg n="136812b7">
              Mot detta kan man sätta herr talmannens egen valkrets, Strängnäs,
              som häromåret fick reda på att man skulle få subventioner det
              var för övrigt under Göran Hägglunds tid som ordförande i bostadsutskottet
              till tvåor när man ville bygga femmor. Då måste man begära kommunal
              garanti, för man var inte säker på att man skulle kunna få dem
              uthyrda. Femmorna kunde man vara säker på att få uthyrda men inte
              tvåorna. Det blir en väldigt konstig bostadspolitik även på det
              kommunala området.
            </seg>
            <seg n="65ffefc1">
              Men det viktigaste jag vill säga är att jag inte betvivlar Egon
              Frids goda uppsåt med politiken. Vägen dit är däremot fel.
            </seg>
          </u>
          <note type="speaker" n="d47ffd8b">
            Anf. 18 Statsrådet MATS ODELL (kd):
          </note>
          <u who="mats_odell_minister_2006" xml:id="i-9790338a1023d935-6" n="1221e75b">
            <seg n="1ff64884">
              Herr talman! Jag har haft många interpellationsdebatter med Egon
              Frid om bostadspolitik. Jag tycker alltid att de är intressanta
              och givande. Jag är också glad för de ytterligare debattörer som
              deltar i dagens debatt.
            </seg>
            <seg n="001a6a78">
              När man blickar tillbaka på dem, och säkert också framåt, kan
              man konstatera att det är två olika synsätt, eller säg gärna ideologier,
              som står mot varandra. Å ena sidan har vi Vänsterpartiet och Socialdemokraterna
              och jag befarar också Miljöpartiet, men jag är inte helt säker
              på det. Lösningen är subventioner och mer skattepengar till byggföretagen.
              Vår modell å andra sidan är att skapa långsiktigt goda förutsättningar
              för byggmarknaden att svara upp mot det bostadskonsumenterna efterfrågar.
            </seg>
            <seg n="c8087618">
              Vi har redan facit i handen. De länder som har anammat den grundfilosofi
              som vi har för bostadsmarknaden bygger ungefär dubbelt så mycket
              som vi i Sverige har byggt per capita under Egon Frids och Socialdemokraternas
              ideologi.
            </seg>
            <seg n="09e361af">
              Jag tittade medan debatten pågick här i Boverkets prognos. De
              tar Malmö som ett exempel. Det har skett ett tvärtstopp i Malmö.
              Bakgrunden till det är uteslutande de enormt ökade kostnaderna
              till följd av överhettningen i den regionen.
            </seg>
            <seg n="d3d21e22">
              Tror Egon Frid på allvar att om vi skulle ösa ytterligare miljarder
              över de byggföretag som redan i dag inte får tag på arbetskraft
              skulle det innebära ett ökat byggande av bostadsrätter eller hyresrätter?
              Sanningen är att det byggs varken bostadsrätter eller hyresrätter
              på grund av detta. Det är bara byggandet av något tiotal bostäder
              som igångsätts, och det är på grund av den rådande resurssituationen.
            </seg>
            <seg n="6cecdbd9">
              Jag tror att Egon Frid nog får tänka igenom detta, ta av sig
              de ideologiska glasögonen och titta på verkligheten som den ser
              ut.
            </seg>
          </u>
          <note type="speaker" n="a7fa80e3">
            Anf. 19 EGON FRID (v):
          </note>
          <u who="egon_frid_85d7bf" xml:id="i-24d4ed14594e54f5-5" n="6ad64303">
            <seg n="326c0313">
              Herr talman! Tack, statsrådet, för debatten! Det är väl hedrande
              att Vänsterpartiets bostadspolitik granskas, fast det är lite
              märkligt när det är i alla fall min ambition och även avsikten
              med interpellationen att granska regeringens politik. Jag menar,
              och vill säga det igen, att det är regeringen som ska granska
              sig själv när det gäller vilken typ av bostadspolitik eller brist
              på bostadspolitik som man för just nu, för situationen håller
              på att förvärras ganska drastiskt ute i samhället.
            </seg>
            <seg n="39b1a192">
              Naturligtvis är det en ideologisk skillnad. Vi ser till de sociala
              behov som finns ute i samhället. Vi ser till grupper som står
              utanför bostadssektorn och som inte kan ta del av den bostadsmarknad
              som Mats Odell hyllar med sin politik. Naturligtvis innebär detta
              att vi är beredda att ge subventioner i form av investeringsstöd
              till byggandet av bra och billiga hyresrätter. Vår ambition är
              naturligtvis inte att subventionera redan rika byggföretagare,
              vilket jag är övertygad om att Mats Odell redan vet, utan ambitionen
              är att det ska byggas billigare hyresrätter.
            </seg>
            <seg n="bdd81501">
              Sedan är det alldeles riktigt att Vänsterpartiet enligt vårt
              förslag vill bygga 40 000 lägenheter varav 20 000 hyresrätter,
              och det är ett viktigt krav i vår bostadspolitik. Det är regeringen
              inte i närheten av.
            </seg>
            <seg n="dbdeab12">
              Dessutom vill vi att 65 000 hyresrätter ska renoveras i det så
              kallade miljonprogrammet. Det har nyligen beräknats att det renoveringsbehov
              som finns inom det så kallade miljonprogrammet skulle kosta 140
              miljarder att tillgodose, och här är regeringen så cynisk att
              man vill lägga hela detta ansvar på enskilda hyresgäster som ska
              köpa sina lägenheter och renovera dem själva. Regeringen är inte
              det minsta intresserad av att underlätta för människor att bo
              i hyresrätt och skapa förutsättningar för hyresrättens framtid!
            </seg>
            <seg n="2b4d9cdc">
              Jag ska ägna helgen åt att försöka förstå vad rudimentärt förslag
              innebär. Jag hoppas att jag lyckas med det.
            </seg>
          </u>
          <note type="speaker" n="7e1b83da">
            Anf. 20 Statsrådet MATS ODELL (kd):
          </note>
          <u who="mats_odell_minister_2006" xml:id="i-9790338a1023d935-7" n="1221e75b">
            <seg n="4a5a34dd">
              Herr talman! Det är inte lätt för Egon Frid att mot bakgrund
              av den statistik som har förts under den tid som er politik har
              verkat kunna ha någon stor trovärdighet när det gäller att nya
              miljarder som hälls som bensin på en överhettad marknad skulle
              kunna hjälpa. Pengarna ska inte gå till rika byggare utan, som
              jag förstår det, till fattiga byggare. Det är en spännande ekvation!
            </seg>
            <seg n="9c915ec1">
              Han stöder sig här på en undersökning som är gjord av Hyresgästföreningen.
              Jag har den här, och den handlar om unga vuxnas boende år 2007.
              På s. 7 finns eget boende och boendeform för personer mellan 20
              och 27 år redovisat. Hur har då den här politiken som Egon Frid
              nu rekommenderar utvecklats? Jo, 1997 hade 62 procent av de unga
              i åldern 2027 år ett eget boende, men när ni fått hålla på fram
              till 2006 och när 2007 började hade detta sjunkit till 53 procent.
              Det har alltså bara blivit sämre hela tiden med den politik som
              ni har fört!
            </seg>
            <seg n="76a38c5b">
              Herr talman! Egon Frid har en ganska lång uppförsbacke framför
              sig när det gäller att få den här regeringen att tro att den politik
              som har förts bakåt i tiden skulle vara lösningen på Sveriges
              framtida bostadsproblem.
            </seg>
          </u>
          <note n="9a0ad847">
            Överläggningen var härmed avslutad.
          </note>
          <note n="a78b890d">
            5 § Svar på interpellation 2007/08:52 om förmögenhet och bidrag
          </note>
          <note type="speaker" n="bc87b15c">
            Anf. 21 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-1f7d7a46bedc7bb3-0" n="13a9eec7" next="i-455b95a06fb0421a-0">
            <seg n="a74420db">
              Herr talman! Lars Johansson har frågat socialförsäkringsminister
              Cristina Husmark Pehrsson vilka åtgärder som hon avser att vidta
              så att inte skatteplanering belönas med bostadsbidrag och socialbidrag
              samt vilka åtgärder som ska vidtas för att förhindra att förmögna
              personer utnyttjar och missbrukar vårt sociala välfärdssystem.
            </seg>
            <seg n="94a163c3">
              Arbetet inom regeringen är så fördelat att det är jag som ska
              svara på interpellationen.
            </seg>
          </u>
          <note n="45194a88">
            Regeringen har i propositionen 2007/08:26 Slopad förmögenhetsskatt
            m.m. lämnat förslag som innebär att förmögenhetsbeskattningen
            slopas från och med den 1 januari 2007. Det innebär att förmögenhetsredovisningen
            i 2008 års deklaration som skulle ha baserats på en persons förmögenhet
            per den 31 december 2007 inte behöver göras.
          </note>
          <u who="göran_hägglund_minister_2006" xml:id="i-455b95a06fb0421a-0" n="13a9eec7" prev="i-1f7d7a46bedc7bb3-0">
            <seg n="37bfd59c">
              Ett avskaffande av förmögenhetsskatten och förmögenhetsredovisningen
              i deklarationen innebär inte att man ändrar på beräkningsreglerna
              för rätten till olika sociala förmåner. Däremot kan man behöva
              göra anpassningar av förmögenhetsprövningen inom socialförsäkringssystemet
              och studiestödssystemet då förmögenhet inte längre kommer att
              vara skattepliktig.
            </seg>
            <seg n="215696ed">
              Hur dagens kontrollrutiner av förmögenhet går till beror på vilket
              system som avses. Oftast lämnar den sökande själv uppgifter till
              den utbetalande myndigheten om sin förmögenhet på ansökningsblankett
              och i vissa fall med en bifogad självdeklaration för att styrka
              uppgifterna om förmögenhet. Alternativt sker det en kontroll av
              myndigheten mot Skatteverkets deklarationsuppgifter.
            </seg>
            <seg n="f625a8f3">
              De nya reglerna försvårar i vissa fall myndigheternas möjligheter
              att kontrollera uppgifter om förmögenhet som de försäkrade lämnar
              i sina ansökningar, men kontrollmöjligheten består. I många fall
              har banker och andra penninginrättningar skyldighet att lämna
              uppgifter till myndigheter som gäller en enskild person. Som en
              viss vägledning kan självdeklarationen fortfarande användas eftersom
              avkastningen på kapital även fortsättningsvis ska vara skattepliktig.
            </seg>
            <seg n="3c5ff253">
              Förmögenhetsprövning har störst betydelse för de inkomstprövade
              stöden, till exempel bostadsbidrag och bostadstillägg för pensionärer.
              För att inte undergräva tilltron till systemen är det viktigt
              att ha en inkomstprövning inom dessa system. Legitimiteten för
              finansieringen av dessa system skulle också förlora i trovärdighet
              om det skulle uppfattas som om personer oriktigt erhöll stöd eller
              bidrag.
            </seg>
            <seg n="b5b87cc2">
              En översyn ska därför genomföras för att närmare analysera effekterna
              av förmögenhetsuppgifternas avskaffande för socialförsäkrings-
              och studiestödssystemen. Den ska leda fram till förslag till ett
              nytt system som motverkar felaktiga utbetalningar.
            </seg>
          </u>
          <note type="speaker" n="14ec758e">
            Anf. 22 LARS JOHANSSON (s):
          </note>
          <u who="lars_johansson_1a1a7d" xml:id="i-4f092dbd76a2bae9-0" n="2dfa72f9">
            <seg n="b6c62b7f">
              Herr talman! Först vill jag gärna tacka för interpellationssvaret
              från Göran Hägglund. Jag ska återkomma till att kommentera det
              i slutet på mitt inlägg, men först vill jag uttrycka en tydlighet
              vad gäller själva sakfrågan om förmögenhetsskattens avskaffande
              som vi från Socialdemokraterna starkt ogillar i sig. I synnerhet
              ogillar vi det eftersom vi vet att hela 60 procent av förmögenhetsskatten
              enligt riksdagens utredningstjänst i dag betalas av den tiondel
              av befolkningen som har de högsta inkomsterna. Men det är tydligen
              också helt i linje med den politik som regeringen driver för att
              sänka skatterna för i första hand höginkomsttagare.
            </seg>
            <seg n="36e98e6b">
              När det sedan gäller själva interpellationssvaret tycker jag
              att det är viktigt att konstatera att genom att man avskaffar
              förmögenhetsskatten avskaffar man samtidigt också Skatteverkets
              uppgift att samla in förmögenhetsuppgifterna. Det är mot den bakgrunden
              som min interpellation är ställd.
            </seg>
            <seg n="0a25747b">
              Det ställer till en hel del bekymmer. Jag kan notera att det
              av socialministerns svar framgår att även socialministern är bekymrad
              för att tilltron till våra socialförsäkringssystem eller till
              våra sociala trygghetssystem kan minska, att legitimiteten kan
              ifrågasättas om man inte kan kontrollera ifall folk har en förmögenhet
              när de till exempel söker bostadstillägg eller bostadsbidrag.
            </seg>
            <seg n="38dfd619">
              Det gäller dock inte bara där utan också i kommunerna där det
              handlar om försörjningsstöd, alltså det som tidigare kallades
              socialbidrag. Även där måste man redovisa om man har en förmögenhet.
              Det är alltid så i dessa fall att det är först när jag inte har
              några pengar över huvud taget som jag kan få försörjningsstöd.
              Samma förhållande råder i många kommuner till exempel när det
              gäller hemtjänst. Likaså är taxorna för de saker jag på olika
              sätt kan ha behov av kopplade till den pension respektive eventuella
              förmögenhet jag har.
            </seg>
            <seg n="bda8d5dc">
              Det har alltså betydelse på en lång rad områden inom den sociala
              sektorn i vårt samhälle, och därför har vi från Socialdemokraternas
              sida reagerat starkt på att man ska ta bort Skatteverkets ansvar
              för att även i fortsättningen samla in uppgifter från människor
              om de har en förmögenhet eller inte. Det ger möjligheter för Försäkringskassan,
              kommunerna och andra som har behov av dessa uppgifter att göra
              en riktig bedömning i de enskilda fallen, det vill säga om någon
              är berättigad eller inte att få det stöd som personen begärt.
            </seg>
            <seg n="99465e7a">
              Mina frågor kvarstår därför till en del. Den första frågan gällde
              nämligen om statsrådet avser att vidta några åtgärder så att inte
              skatteplanering belönas med bostadsbidrag och socialbidrag. Jag
              tycker inte att jag fått ett tydligt svar på den frågan, och inte
              heller på frågan som gällde vilka åtgärder statsrådet avser att
              vidta i syfte att förhindra förmögna personer att utnyttja och
              missbruka vårt sociala välfärdssystem.
            </seg>
            <seg n="4768dfc8">
              Statsrådet hänvisar till en översyn, men varför ska man göra
              översynen efter det att man infört en ny åtgärd? I det första
              förslaget som regeringen hade planerat, och som fanns med i budgetpropositionen,
              sade ni att ni skulle vänta med att ta bort Skatteverkets kontrolluppgift,
              att ni skulle ha ytterligare ett år på er för att gå igenom och
              hitta ett annat system för detta. Men nu inför ni det omedelbart,
              och då sitter ni i en situation där ni inte riktigt vet hur ni
              ska klara ut det hela.
            </seg>
          </u>
          <note type="speaker" n="49513781">
            Anf. 23 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-b43fe5acd65542f9-0" n="13a9eec7">
            <seg n="5730c4bf">
              Herr talman! Först vill jag stryka under det som jag tror att
              jag och Lars Johansson är helt överens om, nämligen att vi har
              vissa trygghetssystem som utgör ett yttersta skyddsnät. Vi har
              bostadsbidraget, som är inkomstprövat, för människor med små ekonomiska
              marginaler. Det sista skyddsnätet är försörjningsstödet, eller
              det som vi i dagligt tal brukar kalla socialbidrag. De stöden
              betalas ut enbart till människor som är berättigade till dem.
              Därför finns i dag vissa kontrollmekanismer inbyggda i systemet
              och ska finnas även fortsättningsvis.
            </seg>
            <seg n="29181153">
              Lars Johansson ber mig vara tydligare när det gäller svaren på
              hans båda konkreta frågor. Den första frågan gällde ifall statsrådet,
              det vill säga jag, avsåg att vidta några åtgärder så att inte
              skatteplanering belönas med bostadsbidrag och socialbidrag. Ja,
              det avser vi.
            </seg>
            <seg n="6e2bd86c">
              Den andra frågan gällde åtgärder. Svaret på den frågan är att
              vi håller på att titta över den. Då säger Lars Johansson: Vore
              det inte klokare att man först tittade på dessa detaljer och sedan
              i det andra skedet, när man klarlagt detaljerna, tog bort förmögenhetsskatten?
              Så kan man naturligtvis tänka, men uppgifter om förmögenhet finns
              lagrade sedan ett par år tillbaka, uppgifter som man kan luta
              sig mot. Därmed har man en bild av hur det historiskt sett ut
              för den person som söker något av dessa bidrag.
            </seg>
            <seg n="ef54be54">
              Lars Johansson understryker igen som om det behövdes att Socialdemokraterna
              inte anser att förmögenhetsskatten ska avskaffas. Det är naturligtvis
              en legitim synpunkt, men den blir alltmer udda i en internationaliserad
              värld där mycket få länder numera har förmögenhetsskatten kvar.
              Dessutom visar undersökningar att förmögenhetsskatten i Sverige
              leder till att många hundra miljarder kronor förs ut från vårt
              land och placeras i andra sammanhang, vilket sannolikt innebär
              att man undandrar sig beskattning inte bara på själva förmögenheten
              utan också på avkastningen av förmögenheten. I stället för att
              pengarna arbetar i Sverige försvinner de till andra länder. Det
              tycker jag givetvis är olyckligt.
            </seg>
            <seg n="209dc9f9">
              Lars Johanssons tidigare partiledare Göran Persson sade i något
              sammanhang att förmögenhetsskatten har ett drag av frivillighet
              över sig. Det är naturligtvis sant. I en internationaliserad ekonomi
              såg han problemet med att Sverige som ett av få länder skulle
              bibehålla förmögenhetsskatten. Det skulle innebära att pengar
              försvann från Sverige till andra länder, pengar som borde finnas
              och arbeta i vårt eget land.
            </seg>
            <seg n="22a7bbf6">
              Sedan redovisar Lars Johansson fördelningseffekter av förmögenhetsskattens
              avskaffande. Men själva poängen med avskaffandet är att vi kommer
              bort från det statiska tänkande som tidigare präglat politiken.
              I och med att det finns mer pengar i vårt eget land ökar också
              möjligheterna för investeringar, vilket ger människor arbete och
              gör att fler betalar skatt. Vi får mer pengar till att utveckla
              den svenska välfärden. Det är grunden för regeringens ställningstagande.
              Förmögenhetsskatten bör avskaffas eftersom den har karaktären
              av att begränsa tillkomsten av nya jobb i vårt land, nya jobb
              som är en nödvändighet för framtidens välfärd.
            </seg>
          </u>
          <note type="speaker" n="58e5e849">
            Anf. 24 LARS JOHANSSON (s):
          </note>
          <u who="lars_johansson_1a1a7d" xml:id="i-4f092dbd76a2bae9-1" n="2dfa72f9">
            <seg n="d1a09104">
              Herr talman! Det är uppenbart att Göran Hägglund och jag har
              olika uppfattningar om förmögenhetsskattens vara eller icke vara.
              Jag kan bara konstatera att den drar in 6,9 miljarder till staten.
              Den är i första hand en skatt som drabbar de människor som har
              höga inkomster samtidigt med stora förmögenheter.
            </seg>
            <seg n="f2f2a71f">
              Man kan alltid diskutera om effekten blir den som Göran Hägglund
              hoppas på, att vi får mer pengar att investera i Sverige om vi
              avskaffar förmögenhetsskatten. Det vet vi inte. En sak vet vi
              dock, nämligen att när man tar bort kontrolluppgiften från Skatteverket
              innebär det att de som har pengar utomlands kommer att kunna hämta
              hem pengarna till Sverige utan att riskera att behöva betala skatt
              för den eventuella skattesmitning de tidigare sysslat med eftersom
              Skatteverket i fortsättningen inte ska ha någon kontrolluppgift
              på den punkten.
            </seg>
            <seg n="9b08de84">
              Det är en bakvänd skatteamnesti för människor med stora förmögenheter,
              och jag tycker att den är oerhört tveksam. Jag tycker rent ut
              sagt inte att det är fråga om att, som regeringen nu gör, ge möjligheter
              för människor. Det skulle så att säga vara legitimt att göra på
              det sättet. Det är den signalen man skickar ut.
            </seg>
            <seg n="0f85474e">
              När det gäller trygghetssystemen är vi överens om att det är
              viktigt att de är stabila. Varför ska man då inte även på det
              området ha ett system som är robust och också fungerar i framtiden
              så att vi inte öppnar en dörr som innebär att människor kan utnyttja
              våra sociala försäkringssystem och bidragssystemen i övrigt?
            </seg>
            <seg n="6d7e8331">
              När vi tittar på de två remissvar som kommit in inför propositionen
              om avskaffande av förmögenhetsskatten, från Skatteverket och Försäkringskassan,
              ser vi att de betonar betydelsen av att Skatteverket också i fortsättningen
              ska ha skyldighet att ta in förmögenhetsuppgifter. Likaså säger
              Försäkringskassan att det är viktigt att Skatteverket kan ha den
              kontrollfunktionen. Då kan Försäkringskassan kontrollera om människor
              har en förmögenhet eller inte. Det är poängen med min interpellation,
              och jag förstår inte riktigt varför regeringen i det här läget
              inte sett till att ha en annan kontrollapparat som gör att Försäkringskassan
              kan vara säker på att människor inte utnyttjar de sociala trygghetssystemen.
              Samma förhållande gäller i kommunerna.
            </seg>
            <seg n="f384d2e0">
              Remissvaren är ganska tydliga på den här punkten. Försäkringskassan
              säger att om de inte har denna möjlighet via Skatteverket måste
              de förmodligen tillsammans med Skatteverket, eller i samarbete
              med banker och liknande, försöka få fram dessa uppgifter manuellt.
              Det kommer att innebära mycket stora administrativa kostnader.
              Jag ser ingen poäng med det.
            </seg>
            <seg n="fe54131c">
              Detta vill regeringen införa i stället för att fortsätta med
              ett system som redan fungerar, att man måste ange om man har en
              förmögenhet. Även om man inte fortsätter att betala skatt på denna
              förmögenhet är det en kontrolluppgift, och Skatteverket anser
              att det nuvarande systemet är det administrativt enklaste. De
              som är ansvariga för vårt socialförsäkringssystem, alltså Försäkringskassan,
              anser också att det är det bästa och enklaste systemet. Jag förstår
              inte varför regeringen inte kan gå med på att ha ett enklare administrativt
              system och i stället går in i en dimridå. Vi vet inte vad det
              här kan innebära i framtiden.
            </seg>
          </u>
          <note type="speaker" n="1db23a46">
            Anf. 25 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-b43fe5acd65542f9-1" n="13a9eec7">
            <seg n="299a749a">
              Herr talman! Jag tror att det kan vara nyttigt för den som lyssnar
              på debatten att ha några grundläggande fakta klara för sig, vilka
              spelar en ganska stor roll.
            </seg>
            <seg n="21b16c95">
              Ett av dem är att Skatteverket i dag har uppgifter om förmögenheter
              som överstiger 1 ½ miljon kronor. Förmögenheter som ligger mellan
              100 000 kronor och 1 ½ miljon kronor har Skatteverket i dag inga
              uppgifter om. Det torde vara där man i allt väsentligt skulle
              kunna hitta eventuella felutbetalningar som sker. Det tror jag
              att Lars Johansson och jag kan vara överens om.
            </seg>
            <seg n="477e09c2">
              Men det har vi alltså inte enkla uppgifter om i dag. I stället
              är det på det viset att man själv anger sina inkomstförhållanden
              och hur stor inkomst man har, till exempel när det gäller bostadsbidrag.
              Man får uppge en viss procentandel av eventuell förmögenhet. Sedan
              görs det i dag manuella kontroller av Försäkringskassan för eventuella
              förmögenheter mellan 100 000 och 1 ½ miljon kronor. Så är det
              redan i dag.
            </seg>
            <seg n="bf41a2ac">
              När det gäller socialbidrag eller försörjningsstöd sker en prövning
              av rätten till ekonomiskt bistånd varje månad. Det är alltså inte
              ett bidrag som beviljas en gång för alla och sedan rullar på månad
              för månad, utan det sker en prövning av personens ekonomiska förhållanden
              vid varje ansökningstillfälle. Det innebär att det alltid är aktuella
              inkomstuppgifter som ligger till grund för beslut om ekonomiskt
              bistånd. Inte heller där har man vid prövningen särskilt stor
              nytta av de uppgifter som i dag finns hos Skattemyndigheten.
            </seg>
            <seg n="cb5eb63e">
              Jag tror att Lars Johansson är rätt ute när han säger att vi
              ska ha robusta system som fungerar på ett sådant sätt att vi har
              en legitimitet kring de bidragssystem som vi har. Det är vi alla
              angelägna om. Jag tror inte att det är något större problem när
              vi avskaffar uppgifterna när det gäller större förmögenheter.
              Men vi ska ändå göra en översyn av detta för att säkerställa att
              vi har ett kontrollsystem som fungerar så att pengar inte betalas
              ut till personer som inte är berättigade till dem. Därför har
              jag aviserat att vi kommer att genomföra en närmare analys. Det
              här ska leda fram till ett nytt system som motverkar felaktiga
              utbetalningar, för sådana ska helt enkelt inte ske.
            </seg>
          </u>
          <note type="speaker" n="11f7986b">
            Anf. 26 LARS JOHANSSON (s):
          </note>
          <u who="lars_johansson_1a1a7d" xml:id="i-4f092dbd76a2bae9-2" n="2dfa72f9">
            <seg n="90e8bbce">
              Herr talman! Det är uppenbart att vi är överens om att man ska
              ha stabila trygghetssystem som inte utnyttjas. Men frågan kvarstår:
              Varför kan man inte införa ett system som innebär att vi säkerställer
              våra trygghetssystem innan man avskaffar Skatteverkets kontrolluppgift?
              Det är det som är huvudfrågan. Jag har fortfarande inte fått något
              bra svar.
            </seg>
            <seg n="48eedd11">
              Statsrådet hänvisar till att det ska göras en översyn av detta.
              Men det finns andra frågor i sammanställningen. Försäkringskassan
              skriver i sitt remissvar: Om Försäkringskassan endast kan få uppgifterna
              genom att fråga banker och andra penninginrättningar kommer dessa
              företags administrativa kostnader att öka. Detta står inte i överensstämmelse
              med regeringens mål att företagens administrativa kostnader ska
              minska med 25 procent till år 2010.
            </seg>
            <seg n="109429e0">
              Det är tydligt utklarat vad frågan handlar om. Min slutfråga
              blir: Varför kan man inte från regeringens sida inse att vi har
              ett kontrollsystem som fungerar? Varför använder man sig inte
              av det? Jag har inte fått något bra svar på det. När vi är överens
              om att legitimiteten är det viktiga i våra trygghetssystem, varför
              använder då inte regeringen sig av den kontrollorganisation som
              finns? På den punkten har jag inte fått något svar.
            </seg>
          </u>
          <note type="speaker" n="9b649030">
            Anf. 27 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-b43fe5acd65542f9-2" n="13a9eec7">
            <seg n="353a05c0">
              Herr talman! Lars Johansson frågar: Varför inte bibehålla ett
              system som säkerställer att utbetalningar sker på rätt sätt? Jag
              har försökt beskriva att vi i dag inte har ett system som säkerställer
              att vi till varje del betalar ut bidrag rätt, eftersom de uppgifterna
              inte finns att hämta i de fakta som Skatteverket disponerar över.
              Därför räcker det inte att säga att man borde bibehålla nuvarande
              ordning. Det är inte säkert att det blir rätt för det.
            </seg>
            <seg n="e14507ae">
              Däremot ska och vill vi säkerställa att bidrag inte utbetalas
              felaktigt. Därför kommer vi att behöva försöka hitta nya vägar.
            </seg>
            <seg n="54bf93b4">
              Lars Johansson ömmar också en del för banker och finansiella
              institut och säger att de kommer att få en administrativ pålaga.
              Det är naturligtvis angeläget. Men där finns möjligheten redan
              i dag. De lämnar uppgifter om ränteinkomster till Skattemyndigheten.
              Det är eller kan vara en viktig grund när man tittar på en enskild
              persons förmögenhetsförhållanden och ser att ränteintäkter eller
              avkastning på värdepapper ligger till grund för de ansökningar
              som sker och att det sker på ett korrekt sätt.
            </seg>
            <seg n="0b5a8c4b">
              Min uppfattning är, också efter denna diskussion, att Lars Johansson
              och jag är helt överens om att bidrag inte ska utbetalas på felaktiga
              grunder, att vi ska ha system som så långt det över huvud taget
              är möjligt ser till att bidrag betalas ut på ett korrekt vis och
              att vi hela tiden måste pröva nya metoder för att säkerställa
              att pengar går till dem som behöver, men inte mer än att det sker
              på ett korrekt sätt.
            </seg>
          </u>
          <note n="9a0ad847">
            Överläggningen var härmed avslutad.
          </note>
          <note n="66030687">
            6 § Svar på interpellation 2007/08:48 om bättre äldreomsorg för
            döva, dövblinda och hörselskadade
          </note>
          <note type="speaker" n="c8961c0e">
            Anf. 28 Statsrådet MARIA LARSSON (kd):
          </note>
          <u who="maria_larsson_minister_2006" xml:id="i-2821fefd4d187ba8-0" n="9b6afdc5">
            <seg n="5be14bfe">
              Herr talman! Eva Olofsson har frågat mig vad jag avser att göra
              för att åtgärda den bristfälliga kunskapen om situationen för
              äldre döva, dövblinda och hörselskadade samt vad jag avser att
              göra för att de ska kunna få teckenspråkig hemtjänst och plats
              på teckenspråkig äldreboendeenhet.
            </seg>
            <seg n="ced6ff7c">
              Det är självklart så att alla äldre som behöver äldreomsorgens
              stöd ska ha lika rätt till ett stöd som är av god kvalitet och
              att det ska finnas personal som har tillräckliga kunskaper och
              erfarenheter. Därför är varje rapport om att stöd och hjälp inte
              når enskilda eller grupper angelägen för att förbättringsarbeten
              ska kunna komma till stånd. Jag välkomnar därför också den här
              debatten.
            </seg>
            <seg n="6e47512e">
              Att inte kunna delta i normalt socialt liv med andra eller kommunicera
              med personal inom vården ger en alldeles särskild utsatthet. Personer
              som har hörselskada eller är döva eller dövblinda löper stor risk
              att bli socialt isolerade. Regeringens satsning inom äldreområdet
              lyfter fram flera aspekter som ökar möjligheterna att bättre utforma
              insatser för gruppers och enskildas behov.
            </seg>
            <seg n="c4902768">
              Till att börja med anser jag att biståndsbedömningen måste utgå
              från klara etiska principer så att den enskildes förhållanden
              och önskemål blir styrande för målet med de insatser som sätts
              in och dimensionering av resurser. Enligt regeringens direktiv
              till Värdighetsutredningen ska utredaren analysera behovet av
              ett gemensamt nationellt bedömningsinstrument för biståndsbedömning.
              Värdighetsutredningens arbete syftar till att tydliggöra för alla
              vad äldreomsorgen ska erbjuda och vad de äldre och deras anhöriga
              kan förvänta sig när de behöver äldreomsorg.
            </seg>
            <seg n="dd89ed70">
              För det andra menar jag att väl utvecklade system för fritt val
              ger möjlighet att tillmötesgå äldre i det de faktiskt vill ha.
              Är man döv ska man kunna välja utförare med personal som kan teckenspråk.
              Fritt-val-utredningen kommer att föreslå enkla och tydliga regler
              för hur fritt-val-system kan byggas upp. Regeringen anslår i budget
              för år 2008 300 miljoner kronor i utvecklingsmedel för att stimulera
              kommunerna att utveckla fritt val.
            </seg>
            <seg n="a9aef785">
              För det tredje ger införandet av individbaserad statistik, utvecklingen
              av kvalitetskriterier för öppna jämförelser och kontinuerliga
              brukarundersökningar betydligt bättre kunskap om både kvaliteter
              och brister inom äldreomsorgen.
            </seg>
            <seg n="c28e21ea">
              I de stimulansmedel regeringen anslagit ingår som ett utpekat
              område satsningar för sociala kontakter och gemenskap. Att delta
              i olika verksamheter kan bryta isolering och ge värdefulla sociala
              kontakter. För att ha möjlighet att leva ett aktivt liv är det
              viktigt att få hjälp med att hålla kontakt med släkt och vänner,
              ledsagning till aktiviteter, hjälp med att komma ut på promenad
              och få frisk luft samt att delta vid kulturella aktiviteter. Kommunerna
              kan i samverkan med frivilliga organisationer göra en stor insats
              när det gäller att bryta isolering och öppna möjligheterna för
              äldre kvinnor och män att ha kontakt med andra.
            </seg>
            <seg n="12718729">
              Kommunerna har redan i dag omfattande möjligheter att samverka
              med varandra och andra aktörer kring insatser för särskilda grupper
              där det kan vara svårt för varje kommun att själv upprätthålla
              tillräcklig kontinuitet och kompetens.
            </seg>
            <seg n="3f1fe7b2">
              En viktig kanal till ökad kunskap om levnadsförhållanden och
              påverkan är de dövas, de dövblindas och de hörselskadades egna
              organisationer. Därför har regeringen i budget för år 2008 ökat
              anslaget till handikapporganisationer med 20 miljoner kronor per
              år.
            </seg>
          </u>
          <note type="speaker" n="429c0854">
            Anf. 29 EVA OLOFSSON (v):
          </note>
          <u who="eva_olofsson_a37dbe" xml:id="i-224eafb108e038ee-0" n="673b2d97">
            <seg n="082288e5">
              Herr talman! Först vill jag tacka ministern för svaret och för
              att hon välkomnar debatten. Jag är säker på att den behövs. Jag
              vet att för medlemmar i Dövas Förening och Dövas Pensionärsförbund,
              varav en del sitter här på åhörarläktaren och får teckentolkning
              för att följa debatten, är det en av de allra viktigaste frågorna
              tillsammans med frågan om teckenspråkets ställning och de döva
              barnens situation.
            </seg>
            <seg n="c7e4fd86">
              Det finns stora brister när det gäller äldreomsorg, hemtjänst
              och äldreboende för döva. Det finns stor okunskap och brist på
              kunskap ute i kommunerna vad det innebär att vara äldre teckenspråkig
              döv eller dövblind. Jag vill ta några konkreta exempel.
            </seg>
            <seg n="e3998d06">
              Det saknas väldigt ofta teckenspråkig information. Man resonerar
              som så att den som är döv inte hör men ser och kan läsa den skriftligt
              svenska informationen. Man tänker inte på att talad svenska och
              skriftlig svenska inte är teckenspråkigas eget språk, utan det
              är teckenspråket.
            </seg>
            <seg n="c4e149b2">
              När äldre döva gick i skolan fick de inte använda teckenspråket.
              Undervisningsspråket var talad svenska. Ni kan själva tänka er
              hur svårt det då var att tillgodogöra sig en bra undervisning.
              Många äldre döva har helt enkelt svårt att tillgodogöra sig skriftlig
              information på svenska.
            </seg>
            <seg n="5f8afce6">
              Om detta saknas kunskap ute i kommunerna. Det är väldigt ofta
              man inte använder teckentolk när man kanske kommer hem och ska
              diskutera vilken hjälp en äldre kvinna eller man ska få från äldreomsorgen.
              Hur ska då han eller hon få information om vad som kan erbjudas?
              Hur ska då han eller hon själv kunna vara delaktig och påverka
              hjälpen?
            </seg>
            <seg n="ae5255fd">
              Det finns i dag teckenspråkiga äldreboenden bara i Helsingfors
              och Malmö. Det är på gång ett i Göteborg och ytterligare ett i
              Helsingfors, och Göteborg har en teckenspråkig hemtjänst.
            </seg>
            <seg n="b2b03b1a">
              Det innebär att när äldre döva kvinnor och män har hjälp från
              äldreomsorgen har de det av den vanliga hemtjänsten eller bor
              på ett äldreboende bland hörande. Då blir situationen ofta följande.
            </seg>
            <seg n="5bdf4621">
              Jag kan inte tala med mina grannar på äldreboendet när vi äter.
              Jag kan inte ta del av fritidsaktiviteterna och underhållningen.
              Vad är det för mening att gå på Speldags och höra sång och musik
              när jag inte hör det?
            </seg>
            <seg n="968b013e">
              Personalen kommunicerar ofta via lappar. Ibland har kommunen
              ansett sig ha råd att låta personalen lära sig teckenspråk. Men
              ofta kan man bara några enkla tecken.
            </seg>
            <seg n="f787460a">
              Vilka av oss vill ha det så när vi bor på ett äldreboende att
              den personal som jobbar med hela vår livssituation egentligen
              bara kan säga: Hur mår du i dag? Var maten god? Är du trött? God
              morgon! Hej!
            </seg>
            <seg n="4fc03f12">
              Jag tror att alla förstår att det inte är någon bra äldreomsorg
              om det fungerar på det sättet. Jag tror inte att det beror på
              någon illvilja. Det är brist på kunskap hos ansvariga politiker
              och tjänstemän.
            </seg>
            <seg n="a98a0684">
              Herr talman! Jag vill återkomma till statsrådet Maria Larssons
              svar. Jag har inte skrivit interpellationen för att diskutera
              fritt val och fler privata utförare i äldreomsorgen eller inte.
              Jag kan konstatera att äldreomsorgen fungerar lika dåligt för
              teckenspråkiga döva, dövblinda och hörselskadade oavsett om det
              är kommunala utförare i en kommun eller om det finns fritt-val-system.
            </seg>
            <seg n="38bffdfe">
              Jag tror att det är något annat som behövs. I de kommuner som
              har gjort bra saker och där det händer något har man fattat tydliga
              politiska beslut. Det har man väldigt ofta gjort efter dialog
              och påtryckningar från Dövas Förening och Dövas Pensionärsförbund
              där man lyft fram de dövas situation. Då har det hänt något.
            </seg>
            <seg n="fc29d1b6">
              Jag vill därför återupprepa mina frågor till statsrådet. Vad
              vill statsrådet göra för att öka kunskapen? Vad vill statsrådet
              göra för att vi ska få en teckenspråkig hemtjänst och äldreboende
              för äldre döva och dövblinda?
            </seg>
          </u>
          <note type="speaker" n="7396eb31">
            Anf. 30 Statsrådet MARIA LARSSON (kd):
          </note>
          <u who="maria_larsson_minister_2006" xml:id="i-2821fefd4d187ba8-1" n="9b6afdc5">
            <seg n="c820c534">
              Herr talman! Det Eva Olofsson fokuserar på är den bristande kunskapen
              kring dövas och dövblindas situation. Det är ett stort problem
              när man blir äldre. Här finns kunskapsluckor både ute i den kommunala
              verksamheten och på det nationella planet.
            </seg>
            <seg n="344a6904">
              Väldigt lite gjordes under den förra regeringsperioden. Bristerna
              är tyvärr ett faktum. Jag vill understryka det och bekräfta att
              så är fallet. Därför är det viktigt att fokusera på de frågorna
              i framtiden. Det finns flera vägar man måste gå.
            </seg>
            <seg n="3753308a">
              Först och främst är de egna organisationerna för döva och dövblinda
              en stor resurs i det kommande arbetet. Deras kunskaper måste naturligtvis
              tas till vara. De är experter på det som händer i form av både
              framgångar och brister. Därför är det en angelägen del att ta
              till vara den kunskapsmängd som finns samlad hos organisationerna.
            </seg>
            <seg n="3ab3fb4e">
              En annan viktig samverkanspart är SKL som vi träffar regelbundet
              och där det finns möjlighet att följa upp den här frågan ytterligare.
              Det är någonting som jag kommer att göra.
            </seg>
            <seg n="a99f8087">
              Eva Olofsson förbigår klart det som kan vara en möjlighet, nämligen
              fritt-val-systemet som Eva Olofsson och Vänsterpartiet säger nej
              till. Om det finns flera utförare skapar det en annan lyhördhet
              för de individuella behoven.
            </seg>
            <seg n="7ff498d9">
              Det har vi sett tidigare, och vi kan se det tydligt i Danmark
              där ett sådant system finns. Man måste vara väldigt tydlig med
              att ge möjligheter att välja och också kunna välja bort det man
              inte är nöjd med. Det skapar en lyhördhet gentemot brukarna.
            </seg>
            <seg n="eab55d03">
              Det vill inte Eva Olofsson tillåta äldre över huvud taget och
              inte heller äldre som har funktionshinder i form av dövhet eller
              dövblindhet. Men detta är en resurs och en möjlighet.
            </seg>
            <seg n="473214b0">
              Jag var i Järfälla och träffade ett företag som levererar hemtjänst
              på olika modersmål. Företaget såg det som en möjlighet att utveckla
              detta på flera olika språk kanske också teckenspråk.
            </seg>
            <seg n="89f7b0b1">
              Att få en specialisering och olika typer av professionalisering
              inom hemtjänsten och äldreboendena är en utvecklingsmöjlighet
              som vi vill skapa utrymme för. Vänsterpartiet vill inte ge människor
              den möjligheten att välja, och det beklagar jag djupt. Jag ser
              det som en viktig del för framtiden.
            </seg>
            <seg n="bb69a10a">
              En annan viktig del för att öka kunskapsmängden, och där vi också
              nu påbörjar ett arbete som har varit försummat sedan tidigare,
              är att börja jämföra kvaliteten inom äldreomsorgen. Vi ska titta
              på hur nöjda brukarna är med den kvalitet som ges och med den
              äldreomsorg och den hemtjänst som förekommer. Där kan man få ny
              kunskap en tydlig kunskap som kan vara vägledande för i vilken
              riktning vi ska gå i framtiden. Det är också ett försummat kapitel
              sedan tidigare i den regering som Eva Olofsson har samarbetat
              med och stött.
            </seg>
            <seg n="f15d3224">
              Vi vill göra ett ordentligt kvalitetsarbete, ta fram nationella
              kvalitetsindikatorer och ge möjlighet också för brukarna att tycka
              till om vad god kvalitet är. Ett sådant uppdrag är givet till
              Socialstyrelsen. Det är inte gjort i en handvändning, men det
              kommer att vara på plats så fort det bara går. Detta är en viktig
              ingrediens i det fortsatta framtida arbetet för att dels öka kunskapsmängden,
              dels se till att individens behov får vara i centrum när äldreomsorgen
              formas och när hemtjänsten ska ges.
            </seg>
          </u>
          <note type="speaker" n="2f07d979">
            Anf. 31 EVA OLOFSSON (v):
          </note>
          <u who="eva_olofsson_a37dbe" xml:id="i-224eafb108e038ee-1" n="673b2d97">
            <seg n="9afaa2c6">
              Herr talman! Jag tänkte inte i första hand göra detta till en
              ideologisk debatt med Maria Larsson. Jag har väckt interpellationen
              just för att lyfta fram situationen när det gäller teckenspråkiga
              döva och dövblinda.
            </seg>
            <seg n="d8b88bcc">
              Jag tycker inte att Maria Larsson ger några direkta svar. Är
              statsrådet beredd att ge Socialstyrelsen i uppdrag att i samarbete
              med SKL öka kunskaperna i kommunerna? Är statsrådet beredd att
              ge Socialstyrelsen i uppdrag att sammanföra alla de olika kunskaper
              som finns?
            </seg>
            <seg n="511cfe13">
              Man har gjort en undersökning i Norrland, i Göteborg, i Malmö
              och i Helsingfors. Allmänna arvsfonden har ett treårigt projekt
              ihop med de dövas pensionärsförbund. Sveriges Kommuner och Landsting
              har valt att inte vara med. Jag tror att det är viktigt att få
              svar på de här frågorna. Jag tycker också att det är viktigt att
              statsrådet är mer konkret.
            </seg>
            <seg n="81bc8c7a">
              Där det har hänt något har det hänt för att man har lyft upp
              de teckenspråkiga döva och dövblinda som en speciell grupp med
              speciella behov. Man har tydligt talat om att vi måste öka kunskapen
              om dem och lösa deras problem. Göteborg hade inte en borgerlig
              majoritet när man har gjort det i ett par olika omgångar. Malmö
              hade det inte heller. När man fattade beslutet om det nya äldreboendet
              i Älvsjö här i Helsingfors var det inte heller en borgerlig majoritet.
            </seg>
            <seg n="ee05ef10">
              Jag blir lite orolig om man tror att fritt-val-systemet automatiskt
              löser problemet. Så här skriver statsrådet i sitt svar: Fritt
              val ger möjlighet att tillmötesgå äldre i det de faktiskt vill
              ha. Är man döv ska man kunna välja utförare med personal som kan
              teckenspråk. Men tänk om det inte finns en sådan utförare? Och
              hur är det med de orter i Sverige där det bor en, två, tre eller
              tio döva, vilket är vanligt? Ingen satsar på teckenspråkig personal.
              Vad ska man välja då som äldre döv eller dövblind?
            </seg>
            <seg n="a057f32e">
              Jag tror också att man måste lyfta fram kunskaperna och synliggöra
              behoven. När man satsar på pengar till stimulans och gemenskap
              finns inte kunskaperna i kommunerna om att man måste satsa extra
              i samband med de dövas pensionärsförening. De äldre behöver få
              en aktivitet där de kan vara med i deras regi, träffa sina gamla
              vänner och använda sitt eget språk med andra som kan det, som
              förstår bakgrunden och som vet hur det är att växa upp och gå
              i skola och inte kunna tala sitt eget språk med föräldrarna.
            </seg>
            <seg n="9ef36194">
              Man måste inse att det här inte bara handlar om teckenspråk.
              Jag tror att många politiker och tjänstemän inte förstår det.
              Det handlar om en språklig minoritet med en egen bakgrund och
              en egen kultur. Om inte den kunskapen finns hjälper det inte att
              det går ut pengar till kommunerna för social gemenskap. Jag tror
              inte att de kommer att användas till de döva äldre.
            </seg>
            <seg n="601129ff">
              Satsningen på handikapporganisationerna, som Maria Larsson tog
              fram i sitt svar, täcker inte de ökade kostnaderna i den kostnadsutveckling
              som har skett under flera år. Då hade det behövts 50 miljoner,
              vilket vi i Vänsterpartiet har föreslagit i vårt budgetförslag.
            </seg>
            <seg n="bb350925">
              Det som jag känner är allra viktigast just nu är att lyfta fram
              döva som grupp. Vi måste se till att Sveriges Kommuner och Landsting
              kommer med och tar ett nationellt ansvar för gruppen döva och
              dövblinda så att vi får en teckenspråkig äldreomsorg och hemtjänst.
              Jag tycker inte att statsrådet ger något konkret och tydligt svar,
              tyvärr.
            </seg>
          </u>
          <note type="speaker" n="08103300">
            Anf. 32 Statsrådet MARIA LARSSON (kd):
          </note>
          <u who="maria_larsson_minister_2006" xml:id="i-2821fefd4d187ba8-2" n="9b6afdc5">
            <seg n="e4ce400f">
              Herr talman! Det är många frågor som Eva Olofsson har. Man kan
              fundera över den tolvåriga period som ligger bakom oss, där Vänsterpartiet
              har samarbetat med regeringen och haft möjlighet att påverka varje
              budget och att påverka inriktningen på verksamheten. Men man har
              faktiskt inte åstadkommit allt det som Eva Olofsson nu står och
              kräver. Man har inte höjt bidragen till handikapporganisationerna
              trots att behovet har förelegat under en lång rad av år.
            </seg>
            <seg n="5e0f7bcf">
              Nu väljer den nya regeringen att göra det. Det är bra att Eva
              Olofsson biträder det förslaget, men det finns också en rad försummelser
              som Eva Olofssons parti står för. Det är anledningen till de kunskapsluckor
              som finns i dag både på det nationella planet och ute i kommunerna.
              Det är så lite som har gjorts när det här landet har styrts av
              Eva Olofssons parti och hennes samarbetspartier. Låt oss inte
              glömma det.
            </seg>
            <seg n="25fd472d">
              Jag säger att kunskapsluckan är en brist som jag vill försöka
              arbeta vidare med. De definitiva formerna för det får vi återkomma
              till, men man får börja med ett samtal med SKL och se vad som
              finns. Kartläggningen finns inte ens, och där kan kvalitetsjämförelserna
              tjäna oss väl. Där ska också brukarna få säga sitt.
            </seg>
            <seg n="17dd8d83">
              Jag hoppas på ett gott samarbete med frivilligorganisationerna
              och intresseorganisationerna i de här frågorna för att öka kunskapsmängden.
              Det är centralt. De har expertiskunskapen på det här området,
              där större delen av Sverige i dag saknar kunskap. Jag vill ta
              till vara deras kunskap och naturligtvis även få den förmedlad
              ut till många, många fler.
            </seg>
            <seg n="0495f570">
              Eva Olofsson vill inte ha en ideologisk debatt, säger hon. Men
              då vägrar hon se vad Vänsterpartiet egentligen gör när man säger
              nej till fritt-val-system. I de länder som har infört det har
              det visat sig att man får en större lyhördhet gentemot de enskilda
              brukarnas egna möjligheter till val och att få sina behov täckta.
              Det blir en större lyhördhet. Man får möjlighet att välja och
              att välja bort.
            </seg>
            <seg n="32593776">
              Både Eva Olofsson och jag inser att de valmöjligheter som kommer
              att givas i små kommuner är begränsade. Men något mer än vad som
              finns i dag kommer säkert att vara fallet i flertalet kommuner.
            </seg>
            <seg n="f175f5d7">
              Eva Olofsson säger nej till detta, som skulle kunna vara en förbättringsåtgärd
              för att just åstadkomma det som hon vill uppnå. Det tycker jag
              är märkligt. Jag tycker att det är tråkigt att man vill förmena
              äldre rätten att få välja vilket äldreboende de vill bo på och
              vem som ska utföra hemtjänsten. Om det då finns personal i kommunen,
              i ett privat företag eller i en ideell idéburen verksamhet finns
              också det tillvalet att göra.
            </seg>
            <seg n="f2da3b8d">
              Jag skulle tycka att det vore så fantastiskt om också intresseorganisationerna
              ville starta verksamheter ute i olika kommuner, vilket vi vill
              uppmuntra. Det handlar inte bara om privata företag, utan det
              handlar mycket om ideella idéburna aktörer och kooperativa aktörer
              som skulle kunna finnas på arenan och erbjuda just det som efterfrågas
              i det enskilda fallet.
            </seg>
            <seg n="befe08cc">
              Vi måste förflytta perspektivet från det kollektiva tänkande
              som Eva Olofsson har till att titta på varje individ. Vi måste
              se behoven hos varje individ och hitta en äldreomsorg som svarar
              upp mot individens behov. Det är målsättningen med fritt-val-reformen.
              Det är målsättningen också med den kartläggning vi nu gör för
              att öka kunskapsmängden. Det här skulle vara ytterligare en möjlighet
              för döva och dövblinda att få välja och att välja någon som faktiskt
              kan leverera det som man känner att man har behov av. Men det
              vill Eva Olofsson förmena dem.
            </seg>
          </u>
          <note type="speaker" n="6910dcd5">
            Anf. 33 EVA OLOFSSON (v):
          </note>
          <u who="eva_olofsson_a37dbe" xml:id="i-224eafb108e038ee-2" n="673b2d97">
            <seg n="ece73413">
              Herr talman! Jag vill inte förmena någon att välja. Däremot tror
              inte Vänsterpartiet på vinstintressen i äldreomsorgen. Vi tycker
              inte att den verkliga valfriheten ligger i att välja utförare
              utan i att kunna påverka just den hjälp man får och hur den utförs.
              Det handlar om att kunna påverka vem som kommer, alltså personen,
              och hur man får hjälpen. Det tycker jag är verklig valfrihet.
              Självklart ska man kunna välja äldreboende i en kommun, och man
              får välja mellan kommunerna.
            </seg>
            <seg n="2774d1c7">
              Jag konstaterar att Maria Larsson gärna vill diskutera och rikta
              kritik mot den regering som har funnits men väldigt lite vill
              svara på vad hon själv vill göra i framtiden.
            </seg>
            <seg n="877474f9">
              Jag kan bara konstatera att Malmö inte var alliansstyrt när man
              tog beslutet om teckenspråkigt äldreboende. I Göteborg var det
              inte så när man bestämde om teckenspråkig hemtjänst eller när
              man tog beslut om teckenspråkig äldreboendeenhet. I Helsingfors,
              när man tog beslut om markanvisningen, var det inte heller borgerligt
              styre. Jag tror faktiskt att själva förutsättningen är att man
              tydligt lyfter fram döva och deras situation och att man ökar
              kunskapen.
            </seg>
            <seg n="24e039d0">
              Jag tror att det blir väldigt tufft att förutsätta att dövas
              föreningar runt om i landet själva, som organisationer, ska initiera
              och driva teckenspråkig äldreomsorg.
            </seg>
            <seg n="cb28432c">
              När man var i Norrland och tittade på hur det fungerade där sades
              det just att de dövas föreningar är starka i storstäderna men
              har svårare att göra sig gällande i mindre kommuner. Jag tror
              att vi kommer att få någorlunda bra teckenspråkig äldreomsorg
              inom några år i Helsingfors, Malmö och Göteborg men att det kommer
              att vara stora brister runt om i landet. Det är därför det behövs
              ett nationellt initiativ när det gäller att samlat sprida kunskapen
              och att samlat ge ett tydligt uppdrag till Socialstyrelsen att
              ihop med SKL, med de dövas förening och de dövas pensionärsförbund
              faktiskt se till att det händer något i hela landet.
            </seg>
            <seg n="695813a5">
              Här tycker jag inte att statsrådet ger något svar.
            </seg>
          </u>
          <note type="speaker" n="a10ef12e">
            Anf. 34 Statsrådet MARIA LARSSON (kd):
          </note>
          <u who="maria_larsson_minister_2006" xml:id="i-2821fefd4d187ba8-3" n="9b6afdc5">
            <seg n="99edaab4">
              Herr talman! Jag tycker att vi har åstadkommit och påbörjat väldigt
              mycket arbete. Jag nämnde i mitt svar att vi nu tittar på om det
              behövs nationella riktlinjer för biståndsbedömningen för att kunna
              tillgodose behoven hos de enskilda människorna. Det är någonting
              helt nytt som inte har funnits tidigare.
            </seg>
            <seg n="5966b5ef">
              Vi tittar på fritt-val-reformen, som vi av erfarenhet från andra
              länder vet mycket bättre svarar mot den enskilda äldres behov
              och blir mer lyhörd gentemot den enskilda äldre. Vi tittar på
              och inför nu individbaserad statistik som kommer att ge oss ett
              tydligt utfall också när det gäller hur väl omsorgen svarar mot
              dövas och dövblindas behov.
            </seg>
            <seg n="c7229de0">
              Vi har anslagit stimulansmedel för att utveckla det sociala innehållet.
              Det har aldrig tidigare gjorts. Vi gör det nu för att vi vet att
              ensamheten är svår hos många äldre, inte minst hos många äldre
              med funktionshinder. Vi ger möjlighet, och uppmuntrar det, att
              där samverka med frivilligorganisationer.
            </seg>
            <seg n="f4f79bdd">
              Det är ganska många saker som vi redan har satt på kartan. Dessutom
              är Eva Olofsson och jag fullständigt överens i den här debatten
              om att kunskapsmängden behöver öka. Jag har också öppnat för att
              försöka dra mitt strå till stacken när det gäller att göra ett
              bra jobb i det avseendet. De exakta formerna ska vi, som sagt
              var, återkomma till.
            </seg>
            <seg n="4bc24cd5">
              Men det är ett försummat arbete sedan lång tid tillbaka. Därför
              är det inte ett arbete som man kan genomföra med en fingerknäppning,
              utan det krävs ett arbete på den nationella nivån och också ett
              arbete ute i kommunerna.
            </seg>
            <seg n="82c30fef">
              Både Eva Olofsson och jag känner många goda kommunpolitiker.
              Att använda dem som en resurs i det här informationsarbetet tror
              jag är väldigt centralt. Det kommer jag att göra i mitt parti.
            </seg>
            <seg n="7aa5eff7">
              Jag vill tacka för debatten.
            </seg>
          </u>
          <note n="9a0ad847">
            Överläggningen var härmed avslutad.
          </note>
          <note n="ba5bf2cd">
            7 § Svar på interpellation 2007/08:71 om komvux
          </note>
          <note type="speaker" n="419c5e7b">
            Anf. 35 Utbildningsminister JAN BJÖRKLUND (fp):
          </note>
          <u who="jan_björklund_minister_2007" xml:id="i-9790338a1023d935-8" n="2fe1f6bc">
            <seg n="0e9512e0">
              Herr talman! Bosse Ringholm har för det första frågat mig på
              vilket sätt utanförskapet minskar när minst 12 000 platser försvinner
              inom den kommunala vuxenutbildningen. För det andra har han frågat
              mig på vilket sätt företagens möjlighet att få utbildad arbetskraft
              ökar när komvux skärs ned. För det tredje har han frågat mig på
              vilket sätt det är samhällsekonomiskt effektivt att färre vuxna
              får en chans till yrkesutbildning. Och för det fjärde har han
              frågat mig på vilket sätt individernas frihet ökar när möjligheterna
              till utbildning försämras.
            </seg>
            <seg n="b43632c6">
              Herr talman! Jag vill inledningsvis påpeka att jag i en interpellationsdebatt
              nyligen i kammaren framfört min och regeringens syn på vuxenutbildningen.
              Som jag sade då är vuxenutbildningen viktig både för samhället
              och för individernas livslånga lärande.
            </seg>
            <seg n="8dcfe2a7">
              Det går bra för Sverige. Den reguljära sysselsättningen beräknas
              öka med över 200 000 personer de närmaste åren. Ungefär 110 000
              av dem beror på regeringens politik. Med fler människor i arbete
              minskar trycket på vuxenutbildningen och därmed också behovet
              av utbildningsplatser. Den förra regeringen gjorde samma bedömning.
              Platserna ökade under lågkonjunktur, och platserna minskade när
              tiderna blev bättre.
            </seg>
            <seg n="def7aef0">
              Inför år 2007 beslutade riksdagen därför om en minskning av det
              riktade statsbidraget till den kommunala vuxenutbildningen med
              600 miljoner kronor. De resterande 1,2 miljarderna lades in i
              det generella bidraget till kommunerna. I gengäld har regeringen
              i budgetpropositionen för 2008 föreslagit en ökning av det generella
              statsbidraget med 1,9 miljarder kronor, utöver pris- och lönekompensation,
              för år 2008.
            </seg>
            <seg n="ac13dc80">
              Med fler i arbete minskar utanförskapet. Arbetsmarknadsstyrelsen
              skriver i en ny rapport att sysselsättningen ökar för alla grupper
              på arbetsmarknaden, men mest ökar den för utrikes födda och allra
              mest för utomeuropeiskt födda. Totalt bedöms utanförskapet minska
              med 175 000 personer under de kommande åren.
            </seg>
            <seg n="94055403">
              Regeringens politik för fler jobb har alltså gett effekt. Industrin
              skriker efter arbetskraft. I budgetpropositionen för 2008 föreslår
              regeringen därför en storsatsning på de eftergymnasiala yrkesutbildningarna.
              Totalt vill regeringen öka anslaget med 400 miljoner kronor fram
              till år 2010. Det ökar tillgången till yrkesutbildningar för vuxna
              och förbättrar den samhällsekonomiska effektiviteten.
            </seg>
            <seg n="1533d955">
              Avslutningsvis arbetar regeringen nu för att stärka vuxnas rätt
              till utbildning. Alla har i dag en rätt att få en utbildning som
              motsvarar grundskolan. Regeringen avser att utreda hur en liknande
              rätt till gymnasial vuxenutbildning skulle kunna utformas.
            </seg>
          </u>
          <note type="speaker" n="78ab6d00">
            Anf. 36 BOSSE RINGHOLM (s):
          </note>
          <u who="bosse_ringholm_29e546" xml:id="i-44582009d2d52145-0" n="016870d3">
            <seg n="3f251558">
              Herr talman! Jan Björklund har fått fyra frågor om den kommunala
              vuxenutbildningen och varför regeringen har skurit ned anslagen
              till den kommunala vuxenutbildningen så att den nu minskar kraftigt
              i landet.
            </seg>
            <seg n="69e74695">
              I sitt svar bekräftar Jan Björklund att regeringen har tagit
              bort en tredjedel av resurserna till den kommunala vuxenutbildningen.
              Det har omedelbart fått kraftiga konsekvenser för många människor
              i vårt land som har tvingats avbryta sin utbildning eller som
              inte ens kan komma in på en utbildning i fortsättningen.
            </seg>
            <seg n="822ef628">
              Det finns i dag 12 000 färre utbildningsplatser än förra året
              i den kommunala vuxenutbildningen. Det bekräftas av all tillgänglig
              statistik.
            </seg>
            <seg n="8b81620f">
              Det är fyra konkreta frågor som jag har ställt till Jan Björklund.
              Jag kan bara konstatera att Jan Björklund inte får godkänt i sitt
              svar på någon av de fyra frågorna.
            </seg>
            <seg n="f328e1ef">
              Jan Björklund har fått fyra frågor som han skulle kunna besvara
              var och en. Han har inte ens ansträngt sig för att försöka besvara
              de fyra frågorna. Man brukar få underkänt i den vanliga undervisningen
              om man inte ens försöker svara på frågorna. Så är det, Jan Björklund.
            </seg>
            <seg n="a6e7efaa">
              Min första fråga hade varit enkel att svara på. När jag har konstaterat
              att det är 12 000 färre människor i vårt land som får chans till
              kommunal vuxenutbildning har jag frågat: På vilket sätt kan det
              minska utanförskapet?
            </seg>
            <seg n="04210095">
              Jan Björklund kunde ha sagt: Nej, det minskar inte utanförskapet.
              Vi försöker minska utanförskapet på annat sätt. Men inte ens det
              försöker han svara. Det blir underkänt, Jan Björklund.
            </seg>
            <seg n="4955219b">
              Min andra fråga var: På vilket sätt ökar det företagens möjligheter
              att få utbildad arbetskraft om man skär ned den kommunala vuxenutbildningen
              så kraftigt som Jan Björklund och alliansregeringen nu gör?
            </seg>
            <seg n="c49da31b">
              Jan Björklund svarar inte heller på den frågan. Det hade varit
              lätt att säga: Nej, det ökar naturligtvis inte företagens möjligheter
              att få arbetskraft när färre får studera. Vi försöker på annat
              sätt, vilket också var min fråga, se till att företagen får arbetskraft.
              Men Jan Björklund svarar inte så. Han svarar över huvud taget
              inte på frågan. Det blir underkänt för andra gången, Jan Björklund.
            </seg>
            <seg n="12b8564c">
              Min tredje fråga var: På vilket sätt är det samhällsekonomiskt
              effektivt att det är färre vuxna som får en chans till yrkesutbildning,
              inte minst i ett läge då arbetsmarknaden vill ha mer arbetskraft,
              just yrkesutbildad arbetskraft? Det anvisas då olika kategorier
              som är så kallade bristyrken.
            </seg>
            <seg n="b6ba7122">
              Jan Björklund anstränger sig inte heller här att svara på frågan.
              Det blir underkänt för tredje gången.
            </seg>
            <seg n="8f0f353d">
              Min fjärde och sista fråga var mer ideologisk. På vilket sätt
              ökar individernas frihet när färre får chans till en andra möjlighet
              till utbildning? Man kanske inte fick den utbildning som man hade
              tänkt sig tidigare, kanske avbröt sina studier tidigare eller
              behöver efter en arbetslöshet komma igen på något vis och få en
              kommunal vuxenutbildning. Och så får man inte den möjligheten
              i fortsättningen. På vilket sätt ökar det individens frihet om
              antalet platser minskar?
            </seg>
            <seg n="3194171b">
              Jan Björklund försöker inte ens svara på frågan. Svaret är alldeles
              uppenbart för de flesta. Individens frihet minskar om det finns
              färre utbildningsplatser. Det är dessutom inte bara färre utbildningsplatser.
              Den regering som Björklund är medlem i har minskat studiestödsmöjligheterna
              och dragit in rader av de ekonomiska möjligheter som har funnits
              tidigare för just vuxenstuderande att studera. För fjärde gången
              blir det underkänt, Jan Björklund.
            </seg>
            <seg n="56c18881">
              Jag tycker att det skulle vara påfrestande att vara utbildningsminister,
              få fyra frågor och lyckas få underkänt fyra gånger.
            </seg>
          </u>
          <note type="speaker" n="119b2507">
            Anf. 37 Utbildningsminister JAN BJÖRKLUND (fp):
          </note>
          <u who="jan_björklund_minister_2007" xml:id="i-9790338a1023d935-9" n="2fe1f6bc">
            <seg n="7641b498">
              Herr talman! Bosse Ringholm låtsas att han kommer med ett stort
              avslöjande att vuxenutbildningen minskar med 12 000 platser från
              förra året till i år. Det är inget stort avslöjande. Det har vi
              sagt hela tiden. Det är klart att neddragningen minskar antalet
              platser med 10 00015 000. Nu kan man konstatera att det blev ungefär
              12 000. Så antalet platser har minskat från ungefär 90 000 till
              80 000.
            </seg>
            <seg n="cfe69628">
              Komvux har inte upphört i Sverige som man kan tro när man lyssnar
              på Socialdemokraterna. Komvux är en mycket stor verksamhet. Vi
              har västvärldens mest ambitiösa vuxenutbildning också i år och
              kommande år.
            </seg>
            <seg n="6713762c">
              Men när fler får jobb minskar utanförskapet, och då minskar trycket
              på komvux. Bosse Ringholm för något slags omvänd argumentation.
              Hur minskar utanförskapet genom att man minskar komvux? Det är
              korrekt. Något sådant samband finns inte. Sambandet är det motsatta.
              När utanförskapet minskar på grund av att fler får jobb behöver
              färre studera på komvux. Det är sambandet.
            </seg>
            <seg n="b86f9b1f">
              Jag har känt Bosse Ringholm i många år sedan vi var verksamma
              ihop i Helsingforsspolitiken. Jag känner ingen som är en sådan
              kopia av Dr Jekyll och Mr Hyde som Bosse Ringholm. Det är en så
              otrolig skillnad på hur han beskriver saker beroende på om han
              själv är i regering eller i opposition.
            </seg>
            <seg n="0dbf709c">
              Bosse Ringholm själv har världsrekord i nedskärningar i komvux.
              Det har aldrig skurits ned så mycket som när Bosse Ringholm var
              finansminister i Sverige. Det skars ned med 1,6 miljarder mellan
              2001 och 2004, flera tiotusentals platser, långt mycket mer än
              det vi skär ned nu. Vårt parti röstade för de nedskärningarna
              då. Varför? Jo, därför att fler fick jobb. Alla de här frågorna
              kan Bosse Ringholm ställa till sig själv, varför han gjorde samma
              sak mellan 2001 och 2004. Men det gör han inte. På något sätt
              låtsas han nu som att det sambandet inte existerar.
            </seg>
            <seg n="cbbd66da">
              Det är klart att vuxenutbildningens dimensionering måste bero
              på situationen på arbetsmarknaden. Om fler människor får jobb
              minskar trycket. Grundskolan dimensioneras utifrån andra aspekter.
              Det är hur många barn som är födda. Alla ska gå där. Vi har skolplikt.
              Vuxenutbildningen måste dimensioneras efter situationen på arbetsmarknaden.
              När många är arbetslösa bör fler få möjlighet att studera. När
              fler får jobb ska vi inte binda fast människor i arbetsmarknadspolitiska
              åtgärder eller utbildningsinsatser. Då ska människor kunna strömma
              ut på arbetsmarknaden och få jobb. Det är det som de får. Det
              är därför trycket på vux minskar.
            </seg>
            <seg n="37ece63e">
              Några längre köer till vuxenutbildning finns inte i år jämfört
              med i fjol. Det vore intressant om Bosse Ringholm kunde peka ut
              några kommuner där det är så, eftersom han påstår att folk inte
              får utbildning. Köerna till vux är inte längre i år än tidigare
              år. Trycket på vux minskar när fler människor får jobb. Det är
              sanningen.
            </seg>
            <seg n="49e9f893">
              Det vore klädsamt, Bosse Ringholm, om det fanns någon konsekvens
              mellan vad du säger när du är i opposition och när du själv har
              regeringsansvar.
            </seg>
          </u>
          <note type="speaker" n="01c08371">
            Anf. 38 BOSSE RINGHOLM (s):
          </note>
          <u who="bosse_ringholm_29e546" xml:id="i-44582009d2d52145-1" n="016870d3">
            <seg n="ee2ab3aa">
              Herr talman! Det finns ett gammalt svenskt ordspråk, Jan Björklund,
              som säger: Bättre fly än illa fäkta. Det stämmer ganska väl med
              din situation: Bättre fly än illa fäkta. När man inte har argument
              som håller gäller det att fly till något annat. Det är det som
              Jan Björklund nu gör.
            </seg>
            <seg n="49e84774">
              Det är en realitet att den kommunala vuxenutbildningen kraftigt
              har minskat i omfattning. Det har varit en medveten strävan från
              den borgerliga regeringen. De har lyckats med det också. Det är
              säkerligen sant att på sina håll har antalet sökande minskat av
              det enkla skälet att regeringen inte bara har tagit bort platser
              genom minskade statsbidrag, regeringen har också försämrat de
              studiesociala förutsättningarna.
            </seg>
            <seg n="53744139">
              Om man säger till människor att de i stort sett själva får klara
              sin finansiering när de ska gå på den kommunala vuxenutbildningen
              är det klart att färre kommer att söka till den kommunala vuxenutbildningen.
              Eftersom ni har gjort kraftiga ingrepp i studiestödssystemen,
              avskaffat en del av de former som har funnits för vuxenstudiestöd,
              är det klart att söktrycket har minskat.
            </seg>
            <seg n="6a51a23e">
              I Jan Björklunds hemkommun Helsingfors finns det fortfarande
              ett väldigt stort söktryck, men det finns inte platser. Den borgerliga
              majoriteten i Helsingfors har också skurit ned anslagen till kommunal
              vuxenutbildning, minskat antalet platser. Det ledde till en kraftig
              kritik som gjorde att Jan Björklunds efterträdare som skolborgarråd
              Lotta Edholm sade i Dagens Nyheter den 18 september att det ökade
              söktrycket på komvux i Helsingfors det är inte jag utan hon som
              säger det har lett till att man nu ska ta tillbaka mer resurser.
              Hon säger också: Vi gjorde en felbedömning när vi trodde att vi
              kunde dra ner lika mycket som statsbidraget minskades med.
            </seg>
            <seg n="0fd7243e">
              Lotta Edholm är partivän till Jan Björklund och har drabbats
              av det nedskurna statliga stödet till vuxenutbildningen. Hon har
              insett att det var fel. Hon har insett att det är ett kraftigt
              söktryck i fortsättningen också. Hon säger att hon ska göra något
              åt situationen, men hon har fortfarande inte gjort något åt den.
              Man drog ned på pengarna kraftigt 2007 i den borgerliga budgeten
              i Helsingforss stadshus. I den budget som nu presenteras för 2008
              finns inga nya pengar till den kommunala vuxenutbildningen.
            </seg>
            <seg n="9fe68585">
              Det är inte så konstigt om söktrycket på sina håll minskar, även
              om det inte har gjort det i Helsingfors uppenbarligen, när regeringen
              försämrar förutsättningarna för studier, framför allt via studiestödet,
              på det sätt som man har gjort. Jag har ställt mina frågor mot
              bakgrund av att den här regeringen påstår sig vilja minska utanförskapet
              på många olika sätt och vis.
            </seg>
            <seg n="53ea3059">
              Jag har ställt fyra konkreta frågor till Jan Björklund och regeringen.
              På vilket sätt minskar utanförskapet om man minskar antalet utbildningsplatser
              i komvux? På vilket sätt får företagen möjlighet att få mer utbildad
              arbetskraft om det blir färre utbildningsplatser? På vilket sätt
              är det samhällsekonomiskt effektivt att man minskar den yrkesutbildning
              som finns, inte minst inom komvux? Och på vilket sätt skulle individernas
              frihet öka?
            </seg>
            <seg n="c71e7004">
              Nu erkänner Jan Björklund i sitt svar han vill inte göra det
              i interpellationssvaret att individernas frihet inte ökar. Det
              hade Jan Björklund kunnat säga från början: Tyvärr minskar individernas
              frihet genom det sätt som vi hanterar frågan.
            </seg>
            <seg n="5835e743">
              Det är ett uttryck för att man här tycker att andra saker ska
              sättas före. Hellre en skattesänkning än att satsa på individernas
              möjligheter att få en andra chans till yrkesutbildning via den
              kommunala vuxenutbildningen.
            </seg>
            <seg n="544237c0">
              Genomgående är det så i hela Jan Björklunds praktik. Det blir
              skattesänkningar men inga mer pengar till lärare, inga mer pengar
              till kommunal vuxenutbildning.
            </seg>
          </u>
          <note type="speaker" n="883974c0">
            Anf. 39 Utbildningsminister JAN BJÖRKLUND (fp):
          </note>
          <u who="jan_björklund_minister_2007" xml:id="i-9790338a1023d935-10" n="2fe1f6bc">
            <seg n="d9cdd702">
              Herr talman! Det är intressant vad Bosse Ringholm utlämnar i
              sin argumentation. Bosse Ringholm skäller på regeringen för att
              studiefinansieringsmöjligheterna för vuxna har försämrats. Det
              är helt korrekt. Jag erkänner det. Vi tog bort rekryteringsstödet
              för vuxenutbildningen. Det är det stora som vi talar om. Det är
              helt korrekt. Jag har fått hur mycket skäll som helst för det
              av Socialdemokraterna. Men Bosse Ringholm glömde att tala om att
              i det budgetförslag som Socialdemokraterna lade fram för riksdagen
              för några veckor sedan föreslår inte heller Socialdemokraterna
              ett återinförande av rekryteringsstödet.
            </seg>
            <seg n="577fc716">
              Det du står och skäller på mig för har ni själva accepterat.
              Ni återinför inte rekryteringsstödet i er budget. Varför gör ni
              inte det om det är ett exempel på klassamhälle, som Bosse Ringholm
              beskriver det? Varför återinför ni det inte?
            </seg>
            <seg n="5ae09177">
              Ni accepterar stora delar av våra skattesänkningar. Därför återinför
              ni inte rekryteringsstödet. Det är sanningen, Bosse Ringholm.
              Du kan i och för sig rösta på Vänsterpartiets budgetförslag om
              några veckor. De föreslår det som du argumenterar för nu. Men
              Socialdemokraterna gör det inte.
            </seg>
            <seg n="1b744873">
              Frågan återstår, Bosse Ringholm: Varför var det rätt att genomföra
              tre gånger så stora nedskärningar på vuxenutbildningen mellan
              2001 och 2003 medan bara en tredjedel av den nedskärning som ni
              gjorde då och vi gör nu är fel? Varför var det rätt att skära
              ned 1,6 miljarder på vuxenutbildning när du var finansminister?
              Varför var det rätt, medan det är fel när jag skär ned 0,6 miljarder?
              Då är det höjden av orättvis klasspolitik. Beskriv den skillnaden,
              Bosse Ringholm!
            </seg>
          </u>
          <note type="speaker" n="74937a4a">
            Anf. 40 BOSSE RINGHOLM (s):
          </note>
          <u who="bosse_ringholm_29e546" xml:id="i-44582009d2d52145-2" n="016870d3">
            <seg n="0c4b0aee">
              Herr talman! Den som lyssnar hör att Jan Björklund så fort som
              möjligt vill fly från de fyra frågor jag har ställt och som debatten
              ska handla om. Han vill helst inte stanna kvar i den diskussionen,
              för han har inga svar i sitt interpellationssvar. Och i det enda
              svar han nu har kompletterat med erkänner han att individens frihet
              inte ökar utan minskar när förutsättningarna för kommunal vuxenutbildning
              försämras.
            </seg>
            <seg n="25841a31">
              Jan Björklund vill inte diskutera sin politik och det regeringen
              nu håller på med. Han vill diskutera vad som hände i går, i förrgår
              och ännu längre tillbaka i tiden. Jag kan bara konstatera att
              Socialdemokraterna både i dag och tidigare har haft mycket mer
              omfattande resurser totalt sett för vuxnas utbildning. Det har
              handlat om kommunal vuxenutbildning, folkbildning och arbetsmarknadsutbildning.
              Det har handlat om en rad olika möjligheter där vi i olika projekt,
              inte minst knutet till arbetsmarknaden, har gett människor möjlighet
              till fortsatt utbildning, exempelvis alla dessa fantastiska människor
              som jobbar i hemtjänsten, den kommunala äldreomsorgen och i annan
              typ av äldreomsorg. Där har vi gjort jätteinsatser de senaste
              åren. Vi har också gjort stora insatser på lärarsidan med 15 000
              nya lärare. Men Jan Björklund har sagt nej varenda gång vi har
              föreslagit pengar till kommunerna för att anställa fler lärare.
            </seg>
            <seg n="ebd00520">
              Så kan vi hålla på och diskutera historien, Jan Björklund, men
              i dagsläget handlar det inte om det. Vi har från socialdemokratiskt
              håll dokumenterat att vi har gjort mycket större satsningar än
              de borgerliga på hela utbildningsområdet under en lång rad av
              år. Mina fyra frågor handlar om fyra konkreta områden. Har Jan
              Björklund dragit någon lärdom av de kraftigt neddragna resurserna
              i kommunal vuxenutbildning? Jan Björklunds efterföljare i Helsingforss
              stadshus har uppenbarligen dragit en lärdom av att de drog ned
              för mycket där, men hon har inte lyckats dra slutsatsen att de
              ska återföra några pengar.
            </seg>
            <seg n="0bdd9821">
              Här står en utbildningsminister som har fått fyra frågor och
              inte kunnat svara på en enda. Det är väl ändå lite pinsamt att
              bli underkänd i en så enkel examen.
            </seg>
          </u>
          <note type="speaker" n="82eb4df4">
            Anf. 41 Utbildningsminister JAN BJÖRKLUND (fp):
          </note>
          <u who="jan_björklund_minister_2007" xml:id="i-9b1de788c4b2f6a4-0" n="2fe1f6bc" next="i-197a8cf7abcbd6d5-0">
            <seg n="1f8e000c">
              Herr talman! Det är fascinerande att Bosse Ringholm kan anklaga
              mig för att fly från frågan när jag jämför den här frågeställningen
              med utvecklingen under några år. Själv flyr han i väg till folkbildningsinsatser
              och allt vad det är. Sanningen är den att svensk folkbildning
              aldrig någonsin har fått så mycket i ekonomiskt anslag av staten
              som i år. Inte någon gång när Bosse Ringholm var ansvarig fick
              folkbildningen tillnärmelsevis det anslag man får i år.
            </seg>
            <seg n="afee8cea">
              Sverige måste alltid ha en mycket ambitiös vuxenutbildning. Där
              är jag, Bosse Ringholm och riksdagen överens. Vi har i Sverige
              världens mest ambitiösa vuxenutbildning och det även nu, trots
              att det på Bosse Ringholm låter som om det inte längre finns någon
              vuxenutbildning efter regeringsskiftet. På marginalen måste dock
              antalet platser inom vuxenutbildningen påverkas av arbetsmarknadssituationen.
              Väldigt många människor kommer att få jobb under de kommande åren.
              Något färre skulle få det om Bosse Ringholms budgetmotion hade
              röstats igenom. Väldigt många människor får jobb under kommande
              år, och det gör att trycket på vuxenutbildningen minskar.
            </seg>
            <seg n="93a17880">
              Även i Helsingfors är situationen sådan att trycket minskar.
              Det minskade inte riktigt lika mycket som Utbildningsförvaltningen
              i Helsingfors hade beräknat, men försök inte inbilla någon att
              antalet sökande till vuxenutbildning i Helsingfors skulle vara
              större i år än tidigare år! Det är det inte. Men det är något
              större än vad man hade beräknat, och därför justerar man nu i
              Helsingfors antalet platser. Det finns förstås lokala och regionala
              variationer, men i grova drag minskar trycket på vuxenutbildning
              i goda tider och ökar i dåliga tider.
            </seg>
            <seg n="8af926c3">
              Jag har sagt det flera gånger: Skulle arbetslösheten öka igen
              är det klart att jag kommer att föreslå ökade anslag till vuxenutbildningen.
              Men jag kan konstatera att när Bosse Ringholm är ansvarig i regeringen
              är det rätt att skära ned på vuxenutbildningen i högkonjunktur.
              När Jan Björklund är ansvarig är det enligt Socialdemokraternas
              synsätt fel. Det är ytterst märkligt och inkonsistent.
            </seg>
          </u>
          <note n="9a0ad847">
            Överläggningen var härmed avslutad.
          </note>
          <note n="aa5d6947">
            8 § Hänvisning av ärenden till utskott
          </note>
          <note n="382c1c70">
            Föredrogs och hänvisades
          </note>
          <note n="21c70f78">
            Kammaren biföll talmannens förslag att motioner fick väckas på
            denna redogörelse.
          </note>
          <note n="24ebd34a">
            9 § Bordläggning
          </note>
          <note n="e333bce9">
            Anmäldes och bordlades
          </note>
          <note n="0a049a9e">
            10 § Anmälan om interpellationer
          </note>
          <note n="3677b8c9">
            Anmäldes att följande interpellationer framställts
          </note>
          <note n="ae7844fc">
            den 2 november
          </note>
          <note n="609b3e0c">
            Peter Hultqvist
          </note>
          <note n="9b7b1974">
            Kurt Kvarnström
          </note>
          <note n="609b3e0c">
            Peter Hultqvist
          </note>
          <note n="983a929e">
            Maria Stenberg
          </note>
          <note n="609b3e0c">
            Peter Hultqvist
          </note>
          <note n="609b3e0c">
            Peter Hultqvist
          </note>
          <note n="8cb73255">
            Katarina Köhler
          </note>
          <note n="609b3e0c">
            Peter Hultqvist
          </note>
          <note n="d7b7dbea">
            Interpellationerna redovisas i bilaga som fogats till riksdagens
            snabbprotokoll tisdagen den 13 november.
          </note>
          <note n="b4284470">
            11 § Anmälan om frågor för skriftliga svar
          </note>
          <note n="63e0f524">
            Anmäldes att följande frågor för skriftliga svar framställts
          </note>
          <note n="67ac2884">
            den 1 november
          </note>
          <note n="4976e2d0">
            Birgitta Eriksson
          </note>
          <note n="c1b486df">
            Carin Runeson
          </note>
          <note n="053aa4c1">
            Margareta Cederfelt
          </note>
          <note n="053aa4c1">
            Margareta Cederfelt
          </note>
          <u who="jan_björklund_minister_2007" xml:id="i-197a8cf7abcbd6d5-0" n="2fe1f6bc" prev="i-9b1de788c4b2f6a4-0">
            <seg n="2f435b08">
              Holger Gustafsson
            </seg>
          </u>
          <note n="ae7844fc">
            den 2 november
          </note>
          <note n="1874bedf">
            Désirée Pethrus Engström
          </note>
          <note n="9f747c58">
            Ulf Holm
          </note>
          <note n="95670302">
            Åsa Lindestam
          </note>
          <note n="fabf3aa2">
            Frågorna redovisas i bilaga som fogats till riksdagens snabbprotokoll
            tisdagen den 13 november.
          </note>
          <note n="edf9188c">
            12 § Kammaren åtskildes kl. 11.14.
          </note>
          <note n="4c92902c">
            Förhandlingarna leddes
          </note>
          <note n="a5c7fb5c">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
