<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--46</head>
          <docDate when="2007-12-18">2007-12-18</docDate>
        </div>
      </front>
      <body>
        <div>
          <note n="8350ed6f">
            ﻿
          </note>
          <note n="4eb2585a">
            Riksdagens protokoll
          </note>
          <note n="27b91e2e">
            2007/08:46
          </note>
          <note type="date" n="1cc3818b">
            Tisdagen den 18 december
          </note>
          <note n="8eca9155">
            Kl. 10:00 - 22:44
          </note>
          <note n="9d75cd92">
            1 § Justering av protokoll
          </note>
          <note n="1c07b583">
            Justerades protokollet för den 12 december.
          </note>
          <note n="a43ff7f5">
            2 § Anmälan om fördröjda svar på interpellationer
          </note>
          <note n="9e73ef61">
            Till riksdagen hade inkommit följande skrivelser:
          </note>
          <note n="0f306546">
            Interpellation 2007/08:262
          </note>
          <note n="49a556e2">
            Interpellation 2007/08:262 Bristande avfallshantering i FN-regi
          </note>
          <note n="31b06ded">
            Interpellationen kommer att besvaras torsdagen den 17 januari
            2008.
          </note>
          <note n="b3d97746">
            Skälet till dröjsmålet är att statsrådet befinner sig på tjänsteresor
            samt tar emot besök som dessvärre inte går att flytta under de
            svarstillfällen som finns före den 17 januari 2008.
          </note>
          <note n="33183148">
            Helena Lindberg
          </note>
          <note n="0170b2f3">
            Interpellation 2007/08:273
          </note>
          <note n="d42de4dc">
            Interpellation 2007/08:273 FN:s resolution 1325
          </note>
          <note n="31b06ded">
            Interpellationen kommer att besvaras torsdagen den 17 januari
            2008.
          </note>
          <note n="b3d97746">
            Skälet till dröjsmålet är att statsrådet befinner sig på tjänsteresor
            samt tar emot besök som dessvärre inte går att flytta under de
            svarstillfällen som finns före den 17 januari 2008.
          </note>
          <note n="33183148">
            Helena Lindberg
          </note>
          <note n="7398b6d9">
            3 § Svar på interpellation 2007/08:252 om politisering av utredningsväsendet
          </note>
          <note type="speaker" n="0f774bff">
            Anf. 1 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-50300cf31a086acd-0" n="c99ebce0">
            <seg n="0c07d5c8">
              Fru talman! Luciano Astudillo har frågat mig hur jag agerar i
              en situation då utredare har åsikter som inte stämmer överens
              med regeringens.
            </seg>
            <seg n="d2efe9ba">
              Kommittéväsendet fyller grundläggande funktioner i samhället
              när det gäller att ta fram beslutsunderlag och förbereda olika
              slag av förändringar i politik och förvaltning. Den av Luciano
              Astudillo påstådda politiseringen av utredningsväsendet var Socialdemokraterna
              i allra högsta grad skyldiga till under sin regeringstid. Riksdagens
              utredningstjänst gjorde 2005 en granskning av kommittéväsendet.
              Den visade att tre fjärdedelar av dem som hade en politisk bakgrund
              och som utsågs till ordförande i statliga utredningar under åren
              19942004 var socialdemokrater.
            </seg>
            <seg n="22baeb5f">
              Trots Socialdemokraternas tidigare problematiska utnämningspolitik
              i samband med utredningar är det svenska kommittéväsendet förknippat
              med integritet, oberoende och kvalitet. Dessa kännetecken är något
              som jag och mina kolleger i regeringen värnar och verkar för.
            </seg>
          </u>
          <note type="speaker" n="81c50c55">
            Anf. 2 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-1cecd5d1b205c8b1-0" n="4ab60a7c">
            <seg n="38fd3e1b">
              Fru talman! Jag vill tacka Maud Olofsson för svaret även om jag
              tycker att det är ett mycket dåligt svar. Maud Olofsson har valt
              att inte svara på frågan utan uppehåller sig i stället vid vår
              regeringstid. Det är dessutom vice statsministerns sätt, tror
              jag, att försöka mörka.
            </seg>
            <seg n="40d9b339">
              Riksdagens utredningstjänst gjorde en rapport 2004 som granskade
              åren 20012003. Den visade att så många som 198 av 265 ordförande
              i kommittéer var helt opolitiska. Tre fjärdedelar av dem som ledde
              olika utredningar hade alltså ingen politisk bakgrund över huvud
              taget. Men ändå gör Maud Olofsson detta till en grej om att vi
              skulle ha varit de som politiserade utredningsväsendet.
            </seg>
            <seg n="dd64dbb3">
              Det tål att påminna Maud Olofsson om att hon faktiskt har varit
              vice statsminister i ett och ett halvt år nu. Även om det blir
              en kort sejour finns det all anledning att börja regera för här
              i kammaren låter hon fortfarande som en oppositionspolitiker och
              på ett bättre sätt än hittills.
            </seg>
            <seg n="13591c44">
              Jag ska fortsätta med att citera ett betänkande från 2005/06
              i en granskning som KU gjorde. Som framgått i det föregående har
              utskottet flera gånger granskat regeringens utövande av utnämningsmakten
              och för riksdagen anmält resultatet av granskningen. Senast skedde
              det hösten 2005. Utskottet vill här erinra om sin tidigare uppfattning
              att politisk bakgrund inte skall diskvalificera någon från att
              utnämnas till statlig tjänst, t.ex. generaldirektör. Politisk
              erfarenhet kan i vissa fall till och med ses som särskilt värdefull
              för ledningen av en offentlig organisation. Vad som i sådana fall
              är relevant är inte vilket politiskt parti den person som utnämns
              har representerat, utan det att han eller hon haft vissa uppgifter
              i en politisk och offentlig miljö och utfört dessa på ett sådant
              sätt att det varit meriterande för den tjänst som skall tillsättas.
              Under alla omständigheter gäller, enligt regeringsformen, att
              hänsyn endast får tas till sakliga grunder.
            </seg>
            <seg n="a2962ef2">
              Alltså riktades ingen anmärkning mot tidigare regeringars utnämning.
              Detta ställde Centern upp på i utskottet och här i kammaren. Alla
              ställde upp på denna formulering, även Maud Olofsson. Men här
              står hon och säger något helt annat. Varför? Är det för att dölja
              den inkompetens som funnits i beredningen av det ärende som jag
              tagit upp i detta fall?
            </seg>
            <seg n="b8a2890b">
              Alla vet vid det här laget att Maud Olofsson sparkade fel Lars-Olof
              Pettersson. Genom en snabb sökning på Eniro hade man i Regeringskansliet
              bara genom att klicka kunnat ta fram att det finns ungefär 74
              Lars-Olof Pettersson. Hade man dessutom ringt Skatteverket skulle
              man ha kommit fram till att det finns 70 Lars-Olof Pettersson
              som stavar med f och 220 som stavar med v. Den person som sparkades
              från den viktiga utredningen som skulle se över företagarnas trygghet
              var en flitig företagare vars namn vanhedrades i den presskonferens
              som fortfarande ligger uppe på regeringens hemsida.
            </seg>
            <seg n="f4be6ed7">
              Eller är det som vi befarar värre än så, att Maud Olofsson med
              sitt svar tydligt legitimerar att man är beredd att ta bort utredare
              som inte faller regeringen i smaken, alltså en form av politisk
              utrensning? Det är allt utom integritet, oberoende och kvalitet
              det som verkligen borde känneteckna det svenska utredningsväsendet.
            </seg>
            <seg n="4c8d1ad4">
              Jag upprepar min fråga: Hur kommer den borgerliga regeringen
              att agera i framtiden när det uppstår en situation där utredarnas
              åsikter inte stämmer överens med den borgerliga regeringens?
            </seg>
          </u>
          <note type="speaker" n="6bf830c0">
            Anf. 3 CARINA HÄGG (s):
          </note>
          <u who="carina_hagg_4f0222" xml:id="i-137e9fe9da64ac7c-0" n="40fa2b6f">
            <seg n="cb0e1e2f">
              Fru talman! Jag vill understryka vikten av interpellationen som
              Luciano Astudillo har ställt. Jag är mycket bekymrad över svaret
              från näringsministern. Jag hade förväntat mig ett annat svar.
              Jag hade också förväntat mig att regeringen hade tagit del av
              de granskningar som konstitutionsutskottet gjorde under förra
              mandatperioden men även längre tillbaka i tiden där uppgifterna
              som framskymtar i interpellationssvaret är belysta, granskade
              och lagda till rätta. Jag tycker att vi borde kunna avföra det
              från denna diskussion när det finns så mycket fakta.
            </seg>
            <seg n="c891d9d0">
              Jag får en känsla när jag läser svaret att den argumentation
              man har fört för en inre mobilisering inom högeroppositionen har
              man själv fallit offer för och att man har läst för mycket av
              den så kallade smutskastningsgruppens information som har tagits
              fram i syfte att hävda sin egen kompetens i förhållande till den
              dåvarande regeringssidan.
            </seg>
            <seg n="ddc106e7">
              Man kan ha argumenterat så länge att man inte ens i regeringsställning
              förmår att ta sitt ansvar för att leda landet och se till att
              vi inte bygger klyftor och att vi respekterar människors olika
              uppfattning. Har man gått på en ungdomsdans i ett ungdomsförbund
              någon gång ska det inte väga tyngre än att man har en saklig kompetens
              på ett område.
            </seg>
            <seg n="6a317776">
              Det är en farlig väg man är ute på när man ska rensa ut människor
              som har en annan politisk uppfattning och när man inte respekterar
              tjänstemannarollen. Det bidrar till den ryktesspridning som florerar
              om att regeringstjänstemän sitter och googlar. Hittar man en socialdemokrat
              eller någon som någon gång har varit på något annat möte än inom
              högeralliansen blir denne sittande vid sitt skrivbord utan arbetsuppgifter.
            </seg>
            <seg n="38f5811b">
              Det är en obehaglig stämning som börjar sprida sig, och Maud
              Olofsson bidrar till den genom sitt svar i dag. Respektera människors
              politiska uppfattningar! Respektera att man vill bygga broar,
              att man vill vara delaktig i hela samhället och att man har en
              oberoende tjänstemannaroll!
            </seg>
            <seg n="3727cd4b">
              Alla har rätt att ha en politisk uppfattning men också rätt att
              bli respekterade för det uppdrag man har. Är det detta Maud Olofsson
              har menat när vi hört henne tala om avsossifieringen? Är detta
              avsossifieringen att rensa ut människor som inte har bekänt sig
              till högeralliansens dokument, så här långt inkomna och kommande?
              Det vi har sett med Lars-Olof Pettersson har ju varit ett oroväckande
              fall, men jag misstänker att det är toppen på ett isberg.
            </seg>
            <seg n="508b0c20">
              Det är bekymmersamt med den här tystnaden, oron och den brist
              på respekt som många människor känner i dag inom offentlig förvaltning,
              bristen på respekt för deras arbete men också för att de på sin
              fritid vill bedriva ett samhällsengagerat intresse.
            </seg>
            <seg n="8d15b105">
              Men till sist, Maud Olofsson: Är detta ett exempel på vad regeringen
              menar när man talar om avsossifiering, och hur kommer man vidare
              att omsätta det uttrycket i praktisk politik? Det här är ett exempel
              men hur kommer man att gå vidare från regeringens sida? Detta
              är mycket djupt oroande.
            </seg>
          </u>
          <note type="speaker" n="17dd401a">
            Anf. 4 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-724ca765d5cd3852-0" n="5a551d79">
            <seg n="355eb45d">
              Fru talman! Jag såg den här frågan när den ställdes till näringsministern
              och väntade med spänning på svaret. Jag måste säga att den fråga
              som ställdes var i allra högsta grad berättigad med tanke på den
              process som hade föregått den med en utredare och en presskonferens,
              som dessutom fortfarande ligger kvar på regeringens hemsida, där
              näringsministern på ett väldigt aggressivt sätt, tycker jag, talar
              om varför den här utredaren är olämplig.
            </seg>
            <seg n="71bd6ddd">
              Och så kommer det här svaret, som egentligen fortfarande andas
              något slags valrörelse inför valet 2006, där Maud Olofsson är
              i opposition mot en socialdemokratisk regering. Det torde väl
              vid det här laget ha gått upp för Maud Olofsson att hon faktiskt
              är regeringen. Hon är dessutom vice statsminister. Då tycker jag
              att man hade kunnat förvänta sig ett betydligt mer ödmjukt svar
              på den här frågan.
            </seg>
            <seg n="1f3401ff">
              Först och främst tycker jag att det är beklämmande att man i
              princip offentligt avrättar en person som har fått ett uppdrag
              från regeringen att vara utredningsman. Man talar om att denna
              person har brister och okunskap och antyder dessutom att han har
              haft en koppling till ett fackförbund, något som tydligen är absolut
              diskriminerande för att få vara en offentlig utredare i en borgerlig
              regering. Detta tycker jag är att inte ha respekt för utredningsväsendet
              över huvud taget. Inom utredningsväsendet är det väl så att de
              personer som finns där måste känna att de har fått förtroende.
            </seg>
            <seg n="29a5e211">
              Sedan kan det vara så att man inte tycker att vissa utredare
              passar in i den politik som en ny regering har. Det tycker jag
              att man kan ha respekt för. Det var dessutom väldigt tydligt att
              Maud Olofsson tog fel på person. Den person som hon sparkade var
              inte den person som hon trodde att det var. Då skulle väl det
              här svaret ha innehållit en ursäkt, tycker jag. Fel kan alla göra.
              Fel på namn kan man också ta. Men detta svar andas inte ett ord
              om att det begicks ett misstag när det gäller personen. Det var
              fel person som blev avrättad. Denne Lars-Olof Pettersson, som
              sedan fick sluta, visade sig ha tämligen stora kunskaper om företagande
              över huvud taget. Det blev en ganska bisarr historia kring det
              här.
            </seg>
            <seg n="8cf0636a">
              Jag tycker att Maud Olofsson ska ta chansen i sitt nästa inlägg
              att vara lite ödmjuk, faktiskt notera att det begicks ett misstag
              och inte skjuta över skulden på den förra socialdemokratiska regeringen
              för hur den hanterade utnämningspolitiken. Den kan man i och för
              sig ha en särskild diskussion om. Jag stod i den här talarstolen
              många gånger under den perioden och diskuterade det här. Det var
              ju ingen måtta på hur detta utredningsväsende skulle ändras, vilka
              åtagande man skulle göra och hur man skulle hantera det här. Jag
              kan se att det här efter drygt ett år egentligen inte har resulterat
              i någonting alls. Det har varit några futtiga annonseringar om
              någon generaldirektör. Annars startade det ju med att det var
              en rad moderater som utsågs på poster där det tidigare hade funnits
              andra som företrädare för olika verksamheter och myndigheter.
              Så startade den borgerliga regeringens utnämningspolitik efter
              regeringsskiftet. Efter det har Mats Odell pekat på att han skulle
              se över det här. Det har inte hänt någonting. Det verkar som att
              när regeringen väl har kommit på plats har man insett att utnämningsväsendet
              faktiskt är ett ganska bra verktyg för en regering att kunna hantera
              och styra riket, vilket vi socialdemokrater sade under en lång
              period.
            </seg>
            <seg n="cd030a7e">
              Men som sagt var, Maud Olofsson, ta chansen att kommentera det
              här och visa lite ödmjukhet! Det var ju faktiskt fel person som
              sparkades. Den personen tycker jag faktiskt skulle kunna kräva
              en ursäkt.
            </seg>
          </u>
          <note type="speaker" n="55db144a">
            Anf. 5 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-50300cf31a086acd-1" n="c99ebce0">
            <seg n="c2854161">
              Fru talman! Det finns ett talesätt som säger: Som man känner
              sig själv känner man andra. Jag tycker att det passar väldigt
              väl in på den debatt som vi nu har. Jag tror att det är så att
              ni socialdemokrater känner att ni har använt utnämningsmakten
              på fel sätt. Ni har, och det visar också den statistik som vi
              har, utsett många socialdemokrater. Det vet svenska folket. Det
              var ni som använde utnämningsmakten på ett sätt som kritiserades.
              Det var en av anledningarna till att ni förlorade valrörelsen.
            </seg>
            <seg n="e7e0af2a">
              Det är naturligtvis så att regeringen har utnämningsmakten, och
              vi ska också använda den på ett sätt som är ansvarsfullt. Vi ska
              ta till oss all den kompetens som finns. I det här fallet ville
              jag ha en utredare som hade gedigen företagarerfarenhet och en
              gedigen kunskap om socialförsäkringssystemen. Då är det helt naturligt
              att en ny regering byter ut en gammal utredare och tillsätter
              en ny. Det är ingenting nytt. Jag är helt säker på att Sven-Erik
              Österberg, eller hans regeringskolleger, för Sven-Erik kom inte
              in vid skiftet, har gjort exakt samma sak tidigare. Det är ingenting
              konstigt. Det är klart att jag som minister måste ha förtroende
              för den som ska leda denna utredning. Jag måste få den kompetensen
              som jag vill ha i det sammanhanget.
            </seg>
            <seg n="1c39bfe9">
              Det är också intressant att ta upp diskussionen om utnämningspolitiken
              över huvud taget. Jag vet inte om Sven-Erik Österberg har sovit
              hela det här året men det har alldeles tydligt framgått att regeringen
              har en helt annan inställning till utnämningspolitiken än den
              förra regeringen hade. Vi har utannonserat många tjänster. Det
              har gett bra resultat. Många av dem som i dag tillsätts som generaldirektörer
              och på andra poster har fått jobbet genom ett ansökningsförfarande.
              Det här utökas nu ännu mer. Vi gör tydliga kravprofiler för de
              här olika tjänsterna. Vi avpolitiserar tillsättandet av olika
              poster i rikets tjänst. Jag tror att det är väldigt viktigt att
              det är så. Vi har väldigt många kompetenser utanför de politiska
              partierna. Det är också det som den här regeringen försöker använda
              sig av. Jag tror att det är bra för hela svenska folket. Jag tror
              att det är bra utredningsväsendet och jag tror att det är bra
              för kvaliteten att vi breddar gruppen som vi kan rekrytera från.
            </seg>
            <seg n="235eaead">
              Jag tror att socialdemokraterna själva har stora bekymmer med
              detta och försöker överföra en del av den kritik som riktades
              mot den förra, socialdemokratiska, regeringen på den nya borgerliga
              regeringen. Men ni får bära ansvaret för er politisering av utnämningsväsendet.
              Det tänker inte jag göra. Och jag känner mig väldigt trygg med
              den hantering som den nya regeringen har. Den är mycket mer öppen,
              mycket mer transparent, mycket mer tillgänglig för fler människor.
              Det behöver Sverige, och det behöver också demokratin.
            </seg>
          </u>
          <note type="speaker" n="590fb92d">
            Anf. 6 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-2b277461a928a472-0" n="4ab60a7c" next="i-a5d9670b8f0a7367-0">
            <seg n="75d6a211">
              Fru talman! Återigen vill jag gå till riksdagens utredningstjänsts
              rapport från 2004, där man granskade de utredare som utnämnts
              mellan 2001 och 2003. 198 av 265 hade ingen politisk färg. De
              var över huvud taget opolitiska. Så gör inte detta till ett problem
              för oss socialdemokrater. Dessutom är det så, fru talman, att
              det står bortom allt tvivel att en av anledningarna till den här
              regeringens stora problem de första ett och ett halvt åren i regerandet
              just är problemet med utnämningarna alltifrån statsråd till statssekretare
              och över huvud taget hanteringen av Regeringskansliet. Det är
              en av de stora frågor där den borgerliga regeringen totalt misslyckats.
            </seg>
            <seg n="f589bcc9">
              Med hanteringen av Lars-Olof Pettersson och den viktiga utredningen
              kring företagarnas trygghet vill jag påstå att Maud Olofsson har
              slagit rekord i misslyckanden. Hon har sparkat en person bara
              för att han råkar ha fel namn. Utan att göra en bättre granskning
              av vem det var som Maud Olofsson inte hade förtroende för sparkade
              hon honom. Det är allvarligt. Om hon hade granskat detta hade
              hon fått reda på att Lars-Olof Pettersson som fick sparken är
              en flitig företagare. Han har varit företagare i massor av år.
              För en tid sedan granskade han a-kassans organisation och struktur.
              Ett av de stora bekymren för många av landets småföretagare är
              att de inte har någon inkomsttrygghet när olyckan är framme och
              man tvingas lägga ned företaget. Vem skulle bättre än Lars-Olof
              Pettersson kunna se över hur a-kassan fungerar och ge bättre utfall
              för landets småföretagare?
            </seg>
          </u>
          <note n="a9465647">
            Lars-Olof Pettersson fick sparken.
          </note>
          <u who="luciano_astudillo_f8d3ee" xml:id="i-a5d9670b8f0a7367-0" n="4ab60a7c" prev="i-2b277461a928a472-0">
            <seg n="f3867522">
              Jag vill åter läsa ur en rapport om att bryta socialdemokratisk
              makthegemoni som den borgerliga regeringen tog fram före valet:
            </seg>
            <seg n="35c8b7e9">
              Statens styrning av myndigheter måste i ännu högre grad än i
              dag ske genom de formella vägar som står till buds: budget, regleringsbrev,
              lagar och förordningar. Tendenser till mer och mer av informell
              styrning av myndigheter måste motverkas för att upprätthålla deras
              självständighet och professionalism. De tendenser till ministerstyre
              och begynnande spoil -system som kan skönjas måste stävjas.
            </seg>
            <seg n="49f9e0e4">
              Nu har alltså landets vice statsminister med tydliga politiska
              motiv sparkat en utredare. Det går att gå in på regeringens hemsida
              och se presskonferensen. Den ligger kvar där. Där kan man höra
              att det viktigaste motivet som Maud Olofsson angav för att sparka
              Lars-Olof Pettersson var att han var en socialdemokratisk partiarbetare
              som hade jobbat inom fackföreningsrörelsen. Det var det viktigaste
              skälet som landets vice statsminister angav.
            </seg>
            <seg n="283c2446">
              Det allvarliga är att man hävdar att man ska göra annorlunda
              när man får makten och när man väl får den ägnar man sig åt något
              som är fjärran från den svenska tradition som vi värnar om i utredningsväsendet,
              nämligen dess oberoende, integritet och fokus på expertkunskaper.
            </seg>
            <seg n="4e193e8f">
              Det vore på sin plats, Maud Olofsson, att be Lars-Olof Pettersson
              om ursäkt. Ta chansen.
            </seg>
          </u>
          <note type="speaker" n="636f697e">
            Anf. 7 CARINA HÄGG (s):
          </note>
          <u who="carina_hagg_4f0222" xml:id="i-137e9fe9da64ac7c-1" n="40fa2b6f">
            <seg n="71216da0">
              Fru talman! Jag blir mer och mer förvånad allteftersom den här
              interpellationsdebatten fortskrider. Jag är van vid att en interpellation
              ofta leder till ett klarläggande. Man förstår varandra bättre.
              Man byter argument. Missförstånd kan redas ut och man kan hitta
              vägar att tillsammans även om det inte är precis hand i hand betrakta
              en problematik eller frågeställning.
            </seg>
            <seg n="c259946c">
              Här är det ju precis tvärtom. Här vidgas klyftorna. Jag menar
              att Sverige är ett för litet land för att man ska bygga murar
              och gräva vallgravar mellan opposition och regering. Vi behöver
              samverka i många frågor för att kunna förbättra Sverige ytterligare.
            </seg>
            <seg n="3f24e6ea">
              Jag får bekräftat att det här handlar om en politisk utrensning.
              Regeringen har bestämt att man ska överpröva de granskningar som
              har varit tidigare. Man överprövar konstitutionsutskottets granskningar.
              KU är till för att granska regeringar. Det är inte till för att
              regeringar ska granska konstitutionsutskottet. Om vice statsministern
              och näringsministern har fått den bilden är den fel. Den information
              som har granskats, dessutom på felaktiga grunder, behöver vi ju
              inte upprepa här.
            </seg>
            <seg n="fb09e285">
              Det som Lars-Olof Petterson, som jag aldrig har träffat, har
              blivit utsatt för genom presskonferensen, presentation på hemsidan
              och uttalanden som upprepas här, i stället för att man gör ett
              tillrättaläggande och ber om ursäkt, är ren kränkning av en person.
              Det är inte värdigt en regering. Det är inte värdigt statsrådet
              att bete sig så mot en enskild medborgare i Sverige.
            </seg>
            <seg n="49ab91b5">
              Det är helt klart att den felaktiga Lars-Olof Pettersson som
              var fackligt aktiv aldrig skulle bli tillvaratagen med sin kompetens
              på områden där han själv upplever att regeringen borde inse att
              han har kompetens.
            </seg>
            <seg n="27e4b3b6">
              Näringsministern har inte dragit sig för att gå med blommor och
              positiva uttalanden till personer som är beredda att undergräva
              kollektivavtal och fackliga rättigheter. Skulle det inte vara
              på sin plats att Maud Olofsson gick med en blomma till Lars-Olof
              Pettersson och bad om ursäkt för det som har skett och som nu
              upprepas i uttalanden som är kränkande?
            </seg>
          </u>
          <note type="speaker" n="593d26e1">
            Anf. 8 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-724ca765d5cd3852-1" n="5a551d79">
            <seg n="12881dc2">
              Fru talman! Jag håller med vice statsministern om en sak. Det
              är naturligtvis alltid möjligt för en regering att byta ut en
              utredare. Den kunskap som utredaren har kanske inte lämpar sig
              för den förändring som en ny regering innebär för utredningen.
              Det tycker jag inte är något problem.
            </seg>
            <seg n="e263644a">
              Den här debatten handlar inte om det. Den fråga man kan ställa
              sig är om den riktige Lars-Olof Pettersson hade fått sparken av
              Maud Olofsson om hon inte hade trott att han var någon annan.
              Det är en intressant fråga. Problemet är ju att argumentet gällde
              fel person med bristande kunskaper. Det var ju argumentet för
              att den riktige Lars-Olof Pettersson fick lämna sitt uppdrag.
              Det blev väldigt märkligt.
            </seg>
            <seg n="5fef4d66">
              Jag tycker att det är på sin plats med en ursäkt till den riktige
              Lars-Olof Pettersson med anledning av argumentationen för att
              han fick lämna sitt uppdrag. Det är det minsta man kan begära.
            </seg>
            <seg n="85f98ddf">
              Som jag sade tidigare kan vi alla göra fel, men det är mer rakryggat
              att stå för dem än att försöka skjuta över skulden på den tidigare
              regeringens utnämningspolitik. Den har väl ingenting med detta
              enskilda fall att göra. Det handlar om hur näringsministern har
              hanterat sin utredare med fel argumentation. Det är det frågan
              gäller, inte utnämningspolitiken i stort som vice statsministern
              försöker lägga ut som dimridå kring det här enskilda fallet.
            </seg>
            <seg n="ef0bccb4">
              Hade Lars-Olof Pettersson varit kvar om inte Maud Olofsson hade
              blandat ihop honom med den andre? Det tycker jag är en intressant
              fråga.
            </seg>
            <seg n="643dd05f">
              Eftersom det är så här är det då inte på sin plats att ge Lars-Olof
              Pettersson en ursäkt? Det är att visa respekt för hur man hanterar
              utredningsväsendet. Maud Olofsson har chansen att göra det i sina
              kommande inlägg.
            </seg>
          </u>
          <note type="speaker" n="070cd43b">
            Anf. 9 BÖRJE VESTLUND (s):
          </note>
          <u who="borje_vestlund_da672f" xml:id="i-66a1211433f9937e-0" n="c7a09787">
            <seg n="f9090b36">
              Fru talman! Det här är en minst sagt underlig debatt. Här ber
              vi om att man ska tillrättalägga ett problem som regeringen har
              stött på. Man har blandat ihop två personer.
            </seg>
            <seg n="155f46ed">
              Nu handlar debatten om utnämningsgpolitiken i stort med generaldirektörer
              och annat. Jag trodde att vi var överens om att en regering ibland
              behöver tillsätta utredningar och utredare. Det har väl aldrig
              varit någon diskussion om annat än att det skulle vara regeringen
              som utnämner och slår vakt om att de får de bästa utredarna. Under
              de år som jag har suttit i riksdagen har jag aldrig märkt att
              det skulle vara fråga om något annat.
            </seg>
            <seg n="1549c85d">
              Jag tror att vi är helt överens på den punkten. Maud Olofsson
              försöker göra ett nummer av en helt annan fråga. Det är den ena
              delen av den här debatten.
            </seg>
            <seg n="70e12503">
              Den andra delen av den här debatten, som inte har belysts så
              mycket, är det stopp som det blir i ett arbete som plötsligt läggs
              ned. Den här utredningen kunde ha varit klar vid det här laget
              och den kunde ha varit ute för remissbehandling. Det gäller en
              fråga som hela kammaren efterfrågar och som inte minst Maud Olofsson
              efterfrågade i valrörelsen, nämligen den sociala tryggheten för
              företagarna.
            </seg>
            <seg n="86072601">
              Det är åter ett exempel på den senfärdighet som regeringen har
              när det gäller att få fram förslag. Det handlar inte bara om att
              man vill ha förslag som passar en själv och som man själv kan
              stå för. Det handlar också om att kasta ut sådant som man skulle
              kunna ta över och kanske skapa om och göra bättre.
            </seg>
            <seg n="dd90f79f">
              I detta fall har man begått ett stort fel mot en enskild person,
              och Maud Olofsson står här i detta sammanhang och bara talar om
              att det var ett visst antal socialdemokrater som var ordförande
              i de statliga utredningarna och kommittéerna mellan 1994 och 2004.
              Men har Maud Olofsson tittat på hur många av ensamutredarna som
              var socialdemokrater? I huvudsak var det väl andra personer som
              var det?
            </seg>
            <seg n="cf0197ea">
              Blanda inte ihop korten, Maud Olofsson, utan se till att man
              får fram dessa förslag. Genom Maud Olofssons hanterande av denna
              fråga har den sociala tryggheten för företagarna försenats med
              i varje fall ett år, och det är häpnadsväckande av en regering
              som vill stå för att vara företagarnas bästa vän.
            </seg>
          </u>
          <note type="speaker" n="3b99f28f">
            Anf. 10 THOMAS ÖSTROS (s):
          </note>
          <u who="thomas_ostros_ed884d" xml:id="i-4893a1e939771e4b-0" n="70852660">
            <seg n="430c2381">
              Fru talman! Det förvånar mig verkligen att landets vice statsminister
              inte kan visa en gnutta ödmjukhet när det är så uppenbart att
              det är allvarliga missgrepp som har gjorts från Maud Olofsson.
              Bland annat avskedade hon för snart ett år sedan regeringens utredare
              av en så viktig fråga som småföretagarnas trygghet.
            </seg>
            <seg n="e4d264d7">
              Jag som tidigare näringsminister tog initiativ till den översynen
              för att den är väldigt viktig för småföretagarna, inte minst vid
              nystart av företag och för att det ska vara möjligt att gå från
              en anställning till ett företagande. Man måste se till att också
              socialförsäkringssystemen fungerar. Den utredaren avskedades för
              ett år sedan, och det visade sig att det var fel person. Bara
              det skulle få vem som helst att be om ursäkt. Sedan dröjer det
              ett helt år innan en ny utredare tillsätts. Också det är ett missgrepp.
              Men mest allvarligt, Maud Olofsson, är just detta. Maud Olofsson
              är näringsminister och landets vice statsminister och menar därmed
              att man som vice statsminister på presskonferenser offentligt
              kan chikanera av regeringen utsedda offentliga utredare.
            </seg>
            <seg n="081d3764">
              Är det så landet ska styras i framtiden att med regeringsmakten
              till förfogande angripa människor som har fått statliga uppdrag?
              Vad sänder det för budskap till offentlig förvaltning och till
              av regeringen utsedda personer som ska utföra viktiga saker för
              folkhushållet?
            </seg>
            <seg n="249f39a6">
              Slutsatsen måste vara uppenbar för Maud Olofsson, vice statsminister.
              Be om ursäkt till den person som du offentligen har chikanerat
              och tala om för kammaren att du inte ytterligare någon gång kommer
              att bete dig på detta vis som företrädare för Sveriges regering.
            </seg>
          </u>
          <note type="speaker" n="760030f3">
            Anf. 11 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-50300cf31a086acd-2" n="c99ebce0">
            <seg n="410e507f">
              Fru talman! Jag återupprepar: Som man känner sig själv känner
              man andra. Jag tror att detta tonläge visar hur provocerade ni
              är av att den nya regeringen har en helt annan utnämningspolitik.
            </seg>
            <seg n="542f77a3">
              Det var inte jag som lyfte fram utnämningspolitiken som en stor
              fråga. De har ni själva gjort i talarstolen här. Det är därför
              som debatten också breddas. Jag är beredd att ta den diskussionen
              därför att den här regeringen har en helt annan syn på utnämningspolitiken
              än vad Socialdemokraterna hade. Jag tror att det är känt för svenska
              folket att ni politiserade utnämningsväsendet. Det kan man i se
              i många exempel.
            </seg>
            <seg n="68f6def9">
              När jag tillträdde ville jag ha en bra utredning. Jag ville ha
              tilläggsdirektiv, och jag ville ha en ny utredare med rätt kompetens.
              Jag vet mycket väl vem det var som jag bytte ut, och jag vet mycket
              väl vem det var som jag tillsatte. Det är därför som det är viktigt
              att se att vi nu äntligen kan få ett förslag till den här riksdagen
              som ger hjälp till de små företagen vid sjukdom, vid arbetslöshet,
              vid föräldraledighet och annat.
            </seg>
            <seg n="6267729d">
              Thomas Östros säger att han tog initiativ till denna utredning.
              Det är att handskas mycket ovarsamt med sanningen. Thomas Östros
              tvingades av oppositionen i riksdagen att tillsätta denna utredning.
              Då valde han naturligtvis en utredare utifrån sina egna utgångspunkter.
              Jag har samma rätt att välja utifrån mina utgångspunkter som statsråd.
              Thomas Östros tog inget initiativ därför att Socialdemokraterna
              aldrig har tyckt att den sociala tryggheten för småföretagare
              har varit viktig. Den har blivit det nu sedan ni har hamnat i
              opposition. Men ni tyckte aldrig det i regeringsställning. Om
              ni hade tyckt det hade ni väl snabbat på den här utredningen?
              Då hade ni väl tillsatt den på eget initiativ? Då hade ni väl
              kommit med förslag? Ni satt tolv år i regeringsställning, och
              det kom ingenting. Det är småföretagarna som får betala priset.
              Det är de som inte har den sociala tryggheten.
            </seg>
            <seg n="286d4c33">
              Låt oss därför diskutera vad det är som vi vill åstadkomma. Jag
              vill skapa likvärdiga villkor för anställda och företagare när
              det gäller den sociala tryggheten. För att utreda det ville jag
              tillsätta en person som har kompetens och erfarenhet från företagarvärlden
              och från försäkringsvärlden. Det är det som jag vill åstadkomma.
            </seg>
            <seg n="823d8224">
              Om ni sedan har synpunkter på att jag byter ut folk har ni full
              rätt att ha det. Jag har också konstaterat att ni har funnit att
              den gamla utredaren är en bra hjälp för er i ert fortsatta arbete.
              Det ska bli mycket spännande att följa vilka konkreta förslag
              som ni kommer fram till. Då kanske det blir lättare att diskutera
              det som det egentligen gäller, nämligen hur vi kan få en bra social
              trygghet för landets småföretagare, och hur det kan bli lättare
              att gå mellan verkligheten att vara anställd och att vara företagare
              därför att det finns ett socialt skyddsnät.
            </seg>
            <seg n="0156d03b">
              Det är också viktigt att se att alliansregeringen har förändrat
              utnämningspolitiken. Jag vill återupprepa det. Vi har annonserat
              ut tjänster, vi har tydliga kompetensprofiler, och vi gör detta
              mycket mer öppet och transparent.
            </seg>
            <seg n="f0cadf11">
              Det skulle vara intressant att bara få höra en kommentar. Tycker
              ni att det är bra att vi annonserar ut dessa tjänster? Är det
              någonting som ni bejakar och kan tänka er att ge beröm till regeringen
              för? Alla de tjänster som vi annonserar ut är fler än den socialdemokratiska
              regeringen någonsin annonserade ut. Ni var aldrig beredda att
              göra det.
            </seg>
            <seg n="dd4d5dd7">
              Jag känner mig otroligt trygg med att svenska folket vet att
              den nya regeringen väljer efter kompetens. Vi gör ansökningsförfarandet
              och tillsättningen mycket mer transparent. Vi värderar människor
              från olika samhällsgrupper, från olika politiska utgångspunkter
              och med olika politiska erfarenheter. Det är också en del i den
              utnämningspolitik som den nya regeringen har till gagn för Sverige
              och till gagn för kunskapen.
            </seg>
          </u>
          <note type="speaker" n="dab229d1">
            Anf. 12 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-1cecd5d1b205c8b1-1" n="4ab60a7c">
            <seg n="2b6b5cc8">
              Fru talman! Maud Olofsson kan känna sig trygg och vara lugn.
              Vi kommer någon gång i vår att presentera ett förslag om hur man
              kan förbättra de sociala trygghetssystemen för företagarna. Det
              är så.
            </seg>
            <seg n="5eb1d849">
              Vi kunde inte vänta längre. Det hade gått mer än ett år sedan
              Maud Olofsson lade ned den gamla utredningen. Vi kunde inte vänta
              längre. Vi fick ta ledningen i denna fråga såsom i många andra
              frågor där landet står och stampar.
            </seg>
            <seg n="8a60b8fc">
              Sedan vill jag ändå återgälda ett annat talesätt till Maud Olofsson,
              nämligen att leva som man lär. Man gick in i regeringsmakten och
              lovade att man skulle avpolitisera utredningsväsendet och den
              politiska makthegemonin efter Socialdemokraterna. Men jag kan
              inte tänka mig att svenska folket därmed trodde att man med det
              skulle legitimera politiska utrensningar, vilket är fallet i detta
              skede. Maud Olofssons viktigaste motiv att sparka utredaren Lars-Olof
              Pettersson var att hon misstänkte att han varit en socialdemokratisk
              valarbetare som hade varit anställd av facket. Det står hon fast
              vid eftersom hon inte har tagit avstånd från dessa uttalanden
              här i dag.
            </seg>
            <seg n="01445d09">
              Det är fjärran från den integritet, det oberoende och den kvalitet
              som ska känneteckna utredningsväsendet. Men, som sagt, just utnämningar
              har inte varit den här regeringens starka sida. Det gäller allt
              från statsråd till statssekreterare, och den här fadäsen med Lars-Olof
              Pettersson åskådliggör detta.
            </seg>
            <seg n="844717a2">
              Men återigen: Ta nu chansen. Vad händer nästa gång som man stöter
              på en utredare som råkar ha andra politiska värderingar än den
              borgerliga regeringens? Ta nu i juletider chansen att be Lars-Olof
              Pettersson om ursäkt. Han är en flitig företagare som har bidragit
              till landets tillväxt men som har vanhedrats på regeringens hemsida.
            </seg>
          </u>
          <note type="speaker" n="efc0089d">
            Anf. 13 BÖRJE VESTLUND (s):
          </note>
          <u who="borje_vestlund_da672f" xml:id="i-66a1211433f9937e-1" n="c7a09787">
            <seg n="04d927d5">
              Fru talman! Jag tycker att det är på gränsen till oförskämdhet
              av Maud Olofsson att först säga att man är så angelägen om att
              få fram sociala trygghetssystem för företagarna. Sedan tycker
              man att det är värt att skjuta upp det. En sak hade väl varit
              om Maud Olofsson hade lagt ned utredningen, tagit fram ett nytt
              direktiv så att man sedan hade kunnat utreda frågan. Men det tog
              ett helt år för Maud Olofsson att få fram direktivet. Det tycker
              jag minst sagt är lite underligt med tanke på det stora värde
              av detta som de borgerliga partierna betonade under valrörelsen.
            </seg>
            <seg n="4f54e8d5">
              Det andra är att Maud Olofsson vill ha beröm för att hon sparkar
              fel person. Det är väl i alla fall magstarkt så det sjunger om
              det, på gränsen till oförskämdhet i det här sammanhanget.
            </seg>
            <seg n="2e345eb3">
              När det gäller utredningsväsendet är det viktigt, som jag sade
              tidigare, att man har rätt personer och att man känner sig trygg
              med dem i regeringen. Men om man ska byta ut en utredare måste
              man väl åtminstone göra det på sakliga grunder och inte för att
              någon har varit valarbetare tillsammans med ett fackförbund, när
              det visar sig att det inte var den Lars-Olof Pettersson som Maud
              Olofsson trodde. Maud Olofsson låtsas att det inte har någon som
              helst betydelse i sammanhanget att man har sparkat fel person.
              Det tycker jag är sådant som inte hör hemma i en civilisation
              som Sverige, framför allt inte i någonting som kallas demokrati.
            </seg>
            <seg n="096d61c5">
              Misstag kan alla göra, precis som många andra har sagt. Men då
              får man stå för sina misstag och inte skylla på den socialdemokratiska
              regeringen. Snart är det väl den socialdemokratiska regeringen,
              om Maud Olofsson får orera här en stund till, som har sparkat
              Lars-Olof Pettersson.
            </seg>
          </u>
          <note type="speaker" n="ca852bee">
            Anf. 14 THOMAS ÖSTROS (s):
          </note>
          <u who="thomas_ostros_ed884d" xml:id="i-4893a1e939771e4b-1" n="70852660">
            <seg n="85a95507">
              Fru talman! Visa, Maud Olofsson, att du förstår vad det innebär
              att vara statsråd och vice statsminister. Att vara statstråd,
              vice statsminister, i en regering innebär inte att man har en
              plattform för att uttrycka personliga antipatier. Det innebär
              att ta ansvar för landets utveckling. Det är mycket enkelt att
              konstatera att det är ett gravt misstag som är begånget. Du bör
              be om ursäkt. Det är väl rimligt att begära av ett statsråd som
              offentligt chikanerar en statens offentliga utredare, som dessutom
              visar sig vara en annan än den vice statsministern trodde.
            </seg>
            <seg n="3a1fa240">
              Jag vet mycket väl vem det var jag gav kicken, säger Maud Olofsson.
              Njaa, Maud Olofsson säger att det var Sekos valledare och att
              han inte var företagare. Men han var företagare och inte Sekos
              valledare. Det är uppenbart att avskedet kom utan grund. Det är
              möjligt att du hade kommit fram till att du ville byta ändå, men
              detta avsked grundades på att det var en annan person.
            </seg>
            <seg n="bea66773">
              Det är mycket viktigt hur en vice statsminister beter sig. Jag
              vill att Maud Olofsson nu tar sista chansen och ber om ursäkt
              och dessutom offentligt deklarerar att det icke är lämpligt av
              landets vice statsminister att använda den plattform som regeringsmakten
              ger till att offentligt chikanera personer som har fått statens
              ansvar att utföra viktiga arbetsuppgifter. Offentliggör det nu
              så att vi kan känna oss trygga med att landet ändå styrs av något
              omdöme.
            </seg>
          </u>
          <note type="speaker" n="04c61b73">
            Anf. 15 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-9988fb235195c88c-0" n="c99ebce0" next="i-9f44fc47c5c864c6-0">
            <seg n="364c0c02">
              Fru talman! Jag tror inte att det är av omsorg om regeringen
              som Socialdemokraterna för den här diskussionen. Jag tror att
              de vill försöka flytta fokus från det ni själva har ställt till
              med under tolv år. Det ena är att ni inte har lyckats tillsätta
              någon utredning, och ni har inte lyckats göra någonting när det
              gäller de sociala trygghetssystem för landets småföretagare. Låt
              mig påminna igen om att Thomas Östros inte tog något eget initiativ
              till att tillsätta en utredning. Han tvingades av alliansen tillsammans
              med Miljöpartiet att göra det, och det ska landets småföretagare
              veta.
            </seg>
            <seg n="c94cee88">
              Varför byter jag utredare? Ja, låt mig upprepa att det viktigaste
              motivet var, och där vill jag korrigera Luciano Astudillo, att
              jag ville ha en som hade en gedigen företagarbakgrund och gedigen
              kunskap om socialförsäkringssystemen. Det var mina viktigaste
              motiv för att byta utredare. Jag är i min fulla rätt att göra
              det. Lars-Olof Pettersson är säkert en otroligt duglig person
              i många andra sammanhang men inte just i det här sammanhanget,
              var min bedömning.
            </seg>
            <seg n="ac57c85a">
              Sedan hoppas jag att Socialdemokraterna kommer med goda konkreta
              förslag. Ni har haft tolv år på er men inte gjort ett dugg, inte
              brytt er om den här frågan. Ni har tyckt att småföretagare ska
              betala mer till den här försäkringen men inte ha samma villkor
              som de anställda. Det är sanningen.
            </seg>
            <seg n="1b3952f1">
              Nu har vi tillsatt utredaren, vi har gett tilläggsdirektiv och
              vi ska se till att det kommer fram bra förslag. Jag värnar om
              landets småföretagare. Det är därför jag är här, men ni försöker
              bara blanda bort korten. Det handlar om landets småföretagare
              och deras möjligheter att vara sjuka, möjlighet att ha rimliga
              villkor om man blir arbetslös. Men det gäller också det fackliga
              om man vill gå mellan att vara anställd och vara företagare. Det
              är de förutsättningarna vi ska utreda. Det är därför vi har tillsatt
              en ny utredare och gett tilläggsdirektiv.
            </seg>
            <seg n="b29560af">
              Var så säker: Landets småföretagare kommer att vara mycket nöjda
              när vi kommer med de konkreta förslagen. Det är det som är det
              viktiga för mig.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="177c58fd">
            4 § Svar på interpellation 2007/08:274 om Sveriges mål för förnybar
            energi
          </note>
          <note n="bca1d108">
            Anf. 16 ANDRE VICE TALMANNEN:
          </note>
          <u who="maud_olofsson_73732a" xml:id="i-9f44fc47c5c864c6-0" n="c99ebce0" prev="i-9988fb235195c88c-0">
            <seg n="dff30796">
              Jag vill meddela att det finns ett blad utdelat till ledamöterna.
              Näringsministern hade önskat att få visa ett stapeldiagram här
              bakom. Det har delats ut ett blad som komplement till det skriftliga
              svaret.
            </seg>
          </u>
          <note type="speaker" n="61dd8133">
            Anf. 17 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-50300cf31a086acd-3" n="c99ebce0">
            <seg n="192a41e3">
              Fru talman! Thomas Östros har ställt tre frågor till mig angående
              Europeiska kommissionens pågående arbete med att ta fram ett förslag
              till direktiv om förnybar energi. Frågorna gäller specifikt den
              del av förslaget som innehåller de nationella bindande målen för
              andelen förnybar energi till år 2020. Den första frågan som ställs
              är vilka överväganden som ligger bakom mitt ställningstagande
              att regeringens nya energipolitiska position inte behövde meddelas
              riksdagen före energiministermötet. Den andra frågan är om det
              är min bedömning att sänkta energipolitiska ambitioner för Sverige
              är förenligt med högre krav på övriga EU-länder. Den tredje och
              sista frågan är vilka krav angående andelen förnybar energi som
              kommissionen ställt på Sverige och som jag betecknar som orealistiska.
            </seg>
            <seg n="8dd5be09">
              Först av allt vill jag säga att jag inte delar Thomas Östros
              beskrivning av den aktuella situationen. Jag vill påminna om att
              Sverige var ett av de länder som var mest pådrivande när Europeiska
              rådet i mars i år bland annat beslutade om ett bindande mål på
              20 procent för andelen förnybar energi av all energikonsumtion
              i EU senast 2020. Det bör betonas att en viktig utgångspunkt för
              det svenska stödet var att fördelningen av det övergripande målet
              skulle ske på ett rättvist sätt.
            </seg>
            <seg n="3d3e96f1">
              Sverige har helt riktigt nått mycket långt när det gäller andelen
              av förnybar energi. Andelen förnybar energi av den totala energikonsumtionen
              ligger i dag på kring 40 procent samtidigt som genomsnittet inom
              EU är 8,5 procent. Att ytterligare öka andelen blir successivt
              mer kostsamt. Jag tycker därför att det rimligt och rätt att beakta
              redan gjorda insatser. Att Sverige går före får inte bli en ursäkt
              för andra länder att först ställa sig i lä av oss och sedan bli
              efter på vägen och därigenom smita undan sitt ansvar. Det finns
              ingen anledning att gynna soffliggare. Jag kan och vill inte tro
              att det är Thomas Östros avsikt.
            </seg>
            <seg n="5d0fd136">
              Precis som Thomas Östros skriver kommer EU-målet att kräva kraftfulla
              åtgärder i alla medlemsländer även i Sverige. Jag gör ingen annan
              bedömning. Även om inte interpellanten tycks ha uppfattat det
              ger den refererade debattartikeln från alliansens partiledare
              i Dagens Nyheter uttryck för samma offensiva hållning.
            </seg>
            <seg n="2d730216">
              Så till Thomas Östros frågor. Den första frågan är om regeringens
              position inte behöver meddelas riksdagen före energiministermötet.
              Svaret är enkelt. Det finns ingen ny energipolitisk position.
              Frågan om kommande ramdirektiv var heller inte uppe för diskussion
              på energirådet. Trots detta informerade statssekreterare Ola Alterå
              näringsutskottet om regeringens grundläggande inställning i frågan,
              det vill säga det jag nu beskriver. Jag kan försäkra att regeringen
              kommer att involvera riksdagen i sedvanlig ordning när kommissionens
              förslag väl är presenterat och rådsförhandlingarna inleds.
            </seg>
            <seg n="2eb9cdef">
              Den andra fråga som Thomas Östros ställt är om det är min bedömning
              att sänkta energipolitiska ambitioner för Sverige är förenligt
              med högre krav på övriga EU-länder. Svaret här är lika enkelt.
              Regeringen har inga sänkta energipolitiska ambitioner, tvärtom.
              Den politik alliansregeringen nu bedriver innefattar starkare
              styrmedel än någon regering tidigare arbetat med. Däremot tycker
              jag att de länder som inte gjort något ska ta sitt ansvar precis
              som vi tidigare gjort och avser att fortsätta att göra, för miljöns
              skull.
            </seg>
            <seg n="1eb62cde">
              Den sista fråga som Thomas Östros ställer i interpellationen
              är vilka krav angående andelen förnybar energi som kommissionen
              ställt på Sverige. Kommissionen kommer att presentera sitt förslag
              till direktiv, inklusive nationella bindande mål för andelen förnybar
              energi, i slutet av januari. Det vi känner till är att kommissionen
              har diskuterat att föreslå en fördelning som innebär att Sverige
              skulle behandlas på samma sätt eller hårdare än soffliggarna.
              Det är detta som jag tycker är orealistiskt och olyckligt för
              klimatets skull. Det skulle även innebära en orimligt hög börda
              för konsumenterna, inte minst för svensk basindustri.
            </seg>
          </u>
          <note type="speaker" n="7895a8d7">
            Anf. 18 THOMAS ÖSTROS (s):
          </note>
          <u who="thomas_ostros_ed884d" xml:id="i-4893a1e939771e4b-2" n="70852660">
            <seg n="b9b734a8">
              Fru talman! Sverige är ett av världens mest framgångsrika länder
              när det gäller att investera i och använda förnybar energi, en
              enorm tillgång för oss. Det har inte kommit av sig självt. Det
              har kommit av ett långsiktigt, tufft miljöarbete för att ställa
              om Sverige. Mycket återstår att göra. Men vi har visat att det
              går. Det är klart att det innebär ständiga omställningar, men
              det innebär också fördelar. I takt med att global uppvärmning
              har blivit den globalt allra viktigaste frågan blir det också
              väldigt tydligt att svensk miljöteknik och svensk energipolitik
              kan bli ett av våra allra viktigaste exportområden i framtiden.
            </seg>
            <seg n="9d16246b">
              Tack vare vår omställning på hemmaplan, höga ambitioner, satsning
              på forskning och utveckling och genom att hela tiden spänna bågen
              lite hårdare har vi lyckats stimulera fram ett näringsliv som
              nu kan dra nytta av det miljöengagemang som finns i världen. Det
              är alltså inte någon dålig idé att ligga först tvärtom.
            </seg>
            <seg n="4ee6cb92">
              Ända sedan den borgerliga regeringen bildades har jag varit orolig
              för den energikompromiss som ni yxade fram under valrörelsen,
              som innebär att ingenting ska göras fram till 2010. Det är nämligen
              den enda gemensamma nämnaren i regeringens energipolitik; om vi
              inte gör någonting kan alla i den borgerliga regeringen acceptera
              kompromissen.
            </seg>
            <seg n="d0e27168">
              Det syns så tydligt att den klimatmiljard som har marknadsförts
              runt omkring i landet bara är pengar som tidigare gick till miljö-
              och klimatåtgärder som har bytt namn och bytt anslagspost. Men
              1 000 miljoner blir när man skärskådar det minus 35 miljoner i
              praktiken.
            </seg>
            <seg n="ec584965">
              Dessutom skärs anslagen till exempelvis energieffektivisering
              kraftigt ned en dramatisk minskning 2009 och 2010 energieffektivisering
              som kanske är en av de allra viktigaste åtgärderna för att nå
              ett hållbart samhälle. Det lamslår men påverkar också numera budskapet
              från Sverige ut till världen och Europa.
            </seg>
            <seg n="41ecc7b8">
              Andreas Carlgren skickas till Bali för att förmå andra att ta
              ett större ansvar för att undgå global uppvärmning, medan Maud
              Olofsson åker till Bryssel och kräver att Sverige ska göra mindre
              än planerat. Är det en klok strategi? I ett slag förändras bilden
              av Sverige från ett land som går före och därmed skapar ny teknik,
              nya affärsmöjligheter och en bättre energisituation till ett land
              som kräver att få göra mindre.
            </seg>
            <seg n="efadd78b">
              I dag är vår andel förnybar energi ungefär 40 procent i Sverige.
              Energimyndigheten räknar med att med den socialdemokratiska regeringens
              åtgärder och lagstiftning kommer vi 2020 att nå till kanske 46
              procent förnybar energi. Då behöver vi inte ens bry oss om den
              handlingsförlamning som den borgerliga regeringen har drabbats
              av. Enligt uppgift från miljö- och jordbruksutskottet har kommissionen
              nämnt att 51 procent skulle kunna vara en lämplig andel för Sverige.
              Ja, ska vi inte göra någonting mer fram till 2020? Är det den
              socialdemokratiska regeringens åtgärder som ska ligga fast hela
              vägen dit?
            </seg>
            <seg n="9153f4a6">
              Jag menar att det är mycket olyckligt att göra det till en profilfråga
              för Sverige att minska kraven på omställning. Vi kommer att nå
              46 procent med den socialdemokratiska regeringens åtgärder. Självklart
              kan vi pressa upp med ett antal procentenheter till genom nya
              åtgärder. Vi har föreslagit en rad sådana i vår klimat- och miljömotion.
              Regeringen står alldeles handfallen. Jag menar att Maud Olofsson
              nu måste vara tydlig med att det icke är det budskap som gavs
              i Bryssel som är Sveriges politik.
            </seg>
          </u>
          <note type="speaker" n="d6e9db7f">
            Anf. 19 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-50300cf31a086acd-4" n="c99ebce0">
            <seg n="c00d2198">
              Fru talman! Den bild som jag visar tydliggör vad det är som behöver
              göras i Europa, och det är en diskussion om Europa som vi nu för.
            </seg>
            <seg n="92cb8ca3">
              Redan 1997 träffade vi en frivillig överenskommelse på Europanivå
              om att vi skulle ställa om, och Sverige tog den på allvar. Centerpartiet
              var pådrivande i Sverige för att detta skulle ske. Det har också
              gett resultat. Tillsammans med Finland, Österrike och Litauen
              har vi hamnat i ett bra läge och ligger på ungefär 40 procent,
              lite grann beroende på hur man räknar.
            </seg>
            <seg n="9ed46eef">
              Men ska vi rädda miljön, Thomas Östros, är det de övriga länderna
              i Europa som måste bli bättre. Det är det jag försöker säga. Jag
              tror att alla inser att om vi ska klara de mål om 20 procent minskade
              koldioxidutsläpp, 20 procents energieffektivisering, 20 procent
              förnybart och 10 procent biobränsle måste de här länderna göra
              mer. Det är den diskussionen och den dialogen som vi har med kommissionen.
            </seg>
            <seg n="2962d46b">
              Låt mig påminna om att det är den nya alliansregeringen som har
              sett till att vi har fått dessa tuffa mål, inte den gamla socialdemokratiska.
              Det är klart att vi kommer att leva upp till de tuffa målen, därför
              att vi själva har varit med och utformat dem. Allt annat vore
              orimligt. Jag tror snarare att det är så att Thomas Östros är
              avundsjuk därför att det händer så mycket på det här området.
              Och kommissionen är otroligt nöjd med att Sverige är kommissionens
              bästa vän i omställningen till ett förnybart och hållbart energisystem.
            </seg>
            <seg n="7e6c2913">
              Jag vet inte hur mycket statistik Thomas Östros läser, men det
              vi ser nu är en kraftig utbyggnad av kraftvärmen, fjärrvärmen
              och vindkraften något som inte hände under er regeringstid.
            </seg>
            <seg n="4ec72cc2">
              Lite avundsjuka är ni allt för att det händer så pass mycket.
              Men vi är jätteglada om Socialdemokraterna vill fortsätta att
              vara med och vara pådrivande här framöver, för jag tror att vi
              gemensamt bör vara väldigt noga med vilka styrmekanismer vi använder,
              vad det är för stimulans vi använder och hur vi ska se till att
              få en förbättrad energianvändning.
            </seg>
            <seg n="1804f7f8">
              Det är också därför som vi har resurserna i klimatmiljarden.
              Det är därför som vi ger tydliga uppdrag till alla våra energirådgivare
              att hjälpa småföretagare och medborgare att använda sin energi
              på ett bättre sätt.
            </seg>
            <seg n="5599da5e">
              Vi behöver jobba med energieffektivisering både i de stora och
              de mindre företagen och också hos privatpersoner. Vi behöver också
              jobba med att utveckla det förnybara, därför att vi har en liten
              andel av det i själva elproduktionen.
            </seg>
            <seg n="032491a8">
              Jag kan glädja Thomas Östros med att det händer massor på det
              här området. Vi är otroligt offensiva på EU-nivå. Vi vet ännu
              inte kommissionens position. Vi vet det inte därför att det kommer
              i slutet av januari. Det är först då vi kan ta ställning till
              de krav som ställs på Sverige. Men jag tror att det för miljöns
              skull och för Europas skull är väldigt bra att det är fler länder
              än Sverige som är progressiva och framgångsrika, därför att det
              är bara så vi kan minska koldioxidutsläppen, det är bara så vi
              kan få fram det förnybara.
            </seg>
            <seg n="67677aa3">
              De här länderna, som jag också för dialog med, ser nu att de
              måste höja ambitionsnivån. Om hela Europa gör som Sverige gör
              och som alliansregeringen gör kan miljön räddas framöver.
            </seg>
          </u>
          <note type="speaker" n="2526d19e">
            Anf. 20 THOMAS ÖSTROS (s):
          </note>
          <u who="thomas_ostros_ed884d" xml:id="i-4893a1e939771e4b-3" n="70852660">
            <seg n="0bd6d791">
              Fru talman! Det räcker inte att bara prata.
            </seg>
            <seg n="d3a1b1f7">
              De myndigheter och den expertis som jobbar med de här frågorna
              beskriver att med de åtgärder som den socialdemokratiska regeringen
              vidtog kommer vi att gå från en 40-procentig andel, en av världens
              högsta, av förnybar energi till 46 procent.
            </seg>
            <seg n="48630563">
              Ingenting av det som den här regeringen har gjort har nått någon
              verkan, för ni gör ju ingenting på energipolitikens område. Ni
              sparar på energieffektivisering, klimatmiljarden är bara en omfördelning
              och ni har lagt en förlamande hand över energipolitiken fram till
              2010. Då blir det ju logiskt att åka till Bryssel och säga att
              Sverige icke ska höja sina ambitioner när det gäller förnybar
              energi vi som har goda förutsättningar att verkligen höja.
            </seg>
            <seg n="3e377022">
              Vi vet från miljö- och jordbruksutskottet att svenska statens
              representant i Bryssel säger att det man har begärt av Sverige
              är att nå 51 procent förnybar energi. Om vi når 46 procent till
              2020 redan med de åtgärder som är vidtagna, ska det då vara en
              profilfråga att vi inte ska göra något mer? Vad är det för signal
              till omställningen i näringslivet? Vad är det för signal till
              hushållens energieffektivisering? Vad är det för signal när det
              gäller att vi måste höja ambitionerna?
            </seg>
            <seg n="1bfa4e8e">
              Vi har ett program för detta. Vi vill använda Vattenfall som
              ett verktyg, precis på det sätt som vi gjorde när vi satt i regeringsställning.
              Vi hade en klar och tydlig dialog med Vattenfall. Vattenfall fick
              en ändrad bolagsordning. Därmed fick vi ett 50-miljarderprogram
              från Vattenfall och 10 terawattimmar framför allt vindkraft som
              nu rullas ut. Det kommer ju inte av Maud Olofssons engagemang
              utan det kommer av den socialdemokratiska regeringens.
            </seg>
            <seg n="0d77f95c">
              Gröna elcertifikat, som skapar marknadsförutsättningarna, var
              ett beslut som fattades under vår mandatperiod som gör att vindkraften
              nu expanderar. Men det är en expandering med 1516 terawattimmar.
              Energimyndigheten gör bedömningen att vi kan nå 30 terawattimmar
              vindkraft till 2020. Då är det möjligt att höja andelarna från
              40 till 46 och vidare uppåt. Varför då göra det till en så stark
              profil att Sverige vill göra mindre?
            </seg>
            <seg n="b8f62c06">
              Det är fråga om ett budskap som är helt centralt. Börjar regeringen
              inta den hållningen minskar engagemanget för förnybar energi,
              precis på samma sätt som när regeringen börjar svaja om kärnkraften.
              Det är det farligaste budskapet vi har när det gäller investeringar
              i det förnybara, för då hoppas energiproducenterna på att trycket
              minskar, och då får man övergå till att bygga nya kärnkraftverk.
            </seg>
            <seg n="019c25bc">
              Vi vill sammantaget satsa 3,4 miljarder mer än regeringen 20082010
              på rejäla investeringar, forskning och utveckling och stimulans
              av småföretagsamhet som gör det möjligt att nå mer än de 46 procent
              som kommer av den tidigare regeringens beslut. Vi vill satsa på
              den andra generationens biodrivmedel. Där satsar regeringen 50
              miljoner kronor. Det är pengar som naturligtvis inte på något
              sätt påverkar satsningar på den andra generationens biodrivmedel.
            </seg>
            <seg n="88dba238">
              I morse kunde vi läsa i nyheterna att i Värnamo lägger man ned
              det arbete med biodrivmedel som har pågått. Regeringen har inte
              det engagemanget. I Östersund, Piteå och flera andra ställen kommer
              man med rätt incitament att kunna göra stora investeringar i den
              andra generationens biodrivmedel. Också det bidrar till att Sverige
              kan uppnå tuffare mål när det gäller förnybar energi.
            </seg>
            <seg n="10079446">
              Det duger inte att ha som huvudsaklig energipolitisk idé att
              nu sitter vi still och låter den gamla regeringens åtgärder verka.
              Det är det som är er kompromiss. Sätt i gång ett arbete med att
              utveckla energipolitiken! Den är helt central för att nå klimatmålen
              och för Sveriges konkurrenskraft.
            </seg>
          </u>
          <note type="speaker" n="c342517f">
            Anf. 21 JAN ANDERSSON (c):
          </note>
          <u who="jan_andersson_233a67" xml:id="i-b8b7aa9550d83ed1-0" n="d705f613">
            <seg n="7b803687">
              Fru talman! Jag var tvungen att begära ordet när jag hörde Thomas
              Östros presentera sina tankar om hur vi ska använda Vattenfall
              i omställningen. I den motion som Thomas Östros har undertecknat
              står det att Vattenfall ska erbjuda svensk basindustri Europas
              lägsta elpriser. Man ska vara en strategisk partner och erbjuda
              Europas lägsta elpriser. Man talar om vilka kunder man ska sälja
              till och till vilka priser. Av Europas 46 stater ska vi ligga
              lägst när det gäller energipriset. Om priset ska vara så lågt
              som möjligt måste man väl vara bekymrad över hur tillgången på
              energi ska räcka till.
            </seg>
            <seg n="a1d1da11">
              Jag vet också hur Östros och hans partikamrater agerar gentemot
              basindustrin. Man säger att vi inte behöver någon strukturrationalisering.
              Det finns obegränsade resurser på vedråvara och energi. Det är
              ett dubbelspel som jag tycker är väldigt osmakligt.
            </seg>
            <seg n="be1d5626">
              Sedan säger Östros att regeringen sänker ambitionerna. Vilka
              ambitioner? Svara på den frågan, Thomas Östros! Vilka ambitioner
              sänker regeringen?
            </seg>
            <seg n="a3970e11">
              När vi tittar på den graf som Maud Olofsson visar är det ingen
              tvekan om att Sverige ligger bra till. Vi har bra förutsättningar,
              och vi ska fortsatt ha en rejäl utbyggnad av förnybar energi.
              Det är ingen tvekan om det. Sedan kan man titta längst ut på högerkanten
              på den här tabellen. Där har vi ett land som Storbritannien som
              ligger väldigt lågt. Utan att vara expert på Storbritanniens förhållanden
              kan man nog säga att där finns hyfsat goda förutsättningar till
              exempel för vindkraft.
            </seg>
            <seg n="282f0c13">
              Är det så att de som hittills inte har gjort något ska premieras
              i det här arbetet? Ifrågasätt inte ambitionerna att föra in mer
              förnybar energi i systemet!
            </seg>
          </u>
          <note type="speaker" n="a3df205a">
            Anf. 22 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-50300cf31a086acd-5" n="c99ebce0">
            <seg n="15780931">
              Fru talman! Jag vill påpeka att det är ett dubbelspel som Socialdemokraterna
              och Thomas Östros ägnar sig åt. Det är alldeles riktigt som Jan
              Andersson säger. Ena gången sitter ni med basindustrin och lovar
              lägre energipriser. Det är det ni gör, för det passar för de mötena.
              Sedan står ni här i talarstolen och kämpar för att vi ska ha en
              bättre miljö. Jag tror att det är bra om ni säger samma sak på
              alla möten. Det skapar en mycket större trovärdighet.
            </seg>
            <seg n="6b21e3e7">
              Den här regeringen har, precis som jag sade förut, drivit på
              EU när det gäller att klara omställningen. Det innebär 20 procent
              minskade koldioxidutsläpp, 20 procent ökad energieffektivisering,
              20 procent förnybart och 10 procent biobränsle. Det är viktigt
              att hela Europa går i takt. Vi tycker ju att Europa ska hjälpa
              till att klara den här omställningen för miljön. Det räcker inte
              att dessa fyra, nästan fem, länderna ligger över 20 procent. Alla
              de andra måste komma upp till 20 procent också om vi ska klara
              målet om andelen förnybart. Det är det som vi har framfört.
            </seg>
            <seg n="dd484c3c">
              Jag tycker att det otroligt märkligt att Socialdemokraterna inte
              driver på sina partikolleger. I Storbritannien har Labour styrt
              ganska länge. Är det inte lite besvärande att man inte har kommit
              längre? Nu vet jag att man är på gång och att det händer saker
              och ting. Men ska vi rädda miljön och få fram mer förnybart måste
              fler länder göra som Sverige.
            </seg>
            <seg n="cbbf01dc">
              Jag är också glad över de gröna elcertifikaten. Det är ett gammalt
              centerförslag som vi fick den socialdemokratiska regeringen att
              anamma. Det är toppen. Det ökar investeringarna, och det var precis
              det marknadsinstrumentet som vi tyckte att det var viktigt att
              få in i det svenska energisystemet.
            </seg>
            <seg n="4a17942b">
              Jag kan konstatera att många investerar i det förnybara nu tack
              vare regeringens politik, tack vare de höga ambitionerna som vi
              har. SCA och Boliden investerar i vindkraft. Som nämnts investerar
              också Vattenfall i vindkraft nu med en ny regering. Jag tycker
              att det är väldigt bra.
            </seg>
            <seg n="f26a2b9c">
              För att snabba på den här processen har vi också tagit oss an
              det som är problemet för vindkraftsutbyggnaden, nämligen planprocessen.
              Den är för långsam och för krånglig. Vi ser också över hur vi
              lättare ska kunna koppla på det nätsystem som vi har så att det
              är möjligt för också små producenter att komma in. Vi använder
              landsbygdsprogrammet som ett sätt för människor på landsbygden
              att investera i det förnybara. Det är ett instrument som den förra
              regeringen inte ens var i närheten av att använda sig av för att
              påverka detta.
            </seg>
            <seg n="6829ea97">
              Sverige vill göra mer, och Sverige har en hög ambition. Vi behöver
              mer förnybart. Jag har en liten fundering. I morse läste jag att
              Carin Jämtin säger att Sverige har så mycket vattenkraft att det
              borde finnas med i den här diskussionen. Är det en öppning för
              att bygga ut fler älvar? Vad är tanken med det uttalandet? Jag
              skulle vilja höra en reaktion.
            </seg>
            <seg n="02485527">
              Låt mig sedan kommentera Socialdemokraternas satsningar på forskning.
              De pengar som ni pratar om i alla debatter använder ni ju flera
              gånger om. Man kan bara använda en krona en gång. Man kan inte
              använda den flera gånger. Ibland handlar det om energiforskningen,
              ibland om bilindustrin och ibland om något annat. Ni har ju suttit
              i regeringen, och visserligen hade ni bekymmer med plus och minus,
              men när ni föreslår pengar till åtgärder kan ni bara använda dem
              en gång. Jag tror att det är dags för Socialdemokraterna att bestämma
              sig. Vad är det för politik ni vill föra? Säger ni en sak åt basindustrin
              och en annan sak när miljövännerna hör på? Jag tror att det är
              bra med en politik. Det för alliansregeringen. Vi har en politik
              för alla. Det handlar om förnybart, energieffektivisering och
              minskade koldioxidutsläpp. Vi gör det gemensamt i Europa. Vi gör
              det tillsammans med svenska företag. Det här ser bra ut, Thomas
              Östros.
            </seg>
          </u>
          <note type="speaker" n="43c89872">
            Anf. 23 THOMAS ÖSTROS (s):
          </note>
          <u who="thomas_ostros_ed884d" xml:id="i-4893a1e939771e4b-4" n="70852660">
            <seg n="592d70f7">
              Fru talman! Vi ska självfallet inte röra våra orörda älvar. Det
              är nationaltillgångar av gigantiska mått. Jag hoppas att detta
              inte innebär att alliansregeringen nu börjar fundera på att bygga
              ut älvarna. Det blir en stor strid om detta i så fall.
            </seg>
            <seg n="70ea0f77">
              Det är total passivitet i energipolitiken. Det är många ord.
              Det är nästan så att man skulle kunna ha ett vindkraftverk framför.
              Det skulle kunna ge ett antal terawattimmar. Men det handlar inte
              om någonting som har konkret effekt på utbyggnaden. Det är som
              Energimyndigheten säger, nämligen att det är den socialdemokratiska
              regeringens lagförslag, regleringar och budgetar som har drivit
              att vi nu går från 40 procent förnybar energi till 46 procent.
              Om kommissionen då kräver 51 procent säger regeringen nej till
              detta, för det går inte. Varför? Jo, därför att man inte gör någonting
              för att nå utöver de 46 procenten.
            </seg>
            <seg n="2f7ef81e">
              För Vattenfall ändrade vi bolagsordningen. Vi drev på. De presenterade
              våren 2006 en stor satsning på 50 miljarder kronor, tio terawattimmar
              från vindkraft. Då säger Maud Olofsson att man gör det med den
              nya regeringen. Var försiktig med att försöka glida på sanningen!
              Vi försöker hålla oss till det som är verklighet.
            </seg>
            <seg n="37288617">
              På samma sätt när du talar om hur vi använder budgetar: Gå in
              och titta på energibudgeten och våra forskningssatsningar! Ni
              skär ned på energieffektivisering. Ni skär ned på forskningen.
              Ni har lagt en död hand över energipolitiken, och nu stängs initiativ
              till förnybara bränslen i landet därför att ni inte har några
              pengar till att vara med och stimulera detta. Det är ett stort
              svek som ni gör.
            </seg>
            <seg n="4c7efa4d">
              Dessutom ändrar ni bilden av Sverige i Europa genom att profilfrågan
              plötsligt blir att Sverige ska göra mindre, när vi redan nu har
              en kraftfull ökning och borde höja ambitionerna ytterligare. Gå
              inte med ett sådant budskap utan att förankra det i riksdagen,
              Maud Olofsson. Det är allvarligt att gå mot riksdagens inflytande
              över energipolitiken.
            </seg>
          </u>
          <note type="speaker" n="69b2924e">
            Anf. 24 JAN ANDERSSON (c):
          </note>
          <u who="jan_andersson_233a67" xml:id="i-b8b7aa9550d83ed1-1" n="d705f613">
            <seg n="89518170">
              Fru talman! Thomas Östros tänker montera upp vindkraftverk i
              kammaren som ska ge terawattimmar. Jag har respekt för terawattimmar,
              Thomas Östros. Det är stora energimängder. Jag tycker att du också
              borde fundera över respekten för de här terawattimmarna. Det är
              i energipolitiken en ganska grannlaga avvägning att se till att
              vi i Sverige har en energipolitik med förnybar energi som gör
              att vi fortsatt kan ha en svensk industri på svensk mark. Ingen
              är betjänt av att vi står i talarstolen och gör utfästelser som
              gör att vår svenska industri kommer att få flytta någon annanstans
              där man har betydligt lägre ambitioner än vi för svensk del har.
            </seg>
            <seg n="5c9eedf7">
              Gå hem på kammaren och fundera över den avvägningen, Thomas Östros!
              Det är lätt att stå här och prata procentenheter, men till slut
              handlar det om terawattimmar.
            </seg>
            <seg n="c9b73e1b">
              När det gäller ägarstyrningen av Vattenfall är det rätt att de
              producerar tio terawattimmar el, men det görs ju i kraft av elcertifikaten,
              som vi faktiskt är överens om. Man ska inte överskatta styrningen
              av Vattenfall när det gäller utbyggnaden av vindkraft. I det fallet
              är det just certifikaten som är styrmedlet.
            </seg>
            <seg n="5b0a6c7e">
              För min del är inte en kilowattimme som kommer från ett statligt
              vindkraftverk ett dugg bättre än den kilowattimme som kommer från
              ett privatbyggt vindkraftverk. Thomas Östros kanske tycker att
              den är viktigare, men för mig är en kilowattimme en kilowattimme
              så länge den är förnybar.
            </seg>
          </u>
          <note type="speaker" n="c1a7ae77">
            Anf. 25 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-50300cf31a086acd-6" n="c99ebce0">
            <seg n="33b36b78">
              Fru talman! Jag ställde frågan om älvarna till Thomas Östros
              därför att jag känner stor oro för att Carin Jämtin öppnade för
              en utbyggnad av älvarna. Den här regeringen tänker inte bygga
              ut några skyddade älvar. Det var därför jag ställde frågan.
            </seg>
            <seg n="31cb1b7c">
              Det andra som är viktigt är att Thomas Östros säger att man ska
              hålla sig till sanningen. Samtidigt säger han att vi skär ned
              forskningsanslagen, att vi skär ned beloppen till energieffektivisering,
              och så räknar han upp en lång lista. Håll dig till sanningen!
              Det räcker. Vi satsar ytterligare resurser på alla de här områdena,
              därför att vi tycker att vi måste göra det för att klara omställningen.
            </seg>
            <seg n="5af66114">
              Att Thomas Östros är frustrerad över att också alliansregeringen
              är så här tuff och ambitiös kan jag tyvärr inte göra någonting
              åt. Vi är väldigt glada över det som händer. Vi är glada över
              att SCA investerar i vindkraft, att Boliden gör det och att många
              fler gör det. Stadtkraft investerar nu också. Man gör ju det därför
              att det finns en marknad. Elcertifikaten spelar sin roll, men
              det gör också tydligheten från alliansregeringen, en tydlighet
              när vi jobbar på EU-nivå i detta sammanhang.
            </seg>
            <seg n="2272772e">
              Sedan kanske jag måste upplysa Thomas Östros om att kommissionen
              inte har lämnat några siffror. Jag trodde att Thomas Östros kände
              till det europeiska systemet och hur det fungerar. Kommissionen
              kommer att lämna sina siffror och sin bördefördelning i slutet
              av januari. Det är då vi har möjlighet att diskutera här i riksdagen
              hur den svenska positionen ska vara.
            </seg>
            <seg n="22417b43">
              Från min horisont sett ska vi fortsatt ha en hög ambitionsnivå.
              Jag tycker också att andra länder ska ha en hög ambitionsnivå.
              Det är då vi räddar miljön. Jag tror också att om vi har en bra
              bördefördelning kommer Sverige att kunna exportera en del av tekniskt
              kunnande om energieffektivisering, om det som är förnybart och
              annat till andra länder som finns i Europa och som behöver vår
              hjälp.
            </seg>
            <seg n="92dabefd">
              Vi har en hög ambitionsnivå i den här regeringen, både när det
              gäller budget och när det gäller åtgärder. Men vi vill också skapa
              trygghet för svenska företagare och svenska hushåll genom att
              det kommer att finnas en trygg energiförsörjning. Jag hoppas att
              vi kan få en bred uppgörelse kring den framtida energipolitiken.
              Men det hänger naturligtvis på om Socialdemokraterna vill vara
              konstruktiva.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="1ef0ba54">
            5 § Svar på interpellation 2007/08:241 om Sveriges engagemang
            för demokratin i Colombia
          </note>
          <note type="speaker" n="87b6d4e1">
            Anf. 26 Utrikesminister CARL BILDT (m):
          </note>
          <u who="unknown" xml:id="i-dff2669784e34bf3-0" n="c8e48313">
            <seg n="a20b376b">
              Fru talman! Luciano Astudillo har frågat mig på vilket sätt jag
              inom utrikes- och biståndspolitiken ämnar verka för att demokrati
              och demokratiska strukturer stärks i Colombia.
            </seg>
            <seg n="7635cea8">
              Låt mig inledningsvis framhålla att jag välkomnar Luciano Astudillos
              engagemang för Colombia.
            </seg>
            <seg n="75353949">
              Regeringen har inom ramen för landfokuseringsarbetet beslutat
              att fortsatt stödja Colombia, med fokus på fred och säkerhet.
              En av tre tematiska prioriteringar i den nya utvecklingspolitiken
              är dessutom demokrati och mänskliga rättigheter. Sverige, bilateralt
              och genom EU och FN, söker bidra till en hållbar politiskt förhandlad
              lösning på den interna väpnade konflikten i Colombia och verkar
              för att respekten för mänskliga rättigheter och internationell
              humanitär rätt upprätthålls.
            </seg>
            <seg n="f5b80b26">
              Sverige har under ett antal år byggt upp breda kontaktytor och
              ett förtroendekapital som gör att vi kan bidra till nationella
              processer för fredsbyggandet och åtgärder mot den humanitära krisen.
              Genom en kombination av politiska initiativ och ett strategiskt
              utvecklingssamarbete, där Sverige är sjätte största biståndsgivare,
              åtnjuter vi i dag förtroende från de viktigaste aktörerna, såväl
              nationellt som internationellt, och har goda politiska relationer
              med Colombia.
            </seg>
            <seg n="4cb65234">
              Den 19 november antog EU rådsslutsatser om Colombia. Dessa lyfter
              fram EU:s beredvillighet att stödja den colombianska regeringen,
              de statliga institutionerna, det civila samhället och internationella
              organisationer i arbetet för fred, försoning, rättvisa och demokrati
              i Colombia.
            </seg>
            <seg n="12187dce">
              Stärkandet av demokrati betonas också i deklarationen från det
              forum för dialog och utvecklingsfrågor mellan Colombias regering,
              det civila samhället och det internationella samfundet som möttes
              den 29 och 30 november.
            </seg>
            <seg n="40717ec8">
              Försoningsarbete, valövervakningsmissioner, utarbetandet av den
              colombianska nationella handlingsplanen för mänskliga rättigheter,
              efterlevandet av lagen om fred och rättvisa, stärkandet av programmen
              för utveckling och fred med mera är viktiga insatser, som Sverige
              stöder, i arbetet med att stärka demokrati och demokratiska strukturer
              i Colombia. Jag vill också framhålla att i den politiska dialogen,
              bland annat i samband med vicepresident Santos och utrikesminister
              Araújos respektive besök under hösten, lyfte jag och biståndsministern
              fram vikten av demokrati, respekt för mänskliga rättigheter och
              fredlig utveckling i landet.
            </seg>
          </u>
          <note type="speaker" n="ab950aa3">
            Anf. 27 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-1cecd5d1b205c8b1-2" n="4ab60a7c">
            <seg n="38f16b27">
              Fru talman! Tack för ett väldigt bra svar, utrikesministern!
              Det är ett par saker som utrikesminister Carl Bildt framhåller
              i sitt svar som jag vill betona och understryka i början. Först
              och främst är det definitionen av det som händer i Colombia. I
              sitt svar slår utrikesministern fast att det i Colombia råder
              en intern väpnad konflikt. Det är väldigt viktigt att hålla fast
              vid den definitionen av det som händer i Colombia. Det finns väldigt
              många, exempelvis företrädare för regeringen i Colombia, som försöker
              tala om att man lever i en postkonfliktsituation och att det inte
              pågår något krig. Jag tror att det är bra att här vara så tydlig
              som utrikesministern är, att det pågår en konflikt där och att
              man ser allvarligt på den konflikten.
            </seg>
            <seg n="b6a8a24b">
              Det andra som jag tycker är väldigt positivt med svaret är det
              fortsatta stödet och fokuseringen på Colombia. Även vi socialdemokrater
              följde det landet med stort intresse och har spelat en roll där.
              Vi har varit inne i försöket att stötta förhandlingar mellan en
              av gerillorna och den tidigare regeringen.
            </seg>
            <seg n="f24daba4">
              Vi är mycket nöjda med att även den nuvarande regeringen fokuserar
              på landet, av lätt insedda skäl. Det är ett av de få länderna
              i Sydamerika där övergreppen fortfarande är många och stora och
              där demokratin verkligen är långt borta.
            </seg>
            <seg n="b37f8929">
              Precis som Carl Bildt säger har vår närvaro i Colombia byggt
              upp ett betydande förtroendekapital och goda kontaktytor. Därutöver
              har vi en mycket bra representation där. När jag nyligen besökte
              landet blev jag mycket imponerad av de människor som jobbar på
              ambassaden och det förtroendekapital och den attityd som finns
              till att stötta ett land i behov av hjälp. Det sistnämnda betyder
              att vi som land bör och kan spela en större roll än andra. Vi
              har ett särskilt ansvar, eftersom vi byggt upp förtroendekapitalet
              gentemot det civila samhället men också gentemot regeringen. Vi
              måste vara beredda när och om hjälp behövs eller begärs. Vi kan
              betyda skillnaden.
            </seg>
            <seg n="379b1f32">
              Bakgrunden till interpellationen är att jag åkte till Colombia
              som en av de internationella valobservatörer som bjöds in av det
              civila samhället. Vi var ett 50-tal observatörer från framför
              allt många europeiska länder men också från andra delar av världen.
              Det är ett projekt som för övrigt också stötts av Sverige genom
              Sidapengar. Förutom de internationella observatörerna bevakades
              valet även av 10 000 colombianer. Själv besökte jag den karibiska
              kusten Santa Marta, Ciénaga, Taganga. Det var en dyster bild,
              inte minst i staden Ciénaga, med stora möjligheter till valfusk,
              stort kaos kring vallokalerna och många militärer, något som vi
              svenskar inte är vana att se runt vallokaler. Det kändes inte
              bra.
            </seg>
            <seg n="9c8acd97">
              Den bild jag fick bekräftades också när jag träffade vicepresident
              Santos. När jag berättade att jag varit i Ciénaga sade han: Ojojoj,
              då måste du ha sett mycket. Det är allvarligt att en vicepresident
              för ett land är så väl medveten om de oegentligheter som pågår
              i det land han företräder.
            </seg>
            <seg n="2dfdc600">
              Sverige måste vara berett att i alla lägen stärka och stötta
              Colombia i dess demokratiska arbete både när det gäller val, partier
              och organisationer. Det är oerhört viktigt.
            </seg>
          </u>
          <note type="speaker" n="1b1995ab">
            Anf. 28 Utrikesminister CARL BILDT (m):
          </note>
          <u who="unknown" xml:id="i-dff2669784e34bf3-1" n="c8e48313">
            <seg n="5d094fb0">
              Fru talman! Jag tror att vi i grunden är relativt överens om
              synen på Colombia. Colombia är ett land i Latinamerika med gamla
              traditioner. Man kan möjligtvis säga att det är en av kulturmetropolerna
              i den delen av världen. Det är ett land som haft mycket djupgående
              problem med kriminalitet, konflikter, droghandel, korruption och
              styrelseform.
            </seg>
            <seg n="8ea30601">
              Om man tittar på Colombia under de senaste decennierna måste
              man emellertid säga att framstegen varit rätt betydande. I dag
              är situationen en annan än för tio eller tjugo år sedan. Jag har
              varit i landet ett antal gånger under den perioden. Samtidigt
              måste vi säga att det är ganska lång väg kvar. Konflikter kvarstår.
              Vi har sett vissa väpnade grupper desarmeras och därmed upphöra
              med striderna. Vi har sett andra väpnade grupper fortsätta sin
              kamp. Vi har sett vissa framgångar i kampen mot droghandeln och
              den förfärande effekt som drogerna har på hela samhällsstrukturen.
              Vi har sett framgångar både när det gäller ekonomisk utveckling
              och den politiska stabiliteten. Men mycket återstår.
            </seg>
            <seg n="aebc2311">
              Man kan fråga sig om Sverige har möjlighet att göra något och
              ge några bidrag till processerna i ett så pass avlägset land som
              Colombia. Vi ska inte överdriva våra möjligheter, men som Luciano
              Astudillo och jag är överens om har det byggts upp kontaktnät
              och ett förtroende under en lång period, vilket kanske i vissa
              situationer skulle kunna medverka till att åtminstone på marginalen
              föra de olika fredsprocesser, som är en del av den samlade colombianska
              utvecklingen, framåt. Det jag beskrivit i interpellationssvaret
              är att översiktligt något visa på de fortsatta insatser som vi
              från regeringens sida gör för att bibehålla kontaktnätet, stimulera
              utvecklingen i Colombia och vara till hands om möjligheten finns
              att göra ytterligare insatser.
            </seg>
            <seg n="7ec83bdd">
              Vi har självfallet ett mycket starkt intresse av den demokratiska
              utvecklingen och respekten för mänskliga rättigheter i hela Latinamerika.
              Om man ser tillbaka i historien hör Colombia till de länder som
              mest drabbats av inre strider, korruption, narkotika och mycket
              annat. Därför har vi desto starkare skäl att nu försöka stödja,
              underlätta och hjälpa en process som, trots alla sina svårigheter,
              är på väg åt rätt håll.
            </seg>
          </u>
          <note type="speaker" n="e2a67f14">
            Anf. 29 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-1cecd5d1b205c8b1-3" n="4ab60a7c">
            <seg n="11f5c516">
              Fru talman! Jag tror att det är viktigt att poängtera en sak,
              nämligen att utrikesministern inte ska underskatta den roll som
              Sverige kan spela i Colombia. Vi har byggt upp ett betydande förtroendekapital
              som vi ska vara beredda att åtnjuta. Även om Colombia ligger långt
              borta ska vi vara beredda att stötta. Vi har gjort det förr, och
              vi kan göra det igen.
            </seg>
            <seg n="641c71b5">
              I Colombia väljer kandidaterna partier, inte partierna kandidater.
              Så sades det till mig när jag besökte landet. Det finns alltså
              mycket kvar att göra vad gäller organiserandet av valen och hur
              lagstiftningen ska reformeras. Jag tror att vi kan bidra genom
              att stärka och stödja valorganisationen, bistå med kunskap och
              erfarenheter om val och valsystem samt stödja politiska partier
              så att de blir starka nog att inte bli beroende av sina kandidater.
              Det är en viktig del i det hela.
            </seg>
            <seg n="c9fa52b9">
              För att över huvud taget kunna bygga upp ett förtroende i ett
              land som Colombia är det viktigt att komma ihåg att mycket återstår
              att göra. När jag var där fick jag ta del av den artikel som jag
              visar upp för kammarens ledamöter. Det var egentligen en lång
              artikelserie med titeln Colombia busca a sus muertos, vilket betyder
              Colombia söker sina döda. En av rubrikerna lyder Vems är dessa
              skor? och visar en kvinnas skelett. Usch, det är rätt obehagligt.
              Vem var det? Varför mördades hon?
            </seg>
            <seg n="e2c28e9e">
              Colombia är ett land som kan skryta med att ha Sydamerikas modernaste
              konstitution. Colombia är också ett land som kan skryta med att
              det, när land efter land i Sydamerika på 70- och 80-talen drabbades
              av militärjuntor, fortfarande var en demokrati, åtminstone konstitutionellt.
              Samtidigt finns det få länder där så många fallit offer för den
              konflikt som pågått. Man räknar med att så många som 31 000 människor
              försvunnit i landet. I dag lever tre miljoner människor som internflyktingar.
              Konsekvensen av detta är en förödande fattigdom. Det är alltså
              lång väg kvar att gå.
            </seg>
            <seg n="0f1e75f6">
              När vi försöker stötta landet är det viktigt att respekten för
              den rättsstat som Colombia trots allt vilar på finns där. Och
              då är sanningen viktig. Finns det ingen sanning är det svårt med
              gottgörelse och försoning. Det vet vi genom de erfarenheter vi
              har från andra konflikter i världen. En viktig beståndsdel i det
              demokratiarbetet är den rättsprocess som pågår mot de före detta
              paramilitära ledarna. Den har fått kritik av OAS-verifikationen,
              som Sverige för övrigt stöder. Likaså har flera nationella och
              internationella MR-organisationer kritiserat paramilitärens bekännelser.
              De anser att bekännelserna i alltför stor utsträckning går ut
              på att politiskt och ideologiskt legitimera en del av de fruktansvärda
              dåden. Colombia förtjänar mer än så. Om det nationella rättssystemet
              inte fungerar måste därför Sverige vara berett att kräva att en
              internationell rättsinstans tar tag i frågan.
            </seg>
            <seg n="83ef7980">
              Om vi vill vara en förkämpe för demokrati och mänskliga rättigheter
              får vi aldrig låta personer som organiserat utbildning i hur man
              styckar människor levande näst intill gå fria, vilket nu sker
              i Colombia. Vi måste noga följa rättsprocesserna och vara beredda
              att använda all vår diplomatiska arsenal för att stärka och säkerställa
              grunden för demokrati i landet.
            </seg>
          </u>
          <note type="speaker" n="e43617be">
            Anf. 30 Utrikesminister CARL BILDT (m):
          </note>
          <u who="unknown" xml:id="i-dff2669784e34bf3-2" n="c8e48313">
            <seg n="b16e5952">
              Fru talman! Colombia genomgår en serie svåra processer, även
              om jag tror att vi är överens om att landet i allt väsentligt
              är på väg åt rätt håll. Landet har gått in i en process där en
              avväpning av de paramilitära grupperingarna sker. Det sker i enlighet
              med en lagstiftning som antagits. Enligt den finns det möjligheter
              till strafflindring för dem som frivilligt lägger ned vapnen,
              men det finns också möjlighet att ställa dem till ansvar som man
              anser ska ställas till ansvar för olika brott.
            </seg>
            <seg n="7cfcc7ca">
              Det här är, som alltid i processer av denna art efter förödande
              interna strider, en mycket känslig och mycket svår process. Sydafrika
              och andra länder har gått igenom sådant som förvisso inte är identiskt,
              men som har illustrerat en del av de svårigheter man står inför.
              Vi ska hjälpa till så gott vi kan. Vi ska ha respekt för de svårigheter
              som finns. Det är en del av det hela.
            </seg>
            <seg n="0bf812c7">
              På den andra sidan har vi, om man förenklar bilden över det tillåtna,
              Farcgerillan, som fortfarande är kvar. Det är övervintrade marxist-leninister,
              eller vad vi nu ska kalla dem, som hållit människor kidnappade
              i åratal. Häromdagen såg vi bilder på människor som knappt levde,
              människor som har hållits år efter år under vedervärdiga omständigheter
              ute i djunglerna. Man bör försöka att på ett eller annat sätt
              få dem att lägga ned vapnen, att inse att det är demokrati som
              är lösningen på de sociala, ekonomiska och andra problem som Colombia
              och andra länder står inför.
            </seg>
            <seg n="e79e4f65">
              Jag håller med om att vi inte ska underskatta våra möjligheter.
              Vi ska inte heller överskatta dem. Ibland tycker jag att vi i
              Sverige har en tendens att tro att bara vi löser världens problem.
              Så är det inte riktigt. Men vi har vissa möjligheter. Dem ska
              vi förvisso inte underskatta.
            </seg>
            <seg n="d755fb00">
              Det som vi kan göra i det här fallet, förutom vad vi har diskuterat
              hitintills, kan ske till exempel inom ramen för Idea vid Strömsholmen
              där borta. Det är en internationell organisation som är lokaliserad
              i Helsingfors och har kontakter med oss. Idea tillhör dem som
              nu hjälper till med att försöka reformera och utveckla bland annat
              valsystemet. Det är en del av de insatser vi kan göra.
            </seg>
            <seg n="14baa68d">
              Som sagt har vi en bra politisk dialog. Jag har träffat både
              vicepresidenten och utrikesministern utrikesministern till och
              med två gånger, om än mer informellt i det andra sammanhanget.
              Det är viktigt att också på det sättet upprätthålla den förtroendefulla
              dialogen mellan Sverige och Colombia.
            </seg>
          </u>
          <note type="speaker" n="9ab78017">
            Anf. 31 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-1cecd5d1b205c8b1-4" n="4ab60a7c">
            <seg n="5c7e3e6e">
              Fru talman! Det är viktigt att den avväpningsprocess som nu pågår
              inte tillåter att människor som begått grova brott får gå fria.
              Det säkerställer inte försoning och gottgörelse. Sanningen måste
              komma fram, och de grova brott som begåtts måste bestraffas. Förr
              eller senare måste både Farcgerillan och ELN in i en rättsprocess
              också och lägga ned vapnen om vi ska komma någon vart i det landet,
              och när nästa process ska i gång måste det här ha fungerat bra
              med de paramilitära grupperna. Hur ska vi annars klara av den
              andra gruppen, som också den bär en stor skuld på sina axlar.
              Den har gjort sig skyldig till våld, narkotikabrott och inte minst
              kidnappningar.
            </seg>
            <seg n="a578d3e5">
              Därför är den process som nu pågår väldigt viktig. Där måste
              Sverige vara på och kräva att sanningen kommer fram, att de som
              har begått de allra grövsta brotten får sitt straff och att offren
              får gottgörelse. Det är oerhört viktigt.
            </seg>
            <seg n="fe839a8d">
              Jag vill avslutningsvis tacka för samtalet med utrikesministern
              och passa på att önska honom och familjen en god jul och ett gott
              nytt år. Jag ska också överlämna slutrapporten från den internationella
              observationsgrupp jag tillhörde. Den kan någon på Utrikesdepartementet
              översätta; den är på spanska. Den kan vara ett bra underlag. Detta
              är ett exempel på vad Sverige bidrar till ute i världen. Som sagt
              ska vi inte underskatta det. Varhelst vi reser, både jag och utrikesministern,
              får Sverige väldigt mycket kredd för sitt arbete för mänskliga
              rättigheter och demokrati. Tack, utrikesministern!
            </seg>
          </u>
          <note type="speaker" n="c6569015">
            Anf. 32 Utrikesminister CARL BILDT (m):
          </note>
          <u who="unknown" xml:id="i-dff2669784e34bf3-3" n="c8e48313">
            <seg n="17c3182c">
              Fru talman! Jag tackar för detta. Min spanska är inte obefintlig,
              men icke tillräcklig, men jag sätter värde på att få detta.
            </seg>
            <seg n="309d1360">
              Detta är mer ett samtal; vi är i grunden eniga. Vi ska på olika
              sätt försöka göra vad vi kan för att stödja den colombianska utvecklingen.
              Jag känner själv frustration över det som återstår att göra, men
              också en betydande respekt, när jag tittar på vad detta land var
              för 10 eller 15 år sedan, med det elände som var då.
            </seg>
            <seg n="c4825e60">
              Jag kommer ihåg första gången jag passerade förbi Bogotá. Då
              fick man rådet att över huvud taget inte gå utanför terminalen
              på flygplatsen; så farligt var det. I dag är Bogotá en av de huvudstäder
              i Latinamerika som det är säkrast att röra sig runt i. Allting
              är relativt här i världen, men vi vet samtidigt att situationen
              är annorlunda i andra delar av landet. Narkotikan har också varit
              ett förödande inslag i hela den colombianska utvecklingen.
            </seg>
            <seg n="5e0a880f">
              Men vi ska göra vad vi kan för att fortsätta att stödja denna
              utveckling. Utrikesförvaltningen sätter värde på de ord som fälldes
              om vår ambassad där nere. Jag sätter värde på Luciano Astudillos
              engagemang både här och när det gäller Latinamerika i övrigt och
              passar på att tillönska en god jul och ett gott nytt år.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="f37382cc">
            6 § Svar på interpellation 2007/08:203 om åtgärder mot diskriminering
            i högskolan
          </note>
          <note type="speaker" n="cd4b7e27">
            Anf. 33 Statsrådet LARS LEIJONBORG (fp):
          </note>
          <u who="unknown" xml:id="i-dff2669784e34bf3-4" n="c8e48313">
            <seg n="1c2b392c">
              Fru talman! Mats Pertoft har frågat mig vilka åtgärder jag avser
              att vidta för att säkerställa kunskapen om lagen om likabehandling
              i högskolan hos studenter och anställda vid lärosätena. Mats Pertoft
              har även frågat mig vilka åtgärder jag avser att vidta för att
              motverka diskriminering i högskolan.
            </seg>
            <seg n="7c815a69">
              I den nuvarande lagstiftningen mot diskriminering utgör lagen
              om likabehandling av studenter i högskolan en av sju olika lagar
              som förbjuder diskriminering på olika grunder och inom olika samhällsområden.
              Detta medför ett splittrat och oöverskådligt regelverk, som försvårar
              medborgarnas möjligheter att hitta och använda bestämmelserna.
              Att studenter vid svenska lärosäten inte känner till sina rättigheter
              kan vara en följd av detta.
            </seg>
            <seg n="ae728ab4">
              Enligt lagen om likabehandling av studenter i högskolan har lärosätena
              skyldighet att bedriva ett målinriktat arbete för att aktivt främja
              studenters lika rättigheter. Högskolorna ska också årligen utarbeta
              en plan som ska innehålla en översikt över de åtgärder som behövs
              för att främja likabehandling och motverka trakasserier.
            </seg>
            <seg n="67f5377a">
              De fyra diskrimineringsombudsmännen har tillsynsansvar för lagen
              om likabehandling av studenter i högskolan. Detta innebär bland
              annat att ombudsmännen har möjlighet att begära in en högskolas
              likabehandlingsplan för att kontrollera att lagen efterlevs. Ombudsmännen
              har även som uppgift att informera om diskrimineringslagstiftningen.
            </seg>
            <seg n="185d1954">
              Till skillnad från i arbetslivet har ombudsmännen ingen möjlighet
              att vitesförelägga en högskola som inte uppfyller lagens krav.
              Detta är dock något som föreslagits i Diskrimineringskommitténs
              slutbetänkande En sammanhållen diskrimineringslagstiftning (SOU
              2006:22). Förslag till ny lagstiftning och ny ombudsmannamyndighet
              bereds för närvarande i Regeringskansliet och regeringen planerar
              att lämna en proposition till riksdagen under våren 2008.
            </seg>
            <seg n="d776f427">
              I likhet med kommitténs förslag är regeringens avsikt att en
              sammanhållen diskrimineringslagstiftning ska ersätta de sju civilrättsliga
              diskrimineringslagar som finns i dag. Dessutom avser regeringen
              att slå samman de olika diskrimineringsombudsmännen till en myndighet.
              Detta innebär att oavsett var diskriminering sker på arbetsplatsen,
              i högskolan eller vid ett restaurangbesök och oavsett på vilken
              grund den sker kommer samma lag att gälla, och den som utsätts
              för diskriminering kommer att kunna vända sig till en och samma
              myndighet. Den nya diskrimineringslagstiftningen kommer på så
              sätt att göra regelverket tydligare och därmed underlätta för
              studenter att veta vilka regler som gäller och vart de ska vända
              sig om de utsätts för diskriminering.
            </seg>
          </u>
          <note type="speaker" n="692270d6">
            Anf. 34 MATS PERTOFT (mp):
          </note>
          <u who="mats_pertoft_eb413b" xml:id="i-a792604be3ee8329-0" n="57d5f342">
            <seg n="93369ddc">
              Fru talman! Jag tackar ministern för svaret. Anledningen till
              att ställa denna interpellation fick jag när Sveriges Förenade
              Studentkårer publicerade en undersökning om studenternas diskrimineringsskydd,
              som jag tog till mig. Den visade att nära hälften av studenterna,
              41 procent av kvinnorna och 45 procent av männen, inte känner
              till likabehandlingslagen, trots att det finns tydligt inskrivet
              i lagen att högskolorna är skyldiga att informera och sprida kunskapen
              om detta. De har inte fått informationen på lärosätet och vet
              inte vart de ska vända sig.
            </seg>
            <seg n="79728e89">
              Upp till 20 procent känner att de på något sätt har blivit diskriminerade
              under sina studier. Det är en illavarslande siffra. Det gäller
              särskilt om man tänker på att det är av stor betydelse för kunskapens
              tillväxt och högskolans arbete att studenterna kan etablera sig
              fullt, arbeta och ta till sig den kunskap som finns. Där tror
              jag att vi har ett gemensamt intresse.
            </seg>
            <seg n="33355bf2">
              Jag har en fråga till ministern. Att det är så här är tydligt
              trots att lagen har funnits sedan år 2001. Det är visserligen
              viktigt att det pågår ett förnyelsearbete, som jag personligen
              helt är överens om. Det är viktigt att vi för ihop de olika lagarna
              till en helhet som är betydligt lättare att hantera. Men man måste
              ändå kunna göra någonting under tiden.
            </seg>
            <seg n="01ddf2f2">
              När det nu visar sig att det är en så stor andel av studenterna
              som inte känner till detta och att det också finns problem måste
              man fråga sig: Vad gör man då? Jag hade en debatt med ministern
              för lite mer än två veckor sedan där vi diskuterade högskolans
              arbete med hållbar utveckling. Jag fick ett väldigt positivt svar
              som jag är tacksam för. Man skulle ta upp det och föra det vidare.
            </seg>
            <seg n="ec9b5cec">
              Min fråga till ministern är: Hur kan man gå vidare med denna
              fråga när vi nu kan konstatera att studenterna inte känner till
              detta? Finns det aktiva åtgärder som ministern, utan att använda
              sig av ministerstyre naturligtvis, kan använda för att sprida
              kunskapen? Det är ett problem att högskolorna inte verkar ta frågan
              om diskriminering av studenter på fullt allvar. Man verkar inte
              informera studenterna om detta. Finns det några förslag till svar?
            </seg>
          </u>
          <note type="speaker" n="81d85f8b">
            Anf. 35 Statsrådet LARS LEIJONBORG (fp):
          </note>
          <u who="unknown" xml:id="i-dff2669784e34bf3-5" n="c8e48313">
            <seg n="ed00b422">
              Fru talman! Den fråga om likabehandling i högskolan som Mats
              Pertoft tar upp i sin interpellation har en lång historia. Går
              man riktigt långt tillbaka i tiden var det förbjudet för kvinnor
              att läsa på högskolan. Så småningom bröts det förbudet ned. Det
              kom pionjärer. Så småningom fick vi också den första kvinnliga
              professorn. Utvecklingen har sakta men relativt säkert gått framåt.
            </seg>
            <seg n="cb068a2d">
              Nu är vi i ett läge där de kvinnliga studenterna dominerar i
              högskolan. Det är mer än hälften av de studerande som är kvinnor.
              Ända upp till doktorsexamen är könsfördelningen ganska jämn. Sedan
              ökar ojämställdheten kraftigt. Det har bland annat uppmärksammats
              nu i samband med Nobelprisens utdelning. Fortfarande är bara ungefär
              17 procent av professorerna kvinnor.
            </seg>
            <seg n="421c7d98">
              En växande debatt är bristen på manliga studenter i högskolan.
              Det tas upp från olika håll. Det finns nog ett par högskolor i
              Sverige där könsfördelningen nu är 6040 och där kvinnorna är i
              majoritet. Man börjar tycka att det är ett problem att den manliga
              andelen är så låg.
            </seg>
            <seg n="d609a9e9">
              Sedan har vi det problem som finns på många håll i arbetslivet
              och samhällslivet i övrigt, nämligen att personer utsätts för
              sexuella trakasserier och övergrepp. Det är brottsligt enligt
              annan lagstiftning. Det är ett bra exempel på att själva oklarheten
              är ett problem i sig.
            </seg>
            <seg n="84d874cb">
              Det har kommit en dom i Regeringsrätten som har med positiv särbehandling
              att göra. Där förlorade Uppsala universitet målet. Det domslutet
              har skapat en oklarhet om vad som egentligen gäller för likabehandling
              av könen i högskolan.
            </seg>
            <seg n="1732d3b6">
              Mot den bakgrunden tror jag, precis som Mats Pertoft, att det
              är ett klokt steg att nu gå in för en sammanhållen diskrimineringslagstiftning.
              Det har diskuterats ganska länge. Det är på gång att skicka en
              lagrådsremiss. Så fort den är avklarad planerar vi en proposition
              till riksdagen. I samband med det kommer också ombudsmännen att
              slås samman.
            </seg>
            <seg n="6b690f08">
              Samtidigt med det steget med den nya lagen och den nya ombudsmannen
              planerar regeringen en ganska omfattande informationsinsats. Man
              kan diskutera månader hit och dit. Möjligen är det klokare att
              vänta med den riktigt stora informationsinsatsen tills det nya
              regelverket och den nya ombudsmannen är på plats.
            </seg>
            <seg n="84dd741e">
              Rent generellt kan jag till sist säga att universitet och högskolor
              gör likabehandlingsplaner varje år. De har granskats av Jämställdhetsombudsmannen
              som har menat att de har varit relativt bra. En del görs trots
              allt. I samband med det nya kommer en större informationsinsats.
            </seg>
          </u>
          <note type="speaker" n="da7b7960">
            Anf. 36 MATS PERTOFT (mp):
          </note>
          <u who="mats_pertoft_eb413b" xml:id="i-a792604be3ee8329-1" n="57d5f342">
            <seg n="5df6f9b6">
              Fru talman! Jag kan hålla med ministern i oron om den nya situationen
              med skev könsfördelning när det gäller studenter. Det är någonting
              som inte bara gäller högskolor. Vi har liknande svårigheter även
              när det gäller resultaten i skolan. Det tror jag är en väldigt
              stor fråga i framtiden.
            </seg>
            <seg n="6f1168d4">
              Det är mycket bra att få höra att det planeras en stor informationsinsats.
              Jag är övertygad om och har också iakttagit att de likabehandlingsplaner
              man gör verkar uppfylla alla konstens regler. Men kunskapen verkar
              inte finnas ute bland studenterna.
            </seg>
            <seg n="4f3a1e08">
              Lagen som kom år 2001 stipulerade att högskolorna hade ett ansvar
              att också informera om detta. Det är mycket märkligt att man inte
              har följt det. Det har inte har gjorts något arbete, eller i så
              fall väldigt lite, ute i högskolorna för att informera om likabehandlingslagen.
              Den måste få sitt genomslag. En rättighet de inte känner till
              hjälper väldigt lite de studenter som utsätts för någon sorts
              diskriminering.
            </seg>
            <seg n="19754f7f">
              Det låter betryggande om det nu kan komma en informationsinsats.
              Jag vill ändå skicka med att det kan vara en fara. En proposition
              kan försenas och allt möjligt kan hända. Informationsinsatsen
              verkar vara väldigt välbehövlig. Av kvinnorna är det 40 procent
              och av männen är det 45 procent som inte känner till likabehandlingslagen.
            </seg>
            <seg n="6f5573ab">
              Det är 40 procent som inte har fått någon information om sina
              rättigheter på lärosätena trots att det är just detta som står
              i lagen att man ska få. Det är tyvärr inget konstigt att det finns
              diskriminering på högskolan likadant som att vi har samma problem
              i hela samhället. Det vore snarare märkligt om det inte vore så.
            </seg>
            <seg n="ed1ac92b">
              Det är väldigt märkligt när högskolorna inte följer lagen som
              finns och är skriven. Jag hoppas verkligen att informationskampanjen
              kommer i gång och att den inte bara handlar om att det finns en
              ny sammanhållen antidiskrimineringslagstiftning. Den ska samtidigt
              fokusera på de rättigheter studenterna har och de problem som
              finns.
            </seg>
            <seg n="68c1af9f">
              Vi kan se att diskrimineringsproblemen mellan könen men även
              för funktionshindrade, på grund av sexuell läggning eller annan
              etnisk bakgrund existerar ute på våra högskolor. För att vi ska
              få ett bättre kunskapssamhälle måste vi få bort och aldrig acceptera
              dessa diskrimineringar. Vi måste få en högskola där alla behandlas
              lika.
            </seg>
          </u>
          <note type="speaker" n="4caebcfd">
            Anf. 37 Statsrådet LARS LEIJONBORG (fp):
          </note>
          <u who="unknown" xml:id="i-dff2669784e34bf3-6" n="c8e48313">
            <seg n="932eeb8c">
              Fru talman! Jag kan inte nog understryka det sista Mats Pertoft
              sade. Jag tog häromdagen emot den så kallade Befattningsutredningen.
              Det är en enmansutredning som behandlar den framtida tjänsteorganisationen.
              Utredaren konstaterar, precis som jag gjorde i ett tidigare inlägg,
              att över doktorandnivån tilltar ojämlikheten mellan könen väldigt
              kraftigt.
            </seg>
            <seg n="7fc42b89">
              Vi vet alla att man kan tala om det här i demokratiska termer
              och i anständighetstermer i största allmänhet. Men hon påpekar
              just att det också finns ett rent ekonomiskt argument, nämligen
              att vi har investerat betydande belopp i att unga människor ska
              få en gedigen utbildning. Att en del av dem sedan får en sådan
              behandling att de inte anser sig vilja fullfölja sina akademiska
              studier eller sin forskning är naturligtvis, förutom allt annat,
              väldigt oekonomiskt.
            </seg>
            <seg n="c199eae4">
              Det finns all anledning att ta problemen på allvar. Det är bedrövligt
              att det fortfarande 2007 förekommer saker och ting som gör att
              en hel del studenter mår dåligt på grund av den behandling de
              utsätts för. I sådana fall ska man kunna vända sig först och främst
              till högskolan själv och i andra hand till myndigheterna för att
              få rättelse.
            </seg>
            <seg n="12b15692">
              Det är olyckligt att det har varit så splittrat. Mats Pertoft
              nämner till exempel funktionshindrade. Där är det en särskild
              lagstiftning som gäller. Ännu ett exempel är det jag själv var
              inne på; de möjligheter till positiv särbehandling som anses ha
              funnits har delvis stoppats för att Regeringsrätten inte ansåg
              att tillämpningen var i överensstämmelse med EG-lagstiftningen.
            </seg>
            <seg n="d4e24561">
              Genom det här har själva informationsinsatsen försvårats en aning.
              Man är inte helt säker på vad man ska informera om. Det är klart
              att det inte är tillåtet att bedriva sexuella trakasserier. Det
              vet nog de flesta redan även om det tyvärr fortfarande förekommer
              i betydande omfattning.
            </seg>
            <seg n="2b0b20e6">
              Det sägs ibland så här från politiska partier: Vi förlorade valet;
              vi fick inte ut vår politik. Då brukar andra skoja och säga: Ni
              förlorade kanske valet just för att ni fick ut er politik! Med
              denna lilla lustighet vill jag illustrera att när man ska informera
              om något är det inte alltid själva informationsinsatsen som brister,
              utan det kan vara det man ska informera om.
            </seg>
            <seg n="b71b8eb5">
              En stor informationsinsats som att informera om den splittrade
              diskrimineringslagstiftning vi har just nu skulle möjligen inte
              bli så effektiv. Av det skälet kan det kanske vara rätt att vänta
              med den större insatsen till dess att en ny lagstiftning är på
              plats.
            </seg>
            <seg n="82a5209d">
              Med tanke på det jobb som har gjorts i regeringen och med tanke
              på det stöd som såvitt jag förstår finns i riksdagen tyder allt
              nu på att detta kommer att kunna vara på plats relativt snart.
            </seg>
          </u>
          <note type="speaker" n="9e009b60">
            Anf. 38 MATS PERTOFT (mp):
          </note>
          <u who="mats_pertoft_eb413b" xml:id="i-a792604be3ee8329-2" n="57d5f342">
            <seg n="655cb941">
              Fru talman! Jag vill än en gång tacka ministern för svaret och
              samtidigt påpeka, med all förståelse för den nya lagstiftning
              som man hoppas kommer på plats, att det är viktigt att inte avvakta
              för länge. Man måste sätta en deadline här så att det blir tydligt
              att studenterna får veta vilka rättigheter de har. Diskriminering
              går inte att acceptera.
            </seg>
            <seg n="7acbf65c">
              Jag vill skicka med dessa ord till ministern att hantera så att
              han själv kan sätta upp en deadline på departementet. Jag hoppas
              att Sveriges Förenade Studentkårer nästa år kan publicera en rapport
              där man tydliggör att alla studenter känner till sina rättigheter.
              De ska veta vart de ska vända sig om de utsätts för diskriminerande
              eller kränkande behandling och hur de kan få sina rättigheter
              tillgodosedda. Då har vi tagit ett betydande steg framåt mot en
              högskola utan diskriminering där man kan koncentrera sig på lärandet,
              kunskapsinhämtningen och debatterna i stället för att bli upprörd
              över att man känner sig förfördelad.
            </seg>
          </u>
          <note type="speaker" n="d5377663">
            Anf. 39 Statsrådet LARS LEIJONBORG (fp):
          </note>
          <u who="unknown" xml:id="i-dff2669784e34bf3-7" n="c8e48313">
            <seg n="3ee8732b">
              Fru talman! Jag tar till mig detta. Jag är naturligtvis ansvarig
              för att verka för att högskolorna lever upp till lagens krav.
            </seg>
            <seg n="833ebcd5">
              Den större frågan vi har talat om här ligger på min kollega Nyamko
              Sabuni. Jag ska till henne framföra att det också ur högskolornas
              synvinkel är angeläget att det nya lagkomplexet kommer på plats
              så snabbt som möjligt.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="37c9ba01">
            7 § Svar på interpellationerna 2007/08:228 och 237 om svensk
            arbetslivsforskning efter nedläggningen av Arbetslivsinstitutet
          </note>
          <note type="speaker" n="392b8564">
            Anf. 40 Statsrådet LARS LEIJONBORG (fp):
          </note>
          <u who="unknown" xml:id="i-dff2669784e34bf3-8" n="c8e48313">
            <seg n="21def790">
              Fru talman! Josefin Brink har frågat arbetsmarknadsministern
              vilka åtgärder han tänker vidta för att ta till vara de kunskaper
              och den kompetens som finns inom arbetslivsforskningen samt vilka
              åtgärder han ämnar vidta för att stärka den statliga insatsen
              för att utveckla den arbetslivsnära forskningen. Vidare har Lars
              Lilja frågat vilka åtgärder arbetsmarknadsministern ämnar vidta
              för att säkerställa att svensk arbetslivsforskning efter nedläggningen
              av ALI kan bevara sin starka nationella och internationella ställning
              i framtiden.
            </seg>
            <seg n="5959e4e6">
              Då arbetet är fördelat så i regeringen att jag har ansvaret för
              forskning inom detta område besvarar jag de två interpellationer
              som ställts till statsrådet Littorin.
            </seg>
            <seg n="490708a3">
              Låt mig inleda med att kommentera den studie som interpellanterna
              refererar till. Man har i den valt att arbeta med beteckningen
              forskande personal vid Arbetslivsinstitutet. Detta är ett vidare
              begrepp än disputerade forskare, som är den kategori som Avvecklingsmyndigheten
              använder och som jag menar är den relevanta beteckningen. Enligt
              de uppgifter jag har från Avvecklingsmyndigheten går det bra för
              de disputerade forskarna vid ALI att hitta nya anställningsformer.
              För de allra flesta av dem har det varit möjligt att finna lösningar
              som gjort att de har kunnat fortsätta sin forskning. Samtliga
              doktorander som önskat fullfölja sin utbildning har fått ny placering
              vid universitet eller högskola. Jag vill dock markera att i slutändan
              är det inte i första hand antalet forskare som är det avgörande
              utan att arbetslivsforskning bedrivs med hög kvalitet. Regeringens
              politik har till mål att så ska kunna ske.
            </seg>
            <seg n="5e19e425">
              Jag träffade häromdagen företrädare för arbetsmarknadens parter
              för en diskussion om arbetslivs- och arbetsmiljöforskningens framtid.
              Jag uppskattar en sådan dialog. De insatser regeringen har vidtagit
              anser vi ger en grund för forskning av hög kvalitet inom området
              också i framtiden. Behovet av forsknings- och kunskapsutveckling
              inom arbetslivsområdet, liksom andra samhällsområdens behov och
              förutsättningar, måste ses samlat. Regeringen avser att återkomma
              till frågor om prioriteringar, rörande bland annat detta område,
              i den kommande forskningspolitiska propositionen.
            </seg>
            <seg n="48bcf13b">
              Min ambition som forskningsminister är att Sverige ska bli en
              starkare forskningsnation. Anslagen till universitet och högskolor
              ökar nu i enlighet med regeringens förslag med 900 miljoner kronor
              under perioden 20072009. Det är viktigt att staten tillför ytterligare
              resurser för att bidra till finansieringen av forskning. Jag räknar
              med att i den forskningspolitiska propositionen ge förslag om
              hur Sverige ska uppnå Lissabondeklarationens målsättning att varje
              medlemsstats investeringar i forskning och utveckling från den
              offentliga sektorn bör utgöra 1 procent av bnp.
            </seg>
          </u>
          <note type="speaker" n="d0197892">
            Anf. 41 JOSEFIN BRINK (v):
          </note>
          <u who="josefin_brink_cd11aa" xml:id="i-639061ec36c5a997-0" n="7dda7405">
            <seg n="e75ea4d9">
              Fru talman! Jag ber att få tacka statsrådet för svaret. Jag är
              lite besviken över att jag inte fick debattera det här med Sven
              Otto Littorin eftersom frågan ändå i huvudsak har bäring på arbetslivet
              och arbetsmiljön. Men nu blir det på det här viset.
            </seg>
            <seg n="b91acf02">
              Jag måste säga att jag tycker att ministern tar lite lätt på
              de uppgifter som kommer fram i rapporten. Han slirar också lite
              på sanningen. Vad som står här är att så många som 139 forskare
              har försvunnit från arbetslivsforskningen sedan ALI lades ned.
              Det är så många som var tredje disputerad forskare och doktorand
              som över huvud taget inte längre sysslar med arbetslivsforskning.
              Att hävda att det egentligen inte är några som har försvunnit
              är lite överdrivet.
            </seg>
            <seg n="15cc4286">
              Dessutom säger rapporten att det inte finns några garantier för
              hur många av dessa doktorander och disputerade forskare som kommer
              att kunna fortsätta att forska senare. Flertalet av dem har tillfälliga
              förordnanden och får ersättning genom sin uppsägningslön från
              Arbetslivsinstitutet. Det finns över huvud taget inga garantier
              för att ens de personer som har hittat en tjänst kommer att kunna
              fortsätta med just arbetslivsforskning senare.
            </seg>
            <seg n="2e0723c3">
              I resurser är det ungefär 100 miljoner som har försvunnit från
              arbetslivsforskningen. Enligt beräkningarna kommer det år 2010,
              om inga särskilda anslag tillförs just arbetslivsforskning, att
              handla om 213 miljoner som inte längre går till arbetslivsforskningen.
            </seg>
            <seg n="c0787adb">
              Det är ett stort avbräck för arbetslivsforskningen att ALI har
              lagts ned. Det tycker jag står helt klart när man läser rapporten,
              åtminstone om man är beredd att ta den på allvar.
            </seg>
            <seg n="c3177103">
              I sitt svar säger ministern vidare att det viktigaste inte är
              hur många som håller på med forskningen utan att den håller god
              kvalitet. Rimligtvis finns det ett samband mellan hur många som
              håller på med en viss typ av forskning och vilken kvalitet det
              blir på forskningen, men det är klart att kvaliteten i sig är
              det viktigaste. På Arbetslivsinstitutet bedrevs en forskning med
              väldigt hög kvalitet. Det är internationellt erkänt som ett av
              de bästa arbetslivsforskningscentrum som finns.
            </seg>
            <seg n="5ccfd761">
              Vad Fas säger i rapporten är just att när man har splittrat upp
              arbetslivsforskningen på det här sättet går det inte längre att
              få överblick över hur forskningen bedrivs, i vilken omfattning
              eller vad det forskas om, och det finns ingen långsiktighet i
              det. Det är just kvaliteten som blir lidande när forskningen splittras
              upp och fragmenteras på det här sättet.
            </seg>
            <seg n="6af359d6">
              Den viktigaste kvalitetsaspekten när det gäller arbetslivsforskning
              är att den är mångvetenskaplig. För att det ska kunna fortsätta
              krävs det att forskare från olika discipliner är samlade på ett
              och samma ställe. Jag undrar hur ministern menar att kvaliteten
              kan sättas i centrum när man splittrar upp forskningen, färre
              personer håller på med den och det avsätts betydligt mindre resurser
              till den. Jag har lite svårt att se hur detta går ihop.
            </seg>
          </u>
          <note type="speaker" n="28e59410">
            Anf. 42 LARS LILJA (s):
          </note>
          <u who="lars_lilja_880e89" xml:id="i-bdcad21d4455428c-0" n="48ab18cb">
            <seg n="49507c04">
              Fru talman! Jag får också tacka ministern för svaret, även om
              jag hade hoppats på att ministern så här några dagar före jul
              skulle komma hit och säga att han ville satsa åtminstone 200 miljoner
              på arbetslivsforskning framöver. Men så blev det ju inte, och
              jag hade kanske inte väntat mig annat heller.
            </seg>
            <seg n="c9dde0b8">
              Det förs en diskussion om hur stor andel av forskarna som har
              försvunnit, om det är hälften eller en tredjedel. Det ifrågasätts
              lite grann i ministerns svar. Men det som i alla fall är helt
              klart är att en femtedel av professorerna, 33 procent av de disputerade
              och 32 procent av doktoranderna är definitivt borta från arbetslivsforskningen.
              Det står i den rapport som Fas har gjort.
            </seg>
            <seg n="e34ec601">
              Sedan har man sagt att om man anger siffran 50 procent har man
              räknat in forskningsassistenterna. Av dem är det 84 procent som
              har försvunnit från arbetslivsforskningen. Man kan naturligtvis
              fundera på hur viktiga forskningsassistenterna är för forskningen.
              Jag tror att de är ganska viktiga, precis som pressekreterare
              och andra medhjälpare är för en minister. Visst är de som finns
              runt forskaren också viktiga personer för att man ska kunna uppfylla
              sitt uppdrag.
            </seg>
            <seg n="ffea5bca">
              Faktum kvarstår: Många har försvunnit.
            </seg>
            <seg n="21968e3b">
              Josefin Brink tog upp kvalitetsdiskussionen. Precis som hon sade
              kan man i Fas utvärdering konstatera att arbetslivsforskningen
              har en internationell särställning i förhållande till Sveriges
              storlek. Svenska forskare bidrar med 8 procent av världsproduktionen
              av vetenskapliga artiklar om arbetshälsa och ergonomi. Jag vet
              inte om vi har så god produktivitet i något annat ämne.
            </seg>
            <seg n="2c0b7901">
              Det har också många gånger förts en diskussion om att vi måste
              bibehålla kvaliteten. Som jag sade tidigare visar ju utvärderingar
              att den svenska arbetslivsforskningen håller en hög kvalitet.
            </seg>
            <seg n="264aaa19">
              Ett sätt att hålla kvalitet är att man ska söka medel i konkurrens.
              Det är väl något som vi alla tycker är bra. Men då förutsätts
              det också att det finns medel att söka. Vi kan konstatera, och
              det gör även Fas i sin utvärdering av svensk arbetslivsforskning,
              att de sektorsinriktade medel som kan sökas i fri konkurrens påtagligt
              har minskat. Den minskningen kom inte bara efter nedläggningen
              av ALI, utan den minskningen påbörjades redan under den förra
              regeringen.
            </seg>
            <seg n="2ea2102d">
              Fas och arbetslivsforskningen i Sverige har även utvärderats
              internationellt. De internationella utvärderingarna säger så här
              beträffande finansieringen: För att kunna behålla den höga standarden
              på arbetsmiljöforskningen är det viktigt att särskilda medel anvisas
              till denna. Det förefaller lämpligt att återgå åtminstone till
              den storleksordning på sökbara medel som fanns för fem år sedan.
            </seg>
            <seg n="1d05365f">
              Sammantaget har de ekonomiska resurserna för arbetslivsforskning
              och antalet personer som jobbar med den typen av forskning minskat
              radikalt de senaste åren. Då kvarstår frågan till statsrådet:
              På vilket sätt ska Sverige kunna bibehålla sin starka ställning
              när det gäller arbetslivsforskning, både nationellt och internationellt,
              i framtiden?
            </seg>
          </u>
          <note type="speaker" n="c1cd6aad">
            Anf. 43 FINN BENGTSSON (m):
          </note>
          <u who="unknown" xml:id="i-dff2669784e34bf3-9" n="c8e48313">
            <seg n="94d54c60">
              Fru talman! Jag läste de här två interpellationerna med stort
              intresse, och med stor tillfredsställelse tog jag emot ministerns
              svar. Enligt min erfarenhet har forskningen sina förutsättningar
              och ideologisk övertygelse sina. Att blanda ihop dessa förutsättningar,
              som delvis är konträra, motsatta, är inte alltid lyckligt. Det
              kan ofta leda till en övertro på just politisk styrning av forskningen,
              som ju är ideologens signum. Jag tycker att ministerns svar visar
              på betydelsen av att ha ett samlat grepp över svensk forskning
              generellt för att få en konkurrenskraft. Där ska naturligtvis
              alla områden beaktas.
            </seg>
            <seg n="4de3506a">
              Jag hade efter valet, när man aviserade om ALI:s nedläggning
              till förmån för konkurrensutsättning, som var helt rimlig, glädjen
              att besöka mitt hemlän Östergötland och satsningarna i Norrköping.
              Jag studsade då lite över den analys man kan göra. Den som tidigare
              var högst ansvarig för ALI hade tagit ett principbeslut om att
              man inte skulle tillföra några fler doktorander i projekten. Jag
              tror att detta varade under fem år. Mycket riktigt föll all forskningsproduktion
              ut. Det blev alltså ingen produktion alls med tanke på att doktoranderna
              betydde så mycket för att föra livskraftig forskning vidare.
            </seg>
            <seg n="10206e7f">
              Den forskning som fanns att redovisa hade dock, precis som har
              nämnts här, mycket hög kvalitet, och den kunde mycket lätt införlivas
              i Linköpings universitet, där den nu på vederbörligt sätt kan
              bli konkurrensutsatt och har all god chans vilket har visat sig
              vara riktigt att vinna medel i internationell konkurrens. Det
              var mycket glädjande.
            </seg>
            <seg n="1718ac64">
              Min grundfråga när det gäller den frågeställning som har lyfts
              fram av interpellanterna och det svar som ministern har givit
              är: Är det verkligen klokt att ha denna typ av gräddfiler? Är
              det vettigt att tala om att viss forskning ska ha företräde framför
              all annan forskning?
            </seg>
            <seg n="fd36bd63">
              Resultatet blir kanske det vi såg av bland annat min granskning
              av Norrköping, det vill säga att när man har tagit politiskt beslut
              om att ha denna gräddfil ser man ingen anledning att anstränga
              sig mer. Under en lång rad av år hade man en försämrad produktion
              vars utfall i form av publikationer, granskade av vetenskapssamfundet,
              inte stod i proportion till de insatta medlen från staten. Så
              är det när man förnekar forskningens villkor och lyfter fram den
              ideologiska övertygelsen framför forskningens behov av att fungera
              på sitt eget sätt.
            </seg>
            <seg n="5e2d4199">
              Nej, fru talman, jag tror att om man vill ha en forskning som
              förblir förutsättningslös och fri måste man faktiskt bejaka forskningens
              villkor och ställa sig undrande till om man kan komma hit och
              hoppas på att få 200 miljoner till arbetslivsinriktad forskning,
              som Lars Lilja gjorde. Då skulle vi ju kunna ha ett kattrakande
              om alla intressen i samhället, som skulle kunna ställa samma krav.
              Plötsligt tror jag inte att ens en borgerlig regering kan mäkta
              med att finansiera detta, även om det glädjande nog nu aviseras
              att ministern kommer att försöka uppnå Lissabondeklarationens
              målsättningar. Jag tror att om vi någonsin ska ha en bättre chans
              att finansiera svensk forskning så är det med den nya alliansregeringen.
              Men, återigen, det är inte detsamma som att börja prioritera och
              ha ett kattrakande mellan olika forskningsområden som om det ena
              vore viktigare än det andra.
            </seg>
            <seg n="d0723014">
              Ideologiska övertoner riskerar att bli en politisk styrning som
              sedan rycker undan det viktigaste fundamentet för forskningen,
              nämligen dess förutsättningslöshet och dess frihet att välja sin
              egen inriktning.
            </seg>
          </u>
          <note type="speaker" n="120858b9">
            Anf. 44 CARINA HÄGG (s):
          </note>
          <u who="carina_hagg_4f0222" xml:id="i-137e9fe9da64ac7c-2" n="40fa2b6f">
            <seg n="9d15e2e5">
              Fru talman! Statsrådet! Här är några exempel på dokument publicerade
              vid Arbetslivsinstitutet: Hot och våld i detaljhandeln e n kunskapsöversikt
              baserad på nationell och internationell forskning , Hot och våld
              vid svenska bensinstationer , arbetslivsrapporten Ord och mening
              , Hot och våld i vård och omsorg , Utsatt för hot och våld i vård
              och omsorg , arbetslivsrapporten Att dagligen möta hot och våld
              .
            </seg>
            <seg n="6a78a909">
              Det finns en hel del material om våld och hot i arbetslivet.
              Det finns statistik och undersökningar etcetera. Dock har det
              inte inom ramen för vad jag har kunnat erfara påträffats något
              material som också har en djupare könsanalys. En del av undersökningarna
              berör frågan men går inte djupare in på problematiken. Det finns
              uppgifter från amerikansk forskning som inte riktigt är överförbara
              på våra förhållanden.
            </seg>
            <seg n="25f90bdd">
              Institutet för Framtidsstudier håller på med en undersökning,
              som då ska ha det här könsperspektivet, om våld på arbetsmarknaden,
              som vi väntar på. Från Arbetsmiljöverket finns också pilotstudien
              Hot och våld vid nattöppen detaljhandel .
            </seg>
            <seg n="2cbce05a">
              Varför lyfter jag då upp detta? Jo, det gör jag därför att Europarådet
              bedriver en kampanj mot våld i nära relationer, mot mäns våld
              mot kvinnor. Tanken är att vi ska göra mer. Vi ska bredda ambitionerna.
              Arbetslivet är en stor del av människors vardag. Det är en stor
              arena när det gäller hur man formar könsroller och hur man förhåller
              sig till samhällsfrågor.
            </seg>
            <seg n="d3559b76">
              Det finns ett ansvarstagande som jag hittar på den fackliga sidan
              men som tyvärr Svenskt Näringsliv än så länge inte har velat erkänna.
              Man har chefsposter som huvudsakligen innehas av män. Man har
              arbetsledare som är män. Mäns våld mot kvinnor, utsattheten för
              kvinnor, i arbetslivet är inte tillräckligt belyst.
            </seg>
            <seg n="3c92ce65">
              Arbetslivsinstitutet tillhör dem som har gjort pilotinsatser
              här, men jag hade hoppats att vi under det här året också skulle
              ha kunnat använda de resurser som vi trodde att vi skulle ha för
              att kunna fördjupa detta som en del av kampanjen mot mäns våld
              mot kvinnor. Vi kan inte exkludera arbetsmarknaden. Vi måste inkludera
              den. Och jag har inte sett frivilliga volontärer på den övriga
              forskningsarenan som har kastat sig över det här området.
            </seg>
            <seg n="b1eeca8e">
              Utsattheten för LO-kvinnor och lågavlönade kvinnor, kanske också
              när det gäller någon arbetsledare eller någon manlig arbetskamrat,
              är mycket lite belyst. Jag beklagar att det perspektivet inte
              finns med i övervägandena just detta år. Det är Europarådets år
              då man ska fokusera på de här frågorna, och regeringen har också
              på samma sätt som riksdagen ställt sig bakom den här ambitionen.
            </seg>
            <seg n="1203f8fa">
              Jag hoppas att man från statsrådets sida också kan se det här
              perspektivet och att den här frågan kommer in i de här övervägningarna.
            </seg>
            <seg n="a062d75f">
              Sedan vill jag ha svar på en fråga. Hur har man tänkt lösa den
              här kunskapsbristen? Man var på väg att förbättra kompetensen
              i och med att man skulle lägga på den här ytterligare könsanalysen.
              Men nu får vi se ett avbrott i det här, just när vi känner att
              vi behöver den här kompetensen extra mycket.
            </seg>
          </u>
          <note type="speaker" n="6276c510">
            Anf. 45 PATRIK BJÖRCK (s):
          </note>
          <u who="patrik_bjorck_b56219" xml:id="i-70766796bfea4e3d-0" n="a7484db5">
            <seg n="138f6eb8">
              Fru talman! Tack statsrådet för den här debatten! Jag vill också
              tacka Finn Bengtsson för att han egentligen lyfte upp debatten
              till det som den borde handla om, nämligen ideologi.
            </seg>
            <seg n="902b667c">
              Den här frågan eller interpellationen ställdes ursprungligen
              till arbetsmarknadsministern. Sedan hamnade den hos forskningsministern.
              Regeringen har naturligtvis möjlighet och rätt att göra en sådan
              värdering, men debatten blir ju lite tunn om man inte ställer
              sig frågan: Varför arbetslivsforskning? Det är här någonstans
              som Finn Bengtsson lyfter tillbaka den till rätt dimension, när
              man börjar prata om en ideologisk syn. Finn Bengtsson har just
              en sådan ideologisk syn på arbetslivsforskning.
            </seg>
            <seg n="e5a1d05b">
              Vi socialdemokrater menar nämligen att det är viktigt för samhället
              att satsa på forskning och ta reda på varför människor slås ut
              från arbetslivet, varför vissa arbetsmiljöer producerar arbetsskador
              och sjukskrivningar. Vi tycker att det är viktigt eftersom den
              viktigaste frågan för oss är jobben, jobben och jobben.
            </seg>
            <seg n="ca888e66">
              Regeringen prioriterar inte riktigt på samma sätt. Man tycker
              inte att det är en särskilt viktig fråga. Därför vill man inte
              heller satsa på arbetslivsforskning.
            </seg>
            <seg n="4f4f4e69">
              När man då nedprioriterar detta gör man det av det enkla skälet
              att man redan vet svaret. Man tycker inte att man behöver forska
              kring arbetsmiljö eller varför människor blir sjukskrivna eller
              utslagna eftersom man redan vet varför det sker. Det är nämligen
              så att människor är sjukskrivna för att sjukersättningen är för
              hög. Det behöver man ingen forskning kring. Människor är arbetslösa
              för att arbetslöshetsersättningen är alldeles för hög. Finn Bengtsson
              behöver inte någon forskare som berättar det för Finn Bengtsson,
              för det vet redan Finn Bengtsson. Han menar att det är en ideologisk
              diskussion som man för när man vill ha svar på frågor om varför
              vissa arbetsmiljöer producerar arbetsskador.
            </seg>
            <seg n="4621e88b">
              För oss är det inte så. Vi som finns i verkligheten vet att repetitiva
              arbetsmoment är sådant som orsakar skador. Vi vet att man måste
              forska kring och utveckla produktionsprocesser, så att man slipper
              ifrån det här. Vi vet att det finns vissa kemiska risker och annat
              som också kräver forskning för att man ska kunna ta sig ur sådana
              här processer och kunna skapa ett arbetsliv som gör att alla kan
              vara med och att vi slipper utslagning.
            </seg>
            <seg n="a212ef6a">
              Då är vi i en ideologisk diskussion. Och, som sagt, det är där
              den här frågan ska ses, så att man ser den i sitt rätta sammanhang.
              För oss som tycker att jobben och jobben och jobben är det viktigaste
              är det också oerhört viktigt och centralt att prioritera den här
              frågan.
            </seg>
            <seg n="c93f551a">
              Jag vet att de arbetslivsforskare som fick slängt i ansiktet
              av borgerliga företrädare att de var någon sorts megafoner för
              socialdemokratin tog väldigt illa upp av den typen av anklagelser.
              Jag vet att de seriösa och väldigt duktiga och framgångsrika forskare
              som slet med det här med professionalism och integritet känner
              sig djupt kränkta av den typen av påståenden som Finn Bengtsson
              framför och som borgerliga företrädare har framfört tidigare.
              Den egentliga förklaringen som man gav när man lade ned Arbetslivsinstitutet
              och arbetslivsforskningen var att man skulle minska byråkratin.
              Det kränkte också forskarna djupt.
            </seg>
          </u>
          <note type="speaker" n="ecb50820">
            Anf. 46 Statsrådet LARS LEIJONBORG (fp):
          </note>
          <u who="unknown" xml:id="i-dff2669784e34bf3-10" n="c8e48313">
            <seg n="03da8894">
              Fru talman! Lars Lilja ville ha en julklapp och tyckte inte att
              han fick det i svaret. Jag tror ändå att Carina Hägg ska kunna
              få en julklapp, men jag väntar lite med det till slutet av detta
              inlägg.
            </seg>
            <seg n="a503c4c2">
              Josefin Brink var besviken över att inte Sven Otto Littorin var
              här. Enkelt uttryckt kan man säga att med Sven Otto Littorin kan
              man diskutera varför Arbetslivsinstitutet lades ned. Med mig bör
              man diskutera framtiden för svensk forskning.
            </seg>
            <seg n="0939e3f7">
              Den förra debatten har förts mycket ingående i denna kammare.
              Jag skulle vilja påstå att knappast någon sakfråga har diskuterats
              så intensivt i denna kammare. Sven Otto Littorin har ju slagit
              rekord i interpellationssvar. Ärendet har också diskuterats när
              själva riksdagsbeslutet fattades. Att ytterligare beröra den frågan
              känns inte särskilt produktivt. Den är slutdebatterad, enligt
              min uppfattning.
            </seg>
            <seg n="0025e519">
              Däremot är det en mycket intressant fråga hur forskning som berör
              arbetslivet ska ske framöver.
            </seg>
            <seg n="6f645c7d">
              Patrik Björck verkar ha glömt bort valrörelsen 2006.
            </seg>
            <seg n="95c7cc71">
              Den präglades mycket av att alliansen gick fram med en jobbpolitik.
              Socialdemokraternas dåvarande ledare Göran Persson sade på första
              maj att arbetslösheten inte blir någon fråga i valet. Alliansen
              vann på sin tydliga jobbpolitik.
            </seg>
            <seg n="823eaea5">
              Vi kan nu glädja oss åt att antalet människor i arbetslivet har
              ökat dramatiskt under den här tiden. Ökningen märks inte minst
              för grupper som hittills har stått ganska långt från arbetsmarknaden.
              Vi vill ha ett arbetsliv där människor som har något funktionshinder
              och hittills inte haft så kraftfull förankring på arbetsmarknaden
              hittar en plats. Det är väldigt roligt att vi har nått framsteg
              i den strävan.
            </seg>
            <seg n="1f0824c1">
              Vad som händer i arbetslivet, till exempel huruvida ett kemiskt
              ämne påverkar människan, är inte bara något som forskning med
              etiketten arbetslivsforskning eller ens arbetsmiljöforskning berör.
              Det kan vara på medicinska fakulteter eller på en institution
              som jobbar med kemi som man jobbar med de frågorna. Därför är
              den här frågan väldigt mycket större än exakt vad som händer med
              de individer som tidigare har jobbat på Arbetslivsinstitutet.
            </seg>
            <seg n="eeb70414">
              Nu kommer jag till Carina Hägg. Jag tycker att hennes exempel
              på mäns våld mot kvinnor är väldigt intressant. Det är uppenbart
              att det berör många andra forskare än just inom ALI, till exempel
              inom Brå.
            </seg>
            <seg n="6b532e8c">
              Nu kommer jag till julklappen. Regeringen har bestämt sig för
              att göra en mycket stor forskningsinsats just på området mäns
              våld mot kvinnor. Det sker inom ramen för en stor jämställdhetssatsning
              som min kollega Nyamko Sabuni har beslutat om. En betydande del
              av de medel som ingår i den satsningen kommer att kanaliseras
              via olika forskningsinstitutioner för att vi ska få mer kunskap
              precis om det som Carina Hägg efterlyser. Det är ett bra exempel
              på att vad som händer i arbetslivet berör många fler forskare
              än dem som etiketteras arbetslivsforskare.
            </seg>
          </u>
          <note type="speaker" n="77e7c92a">
            Anf. 47 JOSEFIN BRINK (v):
          </note>
          <u who="josefin_brink_cd11aa" xml:id="i-639061ec36c5a997-1" n="7dda7405">
            <seg n="e20648af">
              Fru talman! Jag tycker inte att jag har fått några riktigt bra
              svar på hur regeringen ska säkerställa att arbetslivsforskningen
              kommer att hålla en hög kvalitet framöver. Jag delar inte Lars
              Leijonborgs uppfattning att med Sven Otto Littorin kan man diskutera
              och gnälla om att Arbetslivsinstitutet har lagts ned men det är
              med forskningsministern man ska diskutera framtiden för arbetslivsforskningen.
              Det beror lite på hur man ser på frågan.
            </seg>
            <seg n="4652b04e">
              Arbetslivsforskningen intar en särställning såsom den har bedrivits
              på Arbetslivsinstitutet, för den har en direkt tillämpning på
              arbetslivet. Den forskning som man har producerat på Arbetslivsinstitutet
              har bedrivits nära arbetsplatserna. De forskningsresultat som
              har kommit fram därifrån har varit direkt tillämpningsbara av
              Arbetsmiljöverket, av skyddsombud och andra fackliga förtroendevalda,
              av arbetsgivare som tar sitt arbetsmiljöarbete på allvar, av företag
              som tar fram maskiner och produkter som man använder i arbetslivet,
              och så vidare. Det har varit en forskning som har påverkat i hög
              grad och varit användbar i människors konkreta arbetsliv.
            </seg>
            <seg n="dfd0b028">
              Jag tycker att det var bra att Finn Bengtsson tog upp att det
              är något ideologiskt i det här. Det handlar om att inte bara se
              arbetslivet som ett ställe där man ska skyffla in människor för
              att få bort dem från arbetslöshetsstatistiken eller från försäkringskassekontoren.
              Arbetslivet, såsom vi ser det i Vänsterpartiet, såsom arbetarrörelsen
              ser det människor som faktiskt arbetar är att det är ett ställe
              där man tillbringar en stor del av sitt liv och där man riskerar
              att bli skadad, utsliten och fördärvad för livet om arbetsplatsen
              inte fungerar på ett bra sätt.
            </seg>
            <seg n="666ec788">
              Det är därför som den tillämpbara konkreta arbetslivsforskningen
              intar en särställning bland forskningsdiscipliner. Det inser alla
              europeiska länder, Lars Leijonborg, utom Portugal som är det enda
              landet, förutom nu Sverige, som inte har ett särskilt samlat institut
              för arbetslivsforskning. Man inser vikten av att ha en samlad
              forskning som är mångdisciplinär, som tar hänsyn till alla de
              faktorer som påverkar människors vardag i arbetslivet och där
              man kan använda forskningsresultaten i det konkreta arbetet för
              att förbättra ute i arbetslivet.
            </seg>
            <seg n="f1c61936">
              Det är just därför som själva uppsplittringen av forskningen
              är ett stort grundproblem. Jag har fortfarande inte fått något
              svar på om man på något sätt ämnar stimulera att forskningen samlas
              ihop, att informationen om vad forskningen kommer fram till inom
              arbetslivsområdet kommer att spridas till dem som är berörda.
              Det tas inte ens upp i Fasrapporten. Men det är en annan del av
              nedläggningen av ALI som kommer att få stora konsekvenser.
            </seg>
            <seg n="2f7256ee">
              Var någonstans ska skyddsombud nu vända sig för att få ta del
              av forskningsresultat? Vart ska jag som beslutsfattare här i riksdagen
              vända mig? Det var jättelätt tidigare när man visste vart man
              skulle vända sig för att få en överblick över forskningsresultaten.
            </seg>
            <seg n="a383b516">
              Vart ska arbetsmarknadens parter vända sig för att få den här
              informationen? Allt detta är det som ministern har att svara på.
              Hur ska man säkerställa att forskningen produceras med samma kvalitet
              eller gärna bättre för den delen som på Arbetslivsinstitutet.
              Och hur ska man kunna säkerställa att informationen som kommer
              fram från forskningen och som är direkt användbar ute i arbetslivet
              faktiskt når ut till dem som behöver resultaten?
            </seg>
          </u>
          <note type="speaker" n="77030df7">
            Anf. 48 LARS LILJA (s):
          </note>
          <u who="lars_lilja_880e89" xml:id="i-bdcad21d4455428c-1" n="48ab18cb">
            <seg n="bd32713c">
              Fru talman! Jag kan konstatera, precis som Lars Leijonborg gör,
              att vi har haft den här debatten ganska många gånger. Jag kan
              bara beklaga att statsrådet Leijonborg nu har fått Littorins problem
              i knät. Littorin såg till att Arbetslivsinstitutet lades ned.
              Det försvinner en massa forskning, och då hamnar det här problemet
              i knät på forskningsministern. Då är frågan om forskningsministern
              tycker att det här är viktigt eller inte.
            </seg>
            <seg n="ec8f62e0">
              Jag tycker att det är ganska intressant att höra Finn Bengtssons
              inlägg om de politiska förtecken som fanns kring nedläggningen
              av ALI. Det var många borgerliga debattörer som under lång tid
              hävdade, precis som Patrik Björck sade, att Arbetslivsinstitutet
              var något slags megafon för socialdemokratisk politik, vilket
              man naturligtvis hela tiden från den här regeringen har förnekat
              skulle vara någon av orsakerna till att man lade ned ALI. Det
              var den kraftiga byråkratin som man skulle minska på.
            </seg>
            <seg n="76368442">
              De 200 miljonerna var ett litet skämt. Jag hade inte några förhoppningar
              om den saken.
            </seg>
            <seg n="88f2793a">
              Den här regeringen gick till val på att försöka råda bot på utanförskapet.
              Vad utanförskapet beror på kan vi diskutera länge, måhända vid
              ett annat tillfälle. Men en del av utanförskapet beror sannolikt
              på hur arbetsmiljön ser ut, hur arbetslivet har utvecklats mot
              högre krav, mot mer stress, mot mer och mer enahanda arbetsuppgifter.
              Det är klart att ett institut som jobbar, som Josefin Brink sade,
              direkt mot arbetsplatserna, som har goda kontakter med parterna
              på arbetsmarknaden i sin forskning skulle kunna bidra till att
              öka kunskapen om varför vi har fått det så kallade utanförskapet.
            </seg>
            <seg n="1ed09b20">
              Nu säger statsrådet Leijonborg som en liten julklapp till Carina
              Hägg att det ska ske en kraftig satsning på forskning när det
              gäller mäns våld mot kvinnor, vilket jag naturligtvis tycker är
              bra. Men jag förväntar mig att Finn Bengtsson framför en allvarlig
              kritik mot det förslaget till forskningsministern här och nu,
              eftersom han nyss har sagt att den här typen av politiskt styrd
              forskning ska vi inte ha. Men det får vi väl se när Finn Bengtsson
              äntrar talarstolen.
            </seg>
            <seg n="a3dd8197">
              Jag tycker också att det är viktigt att statsrådet funderar lite
              grann på hur den här forskningen ska säkras i framtiden. Vi har
              ännu inte fått något svar på det. Jo, vi har fått ett svar, och
              det är att man ska tillföra forskningen 900 miljoner de närmaste
              tre åren. Jag tycker att det är bra jag applåderar det. Sverige
              ska ligga i framkant när det gäller satsningen på forskning.
            </seg>
            <seg n="5e01c301">
              Du pratar, som sagt var, också om att många av forskningsmedlen
              ska sökas i konkurrens. Men då är det oerhört viktigt att det
              finns medel att söka. Som jag sade i mitt tidigare inlägg har
              medlen att söka forskningspengar från i konkurrens för den här
              typen av forskning kraftigt minskat. Då är det naturligtvis oerhört
              svårt att nå resultat även om man skulle vilja.
            </seg>
            <seg n="73a59c76">
              Därför tror jag fortfarande att det är viktigt att det finns
              öronmärkta pengar för den här typen av forskning så att man kan
              fortsätta att driva forskningen i Sverige på ett så effektivt
              och bra sätt som man har gjort hittills.
            </seg>
          </u>
          <note type="speaker" n="9d9f35fa">
            Anf. 49 FINN BENGTSSON (m):
          </note>
          <u who="unknown" xml:id="i-dff2669784e34bf3-11" n="c8e48313">
            <seg n="3e7ebf8b">
              Fru talman! Det var intressant att få reda på hur jag på mina
              två minuter ska bemöta 1520 minuter. Det visar å andra sidan att
              det verkligen är viktigt att föra upp den här debatten till ett
              ideologiskt plan.
            </seg>
            <seg n="650abed0">
              Det finns en frustration hos oppositionen, som sammanblandar
              forskningens villkor med arbetsmarknadens och arbetslivets villkor.
              I en förutfattad mening säger man sig tolka in vilka synpunkter
              jag har på arbetslivsforskning.
            </seg>
            <seg n="70a8c193">
              Låt mig då för sakens skull, fru talman, säga att jag har forskat
              aktivt i 30 år, och jag vet inte vilket track record , vilken
              erfarenhet, mina motdebattörer har. Men jag måste säga att jag
              värnar all typ av forskning.
            </seg>
            <seg n="32faee87">
              När vi däremot talar om särintressen, att det finns ett särintresse
              i arbetslivsforskningen, undrar jag: Finns det inte också ett
              särintresse för till exempel miljö- och klimatforskning?
            </seg>
            <seg n="3ced815d">
              Det är intressant att den nuvarande oppositionen när man hade
              majoriteten kunde enas om att förbjuda forskning på kärnkraftens
              område så mycket för de villkor som styr forskningen. Man har
              tyvärr en agenda som sätter de politiska ideologiska målen över
              forskningens behov av att analysera detta förutsättningslöst och
              fritt.
            </seg>
            <seg n="621c74ca">
              Det är också ganska typiskt att man i den här debatten, när man
              har ställt interpellationer som handlar om forskningens villkor
              på ett viktigt samhällsområde, ägnar mycket tid åt att frustreras
              över att forskningsministern kommer hit och bemöter kritiken.
              Jag tycker att man borde vara tacksam för att motta just forskningsministerns
              syn på detta, knutet till arbetsmarknadsministerns övriga uppdrag.
            </seg>
            <seg n="d6fcc0e0">
              Det är just det som det handlar om, nämligen att värna forskningens
              oberoende för att kunna analysera ett viktigt samhällsproblem.
              Här kan det möjligtvis falla ut till nackdel för den ideologi
              man själv företräder, och det kanske är därför man är så väldigt
              rädd att närma sig det på forskningens villkor och väljer att
              närma sig det med ideologiska förtecken.
            </seg>
          </u>
          <note type="speaker" n="723ed224">
            Anf. 50 CARINA HÄGG (s):
          </note>
          <u who="carina_hagg_4f0222" xml:id="i-137e9fe9da64ac7c-3" n="40fa2b6f">
            <seg n="e80d3907">
              Fru talman! Jag vill tacka statsrådet Leijonborg för julklappen.
              Det ska bli jätteintressant att följa arbetet och se om det blir
              tillämpad forskning och forskning som berör breda grupper på arbetsmarknaden.
              Jag är glad att det finns goda förutsättningar för det. Jag har
              tidigare lyft upp den här problematiken och då inte känt att jag
              har nått fram. Det var därför väldigt välkommet, och särskilt
              att det kom under det här året, som är ett kampanjår mot mäns
              våld mot kvinnor.
            </seg>
            <seg n="5f2b4977">
              När man tittar på en del av de projekt som Arbetslivsinstitutet
              hade vet man inte om någon vill överta dem, om någon tänker finansiera
              dem och så vidare. Då kanske det kan finnas en öppning för en
              del av projekten, som psykosocial riskkartering, ett europeiskt
              utvecklingsprojekt, arbetslivets många ansikten och lite annat.
              Det kommer säkert till en del också.
            </seg>
            <seg n="0bb483b0">
              Jag har tittat på vad Anders Nilsson, som är docent i kriminologi,
              har sagt. Han menar att det finns skillnader på arbetsmarknaden
              när det gäller mäns våld mot kvinnor. Männens utsatthet ligger
              på en ganska stabil nivå medan den ökar för kvinnorna. Det finns
              säkert flera anledningar, men vi kan inte bortse från att det
              också finns en könsaspekt. Man behöver titta inte bara på kvinnodominerade
              arbetsplatserna utan också brett på arbetsmarknaden, för att fler
              kvinnor ska kunna delta i arbetslivet fullt ut, våga avancera,
              våga åka på en kurs eller våga vara ensam i samma arbetslokal
              som en man.
            </seg>
            <seg n="ca4e9304">
              En kvinnlig forskare som hade tittat mer på individer som drabbas
              av mäns våld mot kvinnor i relation till kostnad sade: Om bara
              arbetsgivarna visste hur mycket detta kostar arbetsgivare inom
              arbetslivet skulle de genast ta itu med det.
            </seg>
            <seg n="3c6aa71e">
              Det handlar främst om mänskliga rättigheter, en arbetsmiljöfråga,
              men det är naturligtvis också en fråga om hur arbetsmarknaden
              ska fungera på bästa sätt. Arbetsmiljön kan naturligtvis inte
              vara acceptabel om det förekommer hot, våld och övergrepp på arbetsmarknaden.
            </seg>
            <seg n="936a3cba">
              Jag ska med tacksamhet följa det fortsatta arbetet i den delen.
            </seg>
          </u>
          <note type="speaker" n="6cccab0e">
            Anf. 51 PATRIK BJÖRCK (s):
          </note>
          <u who="patrik_bjorck_b56219" xml:id="i-70766796bfea4e3d-1" n="a7484db5">
            <seg n="fe286c58">
              Fru talman! Framtiden ville statsrådet prata om, och det är just
              den vi är bekymrade över. När man gjorde den här stora förändringen
              i arbetslivsforskningen och drog ned resurser och pengar sade
              man att man skulle återkomma i framtiden. Problemet är att det
              inte händer någonting nu, och man tappar en massa tid. Det är
              möjligt att vi återigen får stå här och diskutera när vi ser förslaget
              om hur man ska satsa och hur man ska prioritera rörande detta
              område i den kommande forskningspolitiska propositionen. Men under
              tiden har man tappat väldigt mycket tid. Och man har tappat väldigt
              mycket jobb för jobben. Man gör någon sorts läpparnas bekännelse
              när man i den praktiska politiken alltid sviker.
            </seg>
            <seg n="00f2e496">
              Finn Bengtsson har inga inlägg kvar här i talarstolen, vad jag
              har förstått. Då får jag ställa den fråga som Lars Lilja ställde
              till Finn Bengtsson, vad han tyckte om forskningen kring mäns
              våld mot kvinnor, till statsrådet i stället som har inlägg kvar.
              Jag hoppas och tror att statsrådet tycker att det är en viktig
              och riktig satsning, eftersom han till och med karakteriserade
              den som en julklapp, alltså något positivt, en positiv satsning,
              att regeringen lägger pengar på det.
            </seg>
            <seg n="3b14e764">
              Jag hoppas att statsrådet inte har den uppfattningen att det
              här skulle vara något politiskt tendentiöst eller någon konstig
              styrning, som skulle ta bort integriteten eller seriositeten hos
              de forskare som ska få det här uppdraget. Jag hoppas att statsrådet
              har en helt annan uppfattning. Det skulle vara kul att få det
              fastställt och få det till protokollet att det är en rimlig satsning
              som regeringen gör när det gäller att studera mäns våld mot kvinnor.
            </seg>
          </u>
          <note type="speaker" n="a70e0def">
            Anf. 52 Statsrådet LARS LEIJONBORG (fp):
          </note>
          <u who="unknown" xml:id="i-dff2669784e34bf3-12" n="c8e48313">
            <seg n="4f5b82c1">
              Fru talman! Sverige har internationellt sett, brukar man konstatera,
              en ganska liten institutssektor i vår forskning. En mycket stor
              del av våra forskningsmedel satsar vi på universitetsforskning.
              Jag tycker att det är en bra avvägning. Som Finn Bengtsson har
              argumenterat här, ska det i största möjliga utsträckning vara
              inomvetenskapliga beslut inte bara om hur forskning ska bedrivas
              utan i princip också om vad som ska beforskas.
            </seg>
            <seg n="d41b79bc">
              Dock tror jag inte att det finns någon regering i världen som
              helt avhåller sig från en mer instrumentell syn på forskning,
              alltså att man definierar ett samhällsproblem och inser att en
              del av lösningen måste ligga i ökad kunskapsuppbyggnad. Jag tror
              till exempel att det är en mycket god gissning att den forskningsproposition
              jag kommer att lägga fram efter sommaren kommer att innehålla
              betydande satsningar på klimatforskning, därför att det finns
              en stark förväntan hos människor att forskarna ska hjälpa oss
              att lösa den frågan.
            </seg>
            <seg n="c725ba56">
              Man kan föra samma diskussion om den här jämställdhetssatsningen.
              Eftersom jag nu har varit så tillmötesgående mot Carina Hägg kan
              jag gå vidare och berätta för henne att jag den 8 mars jag minns
              datumet därför att det var internationella kvinnodagen annonserade
              en ganska stor satsning också på kvinnosjukdomar. Det finns ganska
              goda belägg för att forskningen hittills har försummat könsrelaterade
              aspekter inom den medicinska forskningen. Så visst kan man från
              politiskt håll ibland göra den typen av politiska bedömningar.
            </seg>
            <seg n="95e2f27c">
              När det gäller forskning om arbetslivet är min erfarenhet, efter
              att nu ha besökt samtliga Sveriges universitet, att det finns
              ett stort intresse av att forska om sådant som berör människor
              i deras vardag och deras arbetsliv.
            </seg>
            <seg n="ddd55277">
              Ta till exempel detta med tunga lyft. Det berörs ju inte bara
              av forskare som har etiketten arbetslivsforskare. Det kan komma
              in i idrottsmedicin, i ortopedi naturligtvis och på medicinska
              fakulteter. Det är inte alls säkert att viktiga genombrott görs
              just av forskare med hatten arbetslivsforskare. Det är detta helhetsgrepp
              vi jobbar med inför forskningspropositionen.
            </seg>
            <seg n="12d51e44">
              Josefin Brink hade uppe frågan om steget efter. Det som forskarna
              kommer fram till, hur återförs det till samhällslivet? Det är
              en fråga som är relevant i all forskning. Där har Arbetsmiljöverket
              en viktig roll. De ska ta till sig forskningen och i sin löpande
              inspektionsverksamhet föra tillbaka det till arbetslivet.
            </seg>
            <seg n="5ddff32e">
              Man brukar tala om den tredje uppgiften för högskolan, utbildning,
              forskning och samhällskontakter. Fas har nämnts i ett speciellt
              avseende. Jag vill gärna betona att Fas, som är ett forskningsråd
              för arbetsliv och samhälle, har ett stort ansvar när det gäller
              att få en högkvalitativ arbetslivsforskning framöver. Jag är övertygad
              om att de kommer att vara en viktig spelare.
            </seg>
          </u>
          <note type="speaker" n="e415c62d">
            Anf. 53 JOSEFIN BRINK (v):
          </note>
          <u who="josefin_brink_cd11aa" xml:id="i-639061ec36c5a997-2" n="7dda7405">
            <seg n="70f91484">
              Fru talman! Man måste nog tyvärr konstatera att Lars Leijonborg
              inte är ett dugg intresserad av arbetslivsforskningen. Det blir
              mer uppenbart ju mer man hör. Komma här och prata om att sådana
              här kunskaper om tunga lyft kan komma fram i idrottsmedicin! Det
              är väl ändå lite skillnad mellan att lyfta en slägga eller en
              kula på en idrottsarena och att lyfta gamla människor på ett vårdhem
              varenda dag på sitt jobb. Det går väl över huvud taget inte att
              hänvisa det ena till det andra i detta sammanhang.
            </seg>
            <seg n="7087b4fb">
              Ministern säger att man i forskningspropositionen tänker satsa
              specifikt på klimatforskningen och på mäns våld mot kvinnor. Det
              är jättebra! Lysande! Precis så kan man göra när man håller på
              med politik. Man kan satsa på sådant som man anser vara prioriterat.
              Jag tycker precis som ministern, klimatforskning är i allra högsta
              grad viktigt. Vi vill satsa mer än vad regeringen vill göra på
              det. Detsamma gäller mäns våld mot kvinnor. Det är jättebra!
            </seg>
            <seg n="88800100">
              Varför inte också då besluta sig för att satsa lite på forskning
              om klimatet i arbetslivet och om kvinnors arbetsliv som man vet
              har en rad problem? Diskriminering, arbetsskador och sjukdomar
              är saker som Folkpartiet, i en del andra sammanhang åtminstone,
              har varit överens med oss i Vänsterpartiet om att det är saker
              och ting som drabbar kvinnor på grund av att vi har ett ojämställt
              arbetsliv. Varför inte göra en sådan prioritering också när det
              gäller arbetslivsforskningen utan bara när det gäller klimat och
              mäns våld mot kvinnor i andra sammanhang?
            </seg>
            <seg n="a3c92840">
              Det är lite komiskt att man säger att Arbetsmiljöverket ska få
              uppdraget att föra ut kunskapen om arbetslivsforskningen. Då var
              det väl lite tokigt att banta Arbetsmiljöverket med en tredjedel
              så att de redan nu har sagt upp hälften av sin personal på huvudkontoret
              och kommer att gå vidare med att säga upp åtminstone 40 arbetsmiljöinspektörer?
              Hur ska de kunna göra mer jämfört med tidigare när man samtidigt
              har skurit ned?
            </seg>
          </u>
          <note type="speaker" n="10fc1890">
            Anf. 54 LARS LILJA (s):
          </note>
          <u who="lars_lilja_880e89" xml:id="i-bdcad21d4455428c-2" n="48ab18cb">
            <seg n="163e5529">
              Fru talman! Till Finn Bengtsson får jag bekänna att jag beklagligt
              nog inte har något track record som forskare. Däremot tar jag
              mig friheten att ha en del synpunkter på vad vi borde göra.
            </seg>
            <seg n="8664a8ec">
              Vi kan konstatera när det gäller forskning, som statsrådet också
              var inne lite grann på, att marknaden inte klarar av att hantera
              alla och prioritera rätt hela tiden. Därför är det viktigt att
              vi gör detta, till exempel när det gäller klimatforskningen. Det
              är jättebra!
            </seg>
            <seg n="db936faf">
              Vi kan i alla fall konstatera, och det gör Fas i sin utvärdering,
              att antalet forskare har minskat med 30 procent. Man backar med
              ungefär 213 miljoner i resurser mellan 2007 och 2009 när det gäller
              arbetslivsforskningen. Man vet inte hur länge de 70 procent som
              är kvar och som fortfarande jobbar med denna typ av forskning
              kan hålla på med det. I mitt hemlän Västerbotten tog Umeå universitet,
              landstinget och Umeå kommun ansvar för ett antal forskare i tre
              år, sedan vet vi inget om finansieringen.
            </seg>
            <seg n="ac2eca80">
              Det är viktigt att Fas tillförs resurser så att vi kan bevara
              denna forskning. När vi nu inte har ett arbetslivsinstitut kan
              det vara en god idé att lägga ut delar av dessa resurser på duktiga
              universitet, alltså någon form av centers of excellence när det
              gäller arbetslivsforskningen. Det är bra om vi kan hitta en sådan
              lösning eftersom vi nu så att säga har förlorat ALI.
            </seg>
            <seg n="e89cf981">
              Det viktiga är sedan att samordna de forskningsresultat som man
              så småningom kommer fram till. Det skulle möjligtvis kunna göras
              av till exempel ett partssammansatt råd, alltså arbetstagare och
              arbetsgivare gemensamt, som tillsammans kunde sammanställa detta
              och framför allt få ut forskningsresultaten så att de gör nytta
              i samhället.
            </seg>
          </u>
          <note type="speaker" n="d74bffad">
            Anf. 55 Statsrådet LARS LEIJONBORG (fp):
          </note>
          <u who="unknown" xml:id="i-dff2669784e34bf3-13" n="c8e48313">
            <seg n="cc88a893">
              Fru talman! Det ligger mycket i det Lars Lilja säger. Det är
              väl ungefär i sådana banor vi tänker.
            </seg>
            <seg n="33565534">
              Skälet till att jag inte kan ge någon julklapp till Lars Lilja,
              även om det nu är julveckan, är att forskningspropositionen ligger
              mer än ett halvår framåt i tiden, så vi har helt enkelt inte diskuterat
              färdigt. Nyårsafton är sista dagen för en rad instanser i samhället
              att komma in med synpunkter på vad denna forskningsproposition
              ska innehålla. Bland annat ska parterna komma in med synpunkter.
              Jag är övertygad om att i deras brev kommer det att finnas synpunkter
              på just den fråga vi här har diskuterat.
            </seg>
            <seg n="d7210104">
              Även om jag håller med Finn Bengtsson om att man ska undvika
              att låta partsintressen styra forskning är det naturligtvis av
              intresse att höra vad parterna har för synpunkter på hur detta
              ska organiseras.
            </seg>
            <seg n="ca547851">
              Som Lars Lilja nämnde är det också så att parterna har en kunskap
              på detta område, för de har ju försäkringslösningar för sina medlemmar
              som träder i kraft vid uppsägningar, framför allt på tjänstemannasidan.
              Där har man en betydande kunskapsbank som också är av intresse
              i detta sammanhang. Det samtal jag hade med företrädare för LO,
              PTK och Svenskt Näringsliv uppfattade jag som framåtsyftande och
              konstruktivt.
            </seg>
            <seg n="96106fca">
              Vi är som sagt inte alls färdiga med beredningen av hur frågan
              om hur arbetslivsforskning ska behandlas i forskningspropositionen.
              Men jag är optimistisk och tror att vi ska hitta former för en
              hög kvalitet på arbetslivsforskningen i framtiden.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="d0018127">
            8 § Svar på interpellation 2007/08:275 om Konfuciusinstitutens
            verksamhet i Sverige
          </note>
          <note type="speaker" n="e78b486c">
            Anf. 56 Statsrådet LARS LEIJONBORG (fp):
          </note>
          <u who="unknown" xml:id="i-dff2669784e34bf3-14" n="c8e48313">
            <seg n="a6bc77cb">
              Fru talman! Göran Lindblad har frågat har frågat mig vilka åtgärder
              jag avser att vidta för att säkerställa att universitetens opartiskhet
              och oavhängighet garanteras med anledning av att ett Konfuciusinstitut
              har upprättats inom Helsingforss universitet.
            </seg>
            <seg n="f7e82862">
              Inledningsvis vill jag betona vikten av att svenska lärosäten
              ska vara starka, självständiga och ha stor integritet. Med denna
              frihet följer också ett stort ansvar.
            </seg>
            <seg n="22124e9a">
              Regeringen anser att akademisk frihet och en ökad autonomi för
              de svenska lärosätena är viktig och att den politiska styrningen
              av universitet och högskolor bör minska. Det är därför viktigt
              att avväga utformningen av styrningen av lärosätena så att största
              möjliga grad av akademisk frihet och kvalitet kan uppnås samtidigt
              som statens behov av en övergripande styrning av verksamheten
              hävdas. Regeringen har därför tillsatt en utredning angående universitets
              och högskolors organisation och styrning där utredaren bland annat
              ska utarbeta förslag till hur den statliga styrningen ska utformas.
            </seg>
            <seg n="cb01d3aa">
              Inom gällande regelsystem är universitet och högskolor fria att
              inrätta olika former av centrumbildningar och institut utifrån
              lärosätenas egna bedömningar och prioriteringar.
            </seg>
            <seg n="aa8a2374">
              Utbildningar inom universitet och högskolor måste, liksom utbildningsväsendet
              i övrigt, genomsyras av de grundläggande värderingar som samhället
              byggts upp utifrån. Dessa gemensamma värden har alla som arbetar
              i den högre utbildningen ett gemensamt ansvar för att förmedla
              och förankra. Den högre utbildningen ska bidra till studenternas
              personliga utveckling, samhällsengagemang, kritiska tänkande och
              bildning. Enlig högskolelagen (1 kap. 2 och 3a §§) ska utbildningarna
              vila på vetenskaplig eller konstnärlig grund samt på beprövad
              erfarenhet, och i högskolornas verksamhet ska vetenskapens trovärdighet
              och god forskningssed värnas.
            </seg>
            <seg n="ad40b818">
              För att säkerställa hög kvalitet i undervisningen och dess oavhängighet
              har lärosätena ett ansvar för att följa upp vad som sker i undervisningen
              oavsett om undervisningen sker inom en institution eller inom
              ett institut som de själva inrättat. Detta förhållande gäller
              givetvis också Konfuciusinstitutet som har upprättats vid Helsingforss
              universitet.
            </seg>
          </u>
          <note type="speaker" n="5b663f14">
            Anf. 57 GÖRAN LINDBLAD (m):
          </note>
          <u who="goran_lindblad_b20ee5" xml:id="i-6976fb5759402f94-0" n="d97cd193">
            <seg n="1d8b4b70">
              Fru talman! Jag får först tacka statsrådet Leijonborg för svaret.
              Vi har ju ett långt förflutet i olika roller. Ända sedan 70-talet
              har vi diskuterat högskolans och akademins frihet och möjlighet
              till oberoende och en fri forskning. Där är vi alldeles överens.
              På samma sätt är säkert Lars Leijonborg och jag alldeles överens
              om att vi vid alla tillfällen och hela tiden ska vara vaksamma
              mot och bekämpa totalitära tendenser och totalitära regimer såsom
              kommunistregimen i Kina. Jag tror egentligen inte att det finns
              någonting som skiljer oss när det gäller betydelsen av att betona
              mänskliga rättigheter, demokrati och rättsstat. Där är vi säkert
              överens.
            </seg>
            <seg n="f6296f66">
              Då oroar det mig väldigt mycket att de här Konfuciusinstituten
              har etablerats på i stort sett samma sätt som Mussolini på 30-talet
              öppnade italienska språkinstitut. Professor Zimmerman i USA har
              gjort en studie på detta och visat att det finns stora likheter
              mellan Konfuciusinstituten och Mussolinis språkinstitut. En skillnad
              är dock att språkinstituten i första hand etablerades i USA. Det
              finns i och för sig ett antal Konfuciusinstitut i USA, men de
              är spridda i 50 länder. Det är ca 130 institut totalt i världen,
              och man marknadsför dem genom en slogan som lyder Chinese speed
              and efficiency , och det är klart att de har spritts inom några
              år med en väldig fart och effektivitet. Det är över 2 000 kinesiska
              specialister och lärare som är utplacerade vid de här instituten
              för att förmedla, som man säger, språkutbildning men också kinesisk
              kultur.
            </seg>
            <seg n="4f6e1e9a">
              Jag tror också att statsrådet och jag kan vara helt överens om
              att öppenhet och utbyte är bra. Öppenhet och utbyte kommer säkert
              att kunna hjälpa till för att få den kinesiska kommunistregimen
              på fall. Det är mycket möjligt att vi nu inför de olympiska spelen
              har ett bra tillfälle att sätta ytterligare press på den kinesiska
              regimen. Jag har ju tidigare förordat att man ska sätta på sig
              en knapp om man åker dit där det står Demokrati och mänskliga
              rättigheter.
            </seg>
            <seg n="c348ceec">
              När det gäller Konfuciusinstituten har stora och viktiga universitet
              som Columbia University i New York och Harvard tackat nej till
              verksamheten för att man säger att den ligger utanför universitetets
              kontroll. Jag undrar: Är statsrådet säker på att Helsingforss
              universitet och eventuellt andra svenska universitet har kontroll
              på vad som händer inom Konfuciusinstitutet när det gäller till
              exempel den samordnade finansieringen? Där är det inte alldeles
              givet att det revideras på vanligt sätt. Den kinesiska regimen
              är ju känd för olika former av dolda belöningar. Är vi säkra på
              att det inte pågår något sådant vid Konfuciusinstitutet i Helsingfors?
            </seg>
            <seg n="b390eba5">
              När man nu har startat så här många Konfuciusinstitut runt om
              i världen måste vi samtidigt komma ihåg att i Kina är tio miljoner
              barn utan en ordentlig skola. Kinesiska staten satsar alltså miljoners
              miljoner på att etablera sig lite här och där i världen, men samtidigt
              klarar man inte undervisningen av kinesiska barn. Det har vi naturligtvis
              också ett ansvar för att påpeka.
            </seg>
            <seg n="be46070c">
              Förkortningen på engelska: CI, Confucius Institute, skulle man
              naturligtvis, om man skämtade till det, kunna uttyda Communist
              Institute. Det är det kanske. Andra institut, till exempel British
              Council, Alliance Française och Goetheinstitutet är separerade
              från universiteten. De är skilda från universiteten. Så har man
              gjort med avsikt. Vi har senast ett exempel från Sverige, där
              Silk Road Studies vid Uppsala universitet har flyttat och etablerat
              sig utanför för att markera skillnaden i förhållande till ett
              institut som kanske jobbar på ett annat sätt än universitetet,
              som finansieras till stor del av offentliga medel. Därför skulle
              jag gärna vilja att statsrådet lite grann utvecklar tanken på
              hur man ska kunna följa upp det här på ett säkert sätt.
            </seg>
          </u>
          <note type="speaker" n="0c7490b1">
            Anf. 58 Statsrådet LARS LEIJONBORG (fp):
          </note>
          <u who="unknown" xml:id="i-dff2669784e34bf3-15" n="c8e48313">
            <seg n="a1eda128">
              Fru talman! Göran Lindblad frågar mig om jag kan garantera vissa
              saker, och där är naturligtvis svaret nej. Jag vill, som jag har
              gjort i denna kammare i flera sammanhang, betona att när det gäller
              samarbeten mellan utbildningsinstitutioner och externa bidragsgivare
              vilar ett stort ansvar på den statliga institutionen, eller den
              offentliga institutionen, att stå för de värden som ligger i dess
              uppdrag. Det förekommer att skolor låter sig sponsras av dataföretag
              och sådant, och till en viss gräns är väl det bra. Men det jag
              har framhållit här i kammaren när jag fick en fråga som sådant
              är att ingenting fråntar institutionen det yttersta ansvaret för
              sin verksamhet. Skulle det vara så att en extern bidragsgivare
              vill utnyttja exempelvis ett svenskt universitet för att sprida
              en ideologi måste naturligtvis universitetet sätta en gräns. I
              och med att svenska skattebetalares pengar är inblandade i finansieringen
              måste universitetet ta ansvar för kvaliteten och inriktningen
              på denna verksamhet. Den får bara förekomma om den är förenlig
              med högskolelagens krav.
            </seg>
            <seg n="c932bb13">
              Vi eftersträvar ju ett djupt och brett samarbete med Kina. Vi
              är synnerligen medvetna om att Kina är en kommunistisk diktatur,
              men vi tror att ett samarbete på lång sikt faktiskt kan främja
              demokrati och mänskliga rättigheter. Men för varje sådant samarbete
              gäller ju att man inte får vara naiv. Det är vi som ska överföra
              demokrati. Det är inte de som ska överföra diktatur till oss.
              Är man inte varse de risker som det alltid är förenat med att
              umgås med en diktaturregim är man farligt ute.
            </seg>
            <seg n="bcaa0f84">
              Det är bra att Göran Lindblad har väckt den här interpellationen.
              Det finns all anledning att vara uppmärksam på de risker som en
              sådan här utveckling medför. Om jag tar en parallell har det ju
              hävdats att Karolinska Institutet har ett samarbete med universitet
              i Beijing som delvis finansierar sin verksamhet genom att sälja
              organ från avrättade. Den typen av etiska frågeställningar är
              naturligtvis oerhört central i varje sådant här akademiskt samarbete.
              Det krav som jag har framfört i det sammanhanget, och även i det
              sammanhang som nu Göran Lindblad tar upp, är att om svenska universitet
              ska gå in i sådana här internationella samarbeten måste man vara
              noga med högskolelagens krav och de etiska principer som gäller
              för akademisk verksamhet.
            </seg>
          </u>
          <note type="speaker" n="533e60c9">
            Anf. 59 GÖRAN LINDBLAD (m):
          </note>
          <u who="goran_lindblad_b20ee5" xml:id="i-6976fb5759402f94-1" n="d97cd193">
            <seg n="06af929c">
              Fru talman! Jag är glad att Lars Leijonborg så tydligt markerar
              var gränserna går när det gäller samarbete. Jag är, liksom statsrådet,
              mycket för öppenhet och för samarbete och utbyte med Kina. Jag
              tror också att det kan leda rätt. Jag är också glad och tacksam
              över att Lars Leijonborg säger att vi inte får vara naiva.
            </seg>
            <seg n="d26d7112">
              Precis den formuleringen har jag ofta använt själv, bland annat
              i en artikel i somras då ostindiefararen Götheborg var i Shanghai.
              Jag skrev då att det är viktigt med utbyte och att vi inte får
              vara naiva. Nästa dag hade Göteborgsposten en bild av Göran Johansson
              med en kommunistflagga i handen på däcket på den båten. Man får
              alltså inte vara naiv.
            </seg>
            <seg n="1fab8708">
              Vid Institute for business vid London School of Economics har
              man bildat ett särskilt Konfuciusinstitut med inriktning på business.
              Det är lite lustigt eftersom Konfucius var emot allt vad marknadskrafter
              och business heter. Det är samtidigt alldeles tydligt att man
              i Kina inte får bedriva några Konfuciusinstitut eller ens tala
              om Konfucius eftersom han företräder en annan ideologi än den
              som kommunistpartiet står för.
            </seg>
            <seg n="4af324f0">
              Det finns många dubbla och konstiga bottnar i detta.
            </seg>
            <seg n="b252aef0">
              Kineserna talar om att man ska ha en stark nation som har ett
              starkt språk. Man kan fråga sig vems språket är. Är det regimens
              språk eller är det folkets språk? En stor risk är att det är regimens
              språk.
            </seg>
            <seg n="4716842f">
              I Kanada har Canadian Security Intelligence Service, Kanadas
              motsvarighet till Säpo, ögonen på de tre fyra Konfuciusinstitut
              som är etablerade i Kanada. Det var en hearing i det kanadensiska
              parlamentet om den här frågan. Det framkom att man är mycket misstänksam
              och tveksam när det gäller den verksamhet som pågår.
            </seg>
            <seg n="9d101e4e">
              Lars Leijonborg kan givetvis inte svara på och vet kanske inte
              ens vilken hållning Säpo har till Konfuciusinstitutet i Sverige,
              men det finns anledning att lyfta upp frågan och kanske vid tillfälle
              påpeka för Säpo att man kan se efter vad som pågår.
            </seg>
            <seg n="979426c0">
              Den tidigare koordinatorn för Konfuciusinstitutet i Helsingfors
              har i vittnens närvaro berättat att han har blivit utfrågad av
              kinesiska säkerhetsagenter, tydligen i Helsingfors. Jag vet inte
              om det har skett på universitetet eller på kinesiska ambassaden
              eller någon annanstans. Man undrar om även den nuvarande ledningen
              är förhörd och om man har kontrollerat vilken religion och ideologisk
              bakgrund de har för att de ska få vara aktiva.
            </seg>
            <seg n="f90da838">
              Hur är det med belöningarna? Är det så att Air China ordnar resor
              eller kick-backs av olika slag för dem som är aktiva inom Konfuciusinstituten
              över hela världen så att det finns någon form av dolda ersättningar?
            </seg>
            <seg n="286357a3">
              I Helsingfors har Konfuciusinstitutet ungefär ½ miljon i anslag
              från det offentliga från institutionen för orientaliska språk.
              Man har också pengar från Kina. Revisionen görs inte sammantaget,
              så vi vet inte riktigt vart pengarna går, hur mycket pengar man
              har eller vilka villkor som är förknippade med att kineserna skickar
              lärare. Är det några villkor? Jag har fått indikationer på att
              man säger: Gör ni inte så här drar vi in supporten.
            </seg>
            <seg n="d52443c5">
              Den typen av samarbete måste vi ju vara väldigt försiktiga med.
              Annars delar jag statsrådets uppfattning att vi ska vara öppna
              och ha ett utbyte.
            </seg>
            <seg n="20cd769d">
              Sammanfattningen är: Vi ska absolut inte vara naiva.
            </seg>
          </u>
          <note type="speaker" n="dc4fafdb">
            Anf. 60 Statsrådet LARS LEIJONBORG (fp):
          </note>
          <u who="unknown" xml:id="i-dff2669784e34bf3-16" n="c8e48313">
            <seg n="dfa980cd">
              Fru talman! Det som Göran Lindblad talar om i det här inlägget
              har jag ingen som helst information om.
            </seg>
            <seg n="a5ea0bf5">
              Man kan påminna sig att alla länder har så kallad främjandeverksamhet.
              Sverige har något som heter Svenska institutet som har till uppgift
              att främja svenska intressen i utlandet och skapa en bra Sverigebild.
              Vi uppmuntrar andra länder att bedriva undervisning i svenska
              och liknande.
            </seg>
            <seg n="2a7f9bd6">
              När det gäller studier i kinesiska, och för den delen även i
              italienska som Göran Lindblad hade anledning att komma in på som
              parallell, vill vi gärna främja sådan undervisning i Sverige.
              Kinesiska, och i synnerhet mandarin, är ett av världens största
              språk. Jag tror att det är mycket klokt att Sverige ser till att
              fler svenskar lär sig både mandarin och andra kinesiska språk.
              På samma sätt är det bra om vi på nytt får en ökning av studierna
              i italienska.
            </seg>
            <seg n="549f5e6f">
              De kinesiska ambitionerna kan ju inte utan vidare dömas ut som
              spioneri eller vilja att sprida en kommunistisk ideologi. Men
              om det, som i Kanada, blir oegentligheter eller om man på något
              sätt kan belägga att institutet används på ett otillbörligt sätt
              har vi naturligtvis anledning att reagera.
            </seg>
            <seg n="223b572c">
              Låt mig upprepa att ansvaret för det i första hand ligger på
              Helsingforss universitet. Det är dess ledning som har skrivit
              på avtalet, och det är de som under den akademiska frihetens paraply
              ändå, som jag markerade i mitt första svar, som en pendang till
              friheten har ansvaret att se till att denna verksamhet fullt ut
              är förenlig med högskolelagens krav och de etiska principer vi
              har.
            </seg>
          </u>
          <note type="speaker" n="5098709c">
            Anf. 61 GÖRAN LINDBLAD (m):
          </note>
          <u who="goran_lindblad_b20ee5" xml:id="i-6976fb5759402f94-2" n="d97cd193">
            <seg n="ff578e71">
              Fru talman! Tack för det tydliga svaret, Lars Leijonborg. Jag
              ska inte förlänga samtalet mer. Jag tycker att det är bra att
              vi alla har en väldigt tydlig uppmärksamhet på vad som pågår när
              det gäller spridningen av Konfuciusinstituten och att vi är observanta
              på den verksamhet som förefaller pågå förutom den rena språkundervisningen.
            </seg>
            <seg n="3b40d834">
              Vi är helt överens om att det är bra att man läser kinesiska
              språk, men det är definitivt inte bra att man använder de här
              instituten som någon form av spioncentral. Låt oss hoppas att
              det finns en bra revision som kontrollerar att Helsingforss universitet
              uppfyller sina förpliktelser att kontrollera att undervisningen
              är fri och oberoende och att man inte har några kommunistiska
              hantlangare i sina led.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="a331e393">
            9 § Svar på interpellation 2007/08:233 om kvinnors våld mot män
          </note>
          <note type="speaker" n="971af7fa">
            Anf. 62 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-c3615c505c82d03c-0" n="14235b9a" next="i-9473229686e2a844-0">
            <seg n="ee51dcb9">
              Fru talman! Lars-Ivar Ericson har frågat mig vilka åtgärder jag
              avser att vidta för att uppmärksamma problematiken med kvinnors
              våld mot män.
            </seg>
            <seg n="f3afc639">
              Jag vill börja med att klargöra att socialtjänsten har ansvar
              för att alla som vistas i kommunen får den hjälp och det stöd
              som de behöver. Det framgår av 2 kap. 2 § socialtjänstlagen (2001:453)
              och gäller oavsett vilken hjälp man behöver och oavsett orsaken
              till hjälpbehovet. Det gäller män likaväl som kvinnor, flickor
              likaväl som pojkar.
            </seg>
          </u>
          <note n="ba98b3f3">
            Utöver den här allmänna skyldigheten är kommunernas ansvar att
            bistå just brottsoffer dessutom särskilt tydliggjort i 5 kap.
            11 § samma lag. Även detta ansvar gäller oavsett vilket kön offret
            har.
          </note>
          <u who="maria_larsson_b5d03e" xml:id="i-9473229686e2a844-0" n="14235b9a" prev="i-c3615c505c82d03c-0">
            <seg n="1b605b15">
              Det går inte att veta den exakta omfattningen av våld i nära
              relationer och mörkertalet kan vara stort. Enligt Brottsförebyggande
              rådet, Brå, anmäldes 25 491 fall av misshandel riktad mot kvinnor
              under år 2006. Statistiken visar att i 72 procent av de anmälda
              fallen är gärningsmannen en person som kvinnan är bekant med.
              Oftast handlar det om att mannen och kvinnan har eller har haft
              en nära relation. Den anmälda misshandeln mot kvinnor har ökat
              med 33 procent de senaste tio åren. Ökningen beror enligt Brå
              troligen såväl på att kvinnan i dag i högre grad än tidigare anmäler
              misshandel som hon utsatts för, som att det faktiska våldet har
              ökat.
            </seg>
            <seg n="216ba2f1">
              Eftersom det är vanligare att kvinnor blir utsatta för våld eller
              andra övergrepp i en nära relation än att män blir det anser regeringen
              att det våld som riktas mot närstående kvinnor som samhällsproblem
              betraktat är större än motsvarande våld mot män. Kvinnor söker
              också hjälp i betydligt större utsträckning än män vilket har
              lett till att kvinnors behov har synliggjorts på ett helt annat
              sätt än männens.
            </seg>
            <seg n="6d9613bc">
              Regeringen har beslutat att ta ett helhetsgrepp om problemet
              med mäns våld mot kvinnor. Den handlingsplan vi presenterade nyligen
              är en del i det arbetet. Det är viktigt att våldsutsatta kvinnor
              även fortsättningsvis synliggörs. Det betyder dock inte att jag
              förringar allvarligheten i det våld som kvinnor begår mot män.
              Våld är allvarligt oavsett mot vem det riktas och oavsett vem
              som utför det och jag välkomnar naturligtvis diskussioner även
              utifrån ett bredare perspektiv till exempel kvinnor som slår män.
            </seg>
          </u>
          <note type="speaker" n="8fd2cacd">
            Anf. 63 LARS-IVAR ERICSON (c):
          </note>
          <u who="unknown" xml:id="i-7f8721084c98c20f-0" n="c8e48313">
            <seg n="8e4ea96d">
              Fru talman! Jag vill börja med att tacka ministern för svaret.
              När man väcker en interpellation blir det alltid olika reaktioner.
              Någon har höjt på ögonbrynen och sagt att sådant här väl inte
              förekommer. Det är väl bara i seriernas värld. Man tänker då på
              Selma mot Lilla Fridolf och Malin mot Kronblom. Men någon har
              också visat förståelse för detta.
            </seg>
            <seg n="0bab0609">
              År 1995 lyssnade jag på ett radioprogram där män som blivit misshandlade
              av kvinnor intervjuades. Jag blev förvånad över hur många som
              ringde och ville berätta om både fysisk och psykisk misshandel.
            </seg>
            <seg n="1abd80eb">
              Detta program gjorde att jag intresserade mig för problemet.
              Nu har vi ett tillfälle att utifrån min interpellation diskutera
              detta i kammaren.
            </seg>
            <seg n="0577682e">
              Jag ska inledningsvis ge en bild från mitt prästyrke. En man
              hör av sig och vill berätta om hur hans sambo misshandlar honom.
              Spontant tänker jag: Detta kan väl inte stämma? Han är storväxt,
              och hon är en småväxt kvinna. Men han berättar om hur sambon som
              har drogproblem misshandlar honom psykiskt genom olika otäcka
              ord och om hur hon i påverkat tillstånd kastar köksföremål på
              honom. Han skäms, och han vill inte gå till sociala myndigheter
              och anmäla. Polisen skulle inte tro mig. De tar bara tag i misshandel
              mot kvinnor, säger han.
            </seg>
            <seg n="c3134d3a">
              Vad gör en man som blir misshandlad av en kvinna i dag? Har ministern
              några förslag på vart han kan vända sig? Är socialförvaltningen
              det enda alternativet?
            </seg>
            <seg n="5007f969">
              I dag uppmärksammar samhället mäns våld mot kvinnor, och vi får
              som riksdagsledamöter många skrifter som handlar om detta. Men
              det är inte lika lätt att hitta motsvarande litteratur om kvinnors
              våld mot män. Jag har hittat två böcker: Gärningsmannen är en
              kvinna , som är en bok om kvinnlig brottslighet, och Mansförtryck
              och kvinnovälde . I båda dessa böcker finns några avsnitt som
              handlar just om hur kvinnor utövar våld mot män.
            </seg>
            <seg n="ed32cb6b">
              Dagens Nyheter hade i april 2004 en artikelserie om detta. Det
              är möjligt att jag inte har letat tillräckligt, men det förefaller
              som om det är få som har forskat på dessa områden. Anledningen
              till att det är så kan man fundera över. Är det för kontroversiellt,
              eller vad beror det annars på?
            </seg>
            <seg n="e8ee6c99">
              Regeringen har nyligen kommit med en handlingsplan som handlar
              om att bekämpa mäns våld mot kvinnor, hedersrelaterat våld och
              förtryck samt våld i samkönade relationer. Det kommer att satsas
              många miljoner på åtgärder under mandatperioden.
            </seg>
            <seg n="0b170967">
              Min fråga till ministern nu är: Var finns kvinnors våld mot män
              i detta? Görs det inga verbala eller ekonomiska satsningar för
              att hjälpa de drabbade männen?
            </seg>
            <seg n="6bccff8a">
              Från den 1 juli 2007 står det i socialtjänstlagen att kommunen
              särskilt ska beakta att kvinnor som har utsatts för våld eller
              andra övergrepp av närstående kan behöva stöd och hjälp. Lagändringen
              innebär att kommunerna inte längre bör utan ska ge stöd och hjälp
              till kvinnor som har utsatts för våld eller andra övergrepp av
              närstående. Borde det inte också ha stått män i detta sammanhang?
            </seg>
          </u>
          <note type="speaker" n="b0535065">
            Anf. 64 CARINA HÄGG (s):
          </note>
          <u who="carina_hagg_4f0222" xml:id="i-137e9fe9da64ac7c-4" n="40fa2b6f">
            <seg n="966ae1d0">
              Fru talman! Jag är både förvånad och inte förvånad över att vi
              har denna interpellationsdebatt med statsrådet Larsson.
            </seg>
            <seg n="368e8958">
              Först vill jag säga att jag tycker att det är väldigt bekymmersamt
              om man lyfter fram seriernas värld som har mycket stereotypa könsroller,
              som Lilla Fridolf och Selma, och där man får se Lilla Fridolf
              som toffelhjälten som står och väntar på våld och aggressivitet
              från sin hustru. Så ser inte verkligheten ut.
            </seg>
            <seg n="e2899f81">
              Allt våld ska naturligtvis bekämpas. Men våld kan också ha olika
              uttryck och olika bakgrund. Det finns mycket i regeringens handlingsplan
              som är positivt, och det ska vi diskutera i en kammardebatt efter
              jul. Men det finns det som är bekymmersamt, och det är analysen.
              Ord som patriarkala strukturer, manliga strukturer och feminism
              är helt bortplockade. Om man tappar analysen kanske man också
              lätt kan hamna i detta dilemma som innebär att vi står här i kammaren
              i dag i den här debatten.
            </seg>
            <seg n="2eeea7ed">
              Jag ser ett samband mellan den här debatten, den här interpellationen,
              och det som jag kan läsa i någon del i regeringens handlingsplan.
              Där står det också att det ska finnas insatser och att särskilda
              medel också ska gå till män som utsatts för våld i nära relationer.
              Detta har regeringen inte uttryckt tillräckligt tydligt. Jag tror
              att väldigt många har missat det. De har inte läst handlingsplanen
              och sett att om detta ska genomföras och implementeras ute i vår
              verksamhet, i kommuner och landsting och i frivilligorganisationer,
              får vi en helt ny situation. Många kvinnojourer har trott att
              de nu ska få del av ökade resurser, vilket jag fortfarande hoppas.
              Men de har kanske inte läst detta. Om regeringen nu har för avsikt
              att bygga upp jourer för män som drabbas av våld från kvinnor
              har vi ett helt nytt landskap och en helt annan fördelningsmekanism.
              Vi har också ett helt annat sätt att betrakta detta våld som finns
              i nära relationer. Jag tycker att det är bekymmersamt att man
              lämnar analysen, och jag tycker att det är viktigt att vi får
              ett klarläggande från regeringen.
            </seg>
            <seg n="2142ccec">
              Jag har förstått att det är Centern som har drivit fram denna
              skrivning inom regeringskretsen för att lyfta fokus från mäns
              våld mot kvinnor till kvinnors våld mot män, som är ett problem
              med en annan bakgrund, som är ett problem med andra förklaringar
              och som är ett problem av en helt annan omfattning. Detta våld
              har en betydligt mindre omfattning. Där ser jag också att statsrådet
              har svarat på detta sätt i sitt svar till interpellanten, vilket
              jag är väldigt tacksam för. Det tycker jag är positivt.
            </seg>
            <seg n="08929171">
              Däremot är jag när det gäller analysen av att kvinnor söker hjälp
              i betydligt större utsträckning än män och att det har lett till
              att deras behov har synliggjorts på ett helt annat sätt än männens
              lite tveksam till på vilket sätt det har en grund. Jag kan inte
              se att det är detta som är bakgrunden till den situation som vi
              ser.
            </seg>
            <seg n="cc72fc4d">
              Det är väldigt viktigt för att vi ska få än fler kvinnor att
              våga anmäla våld, hot och övergrepp att vi även från denna kammare
              i olika debatter fortsätter att synliggöra den problematiken och
              att vi visar ett stöd. Vi får inte så att säga vikta över detta
              och göra det till en fråga, som jag förstår att interpellanten
              hade inspirerats av, från seriernas värld eller från schablonbilder,
              och att man då backar från analyser. Det kan göra att man likaväl
              kan tala om våld i krogköer, i arbetslivet det har vi diskuterat
              i en annan interpellation tidigare och på andra ställen, som i
              och för sig är allvarligt.
            </seg>
            <seg n="b594a30f">
              Det är viktigt att vi ser och inser omfattningen av olika slags
              våld och att vi analyserar och att vi också riktar olika insatser
              på samhällsområdet för att kunna hantera dessa frågor.
            </seg>
          </u>
          <note type="speaker" n="4dbf7cff">
            Anf. 65 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-ae550a115c8cf2d1-0" n="14235b9a">
            <seg n="67f7fb9a">
              Fru talman! Det är naturligtvis så, precis som interpellanten
              anför, att kunskapen om kvinnors våld mot män, är ett problem
              som vi inte har talat särskilt mycket om i den här kammaren. Det
              är inte heller ett problem som har lyfts fram exempelvis från
              polisens sida, från socialtjänstens sida eller från frivilligorganisationernas
              sida. Det betyder att kunskapen är ringa. Det är möjligt att detta
              kan vara ett större problem än vi först anade. Men vi vet med
              säkerhet att problemet med mäns våld mot kvinnor här vill det
              till att man säger rätt på rätt ställe är ett betydande samhällsproblem.
              Vi har fått det belyst i tydlig statistik. Det gör också att vi
              har kunskapsunderlag nog för att kunna vidta åtgärder, åtgärder
              som är väldigt viktiga därför att våld i de nära relationerna
              förekommer, anmäls i större utsträckning och tenderar att öka.
              Från samhällets sida måste vi stå upp med bra insatser. Detta
              vill den här regeringen naturligtvis göra.
            </seg>
            <seg n="c88ae008">
              Samtidigt vet vi att det finns olika typer av misshandel. Den
              fysiska misshandeln kommer ofta mer i förgrunden än den psykiska
              misshandeln som kan vara svårare att definiera men som kan träffa
              lika hårt som den fysiska misshandeln.
            </seg>
            <seg n="23210609">
              Den konsumtionsökning av alkohol på 30 procent som vi har haft
              under loppet av tio år har säkert också medverkat till ett ökat
              våld från män mot kvinnor och kanske också från kvinnor mot män.
              Därom har vi alltför liten kunskap.
            </seg>
            <seg n="ea37d091">
              När det gäller det som regeringen har gjort pekade Carina Hägg
              på handlingsplanen som är ett sammanhållet batteri av åtgärder
              för att komma till rätta med våldet i de nära relationerna.
            </seg>
            <seg n="4bb0d2b3">
              Vi har också satt in resurser för kvinnojoursarbete för att få
              det väl fungerande. Dessutom riktar vi nu insatser när det gäller
              att se till att hitta varaktiga lösningar och att behandla det
              våld som finns genom förebyggande program och genom att hitta
              behandlingsprogram som kan vara väl fungerande.
            </seg>
            <seg n="c3622f98">
              Detta gör vi nu i första hand avseende mäns våld mot kvinnor.
              Men det är möjligt att det kan ge goda evidensbaserade behandlingsmetoder
              som har en god kvalitet och avsedd effekt och som också kan användas
              för kvinnors räkning.
            </seg>
            <seg n="2bdd1c45">
              De män som utsätts av våld från kvinnor i nära relationer ska
              naturligtvis uppsöka socialtjänsten som har ett ansvar för att
              se till att alla som utsätts för våld och som behöver samhällets
              stöd och hjälp också kan få det.
            </seg>
            <seg n="d0d61945">
              Det finns alltså en möjlighet att inom socialtjänstlagens ram
              täcka in också det här. Vi vet, som sagt, för lite om kvinnors
              våld mot män men ser att det är ett betydligt mindre problem än
              mäns våld mot kvinnor som är ett stort samhällsproblem.
            </seg>
          </u>
          <note type="speaker" n="523267a8">
            Anf. 66 LARS-IVAR ERICSON (c):
          </note>
          <u who="unknown" xml:id="i-7f8721084c98c20f-1" n="c8e48313">
            <seg n="aa562260">
              Fru talman! Socialutskottet har haft en utfrågning om våld mot
              äldre. Då nämnde forskaren Britt-Inger Saveman från Kalmar att
              studier från USA visar att fler män än kvinnor är drabbade. Men
              det är tabu att tala om detta. Det är tabu för många män att erkänna
              att de är utsatta för våld i en familjesituation. Vi har inga
              motsvarande studier i Sverige. Men vi kan väl anta att förhållandena
              är liknande här.
            </seg>
            <seg n="8dd04095">
              Våld i vården av äldre tycks också förekomma. Då handlar det
              inte bara om fysiskt våld utan också om språkbruk, förhållningssätt,
              slarv med hygien och felaktig läkemedelsbehandling.
            </seg>
            <seg n="33c18e76">
              Hur ser ministern på problematiken när det gäller övergrepp på
              äldre män från den kvinnliga personalen? Hur hanterar man detta?
              Tystas det ned, eller låter man bli att anmäla?
            </seg>
            <seg n="f911ee30">
              I Norge har utsatta äldre en instans att vända sig till, nämligen
              Nordisk socialpolitisk kommitté. Min fråga till ministern är:
              Vart vänder sig våra äldre i detta avseende?
            </seg>
            <seg n="1c50a727">
              Sedan finns det ett annat område som det är värt att mer uppmärksamma.
              Det gäller då våldet mot funktionshindrade män och kvinnor. Oftast
              kan dessa inte tala för sig. De tillhör de mest utsatta i samhället.
              Vad gör regeringen för att uppmärksamma denna problematik?
            </seg>
            <seg n="925fd78d">
              För en tid sedan kunde vi se en tidningsrubrik om en 17-åring
              som blivit våldtagen av fyra kvinnor. Det är sällan vi ser rubriker
              om kvinnors sexualbrott mot män. Dessutom verkar det finnas mörkertal
              här.
            </seg>
            <seg n="593ff90d">
              Vetskapen om övergreppen når kanske de sociala myndigheterna
              men de anmäler det ytterst sällan. Just för att det handlar om
              kvinnor. En man eller pojke som offer går inte heller gärna till
              polisen eftersom de skäms så mycket. Det säger Sune Innala, forskare
              i Göteborg.
            </seg>
            <seg n="17129767">
              I boken Gärningsmannen är en kvinna säger Innala att man vet
              av uppgifter från Bris och Rädda Barnen att fler pojkar än vad
              anmälningarna visar blir utsatta för övergrepp från kvinnor. Det
              är inte bara sociala myndigheter som avstår från att gå vidare
              med kvinnliga sexualbrottslingar.
            </seg>
            <seg n="edc2550d">
              I boken Gärningsmannen är en kvinna står det också: En viktig
              omständighet är att polis och åklagare tycks ha andra kriterier
              när de ska utreda misstankar mot kvinnliga förövare. Detta säger
              Sven Å. Christianson, professor i psykologi vid Helsingforss universitet.
              Vidare säger han: De går inte vidare utredningsmässigt så som
              man skulle ha gjort om motsvarande misstankar riktats mot en man.
            </seg>
            <seg n="d0829165">
              Det är tydligen ett vanligt fenomen att kvinnliga pedofiler döms
              till skyddstillsyn och därmed slipper fängelse som ju brukar drabba
              män som utför samma sorts brott. Man kan undra var logiken i detta
              finns.
            </seg>
          </u>
          <note type="speaker" n="300135ed">
            Anf. 67 CARINA HÄGG (s):
          </note>
          <u who="carina_hagg_4f0222" xml:id="i-7844a8ecc3e002b4-0" n="40fa2b6f" next="i-9503911a49224858-0">
            <seg n="c272b3a8">
              Fru talman! För tids vinnande ska jag fatta mig kort. Jag ska
              inte fokusera på maskulinitet och de olika delar som interpellanten
              här har tagit upp och som vi kan diskutera vid ett senare tillfälle.
            </seg>
            <seg n="0fb40b2c">
              Men jag har ännu inte fått något svar från statsrådet om detta
              tycker jag är viktigt det som sägs om att bygga ut en verksamhet
              för män som har utsatts för våld i nära relationer.
            </seg>
            <seg n="6b60a586">
              Vad innebär det? Handlar det om mansjourer? Eller är det Gnosjö,
              Gislaved eller Aneby kommun i mitt län som ska satsa på den här
              verksamheten i stället för ? Eller hur ska den ekonomiska fördelningen
              ske? Vilken inriktning ska det vara? Hur ska dokumentationen vara?
              Vilken vetenskaplig grund finns det för den här satsningen? Och
              vilken dokumentation ligger till grund för regeringens skrivningar?
            </seg>
            <seg n="d511d402">
              Såvitt jag förstår har Centerpartiet drivit på för att få in
              det här i handlingsplanen. Men det är ändå regeringen som helhet
              som står som ansvarig. Eftersom den här delen i handlingsplanen
              är så lite belyst jag tror att det är ganska få som hittills har
              uppmärksammat detta och att det kanske är ännu färre som har funderat
              över effekterna i en förlängning är det väldigt viktigt att här
              få lyssna till regeringens analys bakom beslutet om att skriva
              in det här, hur man tänker implementera det och vilken betydelse
              det har vid fördelningen av ekonomiska resurser.
            </seg>
          </u>
          <note n="e8b95aca">
            Ajournering
          </note>
          <note n="2b861690">
            Kammaren beslutade kl. 13.26 på förslag av andre vice talmannen
            att ajournera förhandlingarna till kl. 13.30 då statsministern
            skulle lämna information om Europeiska rådets möte den 13 och
            14 december.
          </note>
          <u who="carina_hagg_4f0222" xml:id="i-9503911a49224858-0" n="40fa2b6f" prev="i-7844a8ecc3e002b4-0">
            <seg n="6159fe60">
              Återupptagna förhandlingar
            </seg>
          </u>
          <note n="3cc82e07">
            Förhandlingarna återupptogs kl. 13.30.
          </note>
          <note n="95888f0b">
            10 § Information från regeringen om Europeiska rådets möte den
            13 och 14 december
          </note>
          <note type="speaker" n="b4c13859">
            Anf. 68 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-17" n="714b3c97">
            <seg n="115b3091">
              Fru talman! Ärade ledamöter! På luciadagen samlades EU:s stats-
              och regeringschefer i Lissabon för att underteckna det nya fördraget.
              Återstår gör dock den viktiga ratificeringsprocessen, som måste
              avslutas under nästa år för att fördraget ska kunna träda i kraft
              planenligt den 1 januari 2009.
            </seg>
            <seg n="ed9dc4b7">
              Det nya fördraget gör att Europeiska unionen får nya och anpassade
              redskap för att EU bättre ska kunna hävda sig i en globaliserad
              värld. Om allt går som planerat kommer det tjeckiska och det svenska
              ordförandeskapet under 2009 att bli de första att genomföra detta
              nya fördrag. Det är en viktig uppgift eftersom det kommer att
              tjäna som modell för många ordförandeskap efter oss.
            </seg>
            <seg n="a48dabbd">
              När EU:s stats- och regeringschefer senast träffades i Bryssel
              den 14 december för det sedvanliga toppmötet låg också fokus på
              unionens framtida utmaningar, framför allt vad gäller globalisering
              och migration. Europeiska rådet antog en globaliseringsdeklaration
              om hur EU ska möta globaliseringens utmaningar. Globaliseringsdeklarationen
              ligger väl i linje med de positioner som Sverige har fört fram.
              Deklarationens anda är nu positiv och talar om att EU aktivt ska
              sträva efter att vara en konstruktiv del i globaliseringen och
              inte försöka stoppa eller bromsa den. Vikten av frihandel och
              öppenhet understryks för att kunna skapa tillväxt och sysselsättning.
            </seg>
            <seg n="56edc818">
              Migrationsfrågorna var föremål för en särskild diskussion vid
              toppmötet. Där bekräftades behovet av att vidareutveckla en europeisk
              migrationspolitik med fokus på bland annat samarbete med tredjeland
              för att hantera migrationsflödena samt att utveckla ett gemensamt
              europeiskt asylsystem senast 2010.
            </seg>
            <seg n="41eff5af">
              Kommissionens ordförande Barroso betonade att migrationsfrågorna
              också har en demografisk dimension. Han konstaterade att de nuvarande
              demografiska trenderna fortsätter. Om vi inte skulle tillåta någon
              migration alls skulle EU:s befolkning komma att minska med 50
              miljoner invånare fram till 2050.
            </seg>
            <seg n="e65d579c">
              Toppmötet beslutade att tillsätta en oberoende reflexionsgrupp
              som ska diskutera viktiga framtidsfrågor i tidsperspektivet 20202030.
              Bland de frågor som gruppen ska studera nämns bland annat EU:s
              konkurrenskraft, migration, klimat och energi. Ordföranden för
              reflexionsgruppen blir den tidigare spanske premiärministern Felipe
              Gonzales. Gruppen har två vice ordförande: den tidigare lettiska
              presidenten Vaira Vike-Freiberga och den förre Nokiachefen Jorma
              Ollila. Den nordisk-baltiska kretsen är därmed väl representerad.
              Gruppen kommer totalt sett att bestå av nio medlemmar.
            </seg>
            <seg n="0268f32f">
              Av särskilt intresse för det svenska ordförandeskapet hösten
              2009 är det uppdrag som Europeiska rådet gav till kommissionen
              att utarbeta en Östersjöstrategi senast i juni 2009. Sverige har
              under hösten fört fram denna idé med tanke på de särskilda förhållanden
              som finns inom Östersjöregionen, både på miljöområdet och när
              det gäller frågor kring den inre marknaden.
            </seg>
            <seg n="2bdaf8f2">
              När nu åtta av nio länder runt Östersjön är EU-medlemmar är det
              rimligt att EU tar ett samlat grepp i regionen. Vi hoppas att
              under det svenska ordförandeskapet kunna anta en Östersjöstrategi
              som svarar upp mot utmaningarna i regionen.
            </seg>
            <seg n="5cd6c549">
              Jag vill också särskilt nämna att Europeiska rådet i sina slutsatser
              välkomnar att kommissionens första lägesrapport om EU:s strategi
              för hållbar utveckling läggs fram redan i juni 2009. Vi hoppas
              därmed att kunna leda en fullödig översyn under det svenska ordförandeskapet.
            </seg>
            <seg n="a7036af1">
              Innan jag kommer in på utrikesområdet vill jag nämna ytterligare
              ett par viktiga områden i slutsatserna. Europeiska rådet välkomnade
              utvidgningen av Schengenområdet och avskaffandet av kontroller
              vid de inre gränserna som sker den 21 december i år för land-
              och sjögränser och senast den 30 mars nästa år för luftgränser,
              vilket utvidgar den fria rörligheten för personer inom unionen.
            </seg>
            <seg n="0d591962">
              EU:s stats- och regeringschefer sände en viktig signal till de
              då pågående förhandlingarna på Bali genom att bekräfta de mål
              för bland annat växthusgasutsläpp och förnybar energi som vi överenskom
              om vid vårtoppmötet. Toppmötet underströk vikten av att förhandlingarna
              om ett nytt globalt omfattande post-2012-avtal framförhandlades
              före 2009 års slut.
            </seg>
            <seg n="63e86eb8">
              Vid toppmötets lunch diskuterade EU:s stats- och regeringschefer
              läget i Kosovo tillsammans med utrikesministrarna. Diskussionen
              fördes mot bakgrund av att förhandlingarna om Kosovos status har
              avslutats utan att en överenskommelse nåtts mellan Belgrad och
              Pristina. Den så kallade trojkan, det vill säga EU, USA och Ryssland,
              har överlämnat sin rapport om höstens förhandlingar till FN:s
              generalsekreterare.
            </seg>
            <seg n="70d5aacf">
              Från svensk sida betonades att Kosovo är en långsiktig utmaning
              för EU. Enighet är nödvändig för att hantera situationen. Det
              är viktigt att EU tar fram ett brett policypaket i tid för att
              möta utvecklingen. Ett erkännande av Kosovo bör villkoras med
              en övervakad och begränsad suveränitet intill dess att nödvändiga
              konstitutionella och andra krav uppfylls i enlighet med Ahtisaariplanen.
            </seg>
            <seg n="e775af67">
              En långsiktig konditionalitet visavi Kosovo skulle säkerställa
              bland annat minoritetsrättigheter och flyktingåtervändande. Den
              regionala aspekten måste naturligtvis också hanteras.
            </seg>
            <seg n="b96952a1">
              Europeiska rådet beklagade i sina slutsatser att parterna inte
              hade lyckats nå en överenskommelse. Man betonade att unionen var
              beredd att inta en ledande roll för att verkställa en överenskommelse
              som fastställer Kosovos framtida status bland annat genom en ESFP-mission.
              Det tydliga europeiska perspektivet för västra Balkan upprepades.
            </seg>
            <seg n="9d312c22">
              I fråga om Iran blev diskussionen mycket kort. Den bestod i huvudsak
              av att den höge representanten Javier Solana redovisade sina samtal
              med iranska representanter.
            </seg>
          </u>
          <note type="speaker" n="88ae6221">
            Anf. 69 SUSANNE EBERSTEIN (s):
          </note>
          <u who="susanne_eberstein_f43611" xml:id="i-43e13854b994500f-0" n="a77c5939">
            <seg n="8e98ad49">
              Fru talman! Tack för redogörelsen! I dag har den så kallade Vaxholmsdomen
              kommit. Regeringen har sagt sig stå bakom den svenska kollektivavtalsmodellen.
              I och med dagens dom från EG-domstolen raseras vår modell om regeringen
              inte agerar.
            </seg>
            <seg n="5049115a">
              Min första fråga är: Tänker regeringen agera?
            </seg>
            <seg n="0f0efc42">
              Min andra fråga rör den diskussion statsministern och jag hade
              förra veckan angående reflexionsgruppen om Sverige borde begära
              en plats där. Till skillnad från mig tyckte inte statsministern
              det. Gruppen är nu tillsatt. I till exempel Frankrike presenteras
              den här gruppen som oerhört viktig. Med tanke på vårt kommande
              ordförandeskap tycker jag att statsministern borde tänka om och
              kräva en svensk plats bland dem som återstår.
            </seg>
            <seg n="25354849">
              Tänker statsministern göra det eller låta sig nöjas med att vi
              representeras av någon annan i gruppen?
            </seg>
          </u>
          <note type="speaker" n="005618ed">
            Anf. 70 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-18" n="714b3c97">
            <seg n="0b51c73d">
              Fru talman! Inom ramen för en återrapportering från Europeiska
              rådet kan jag rimligen inte, hur het frågan än är, svara på frågan
              om den dom som kom i dag och som över huvud taget inte berördes
              under Europeiska rådet. Jag får återkomma till det i annat sammanhang.
            </seg>
            <seg n="bf720f10">
              Diskussionen om representation hade vi i EU-nämnden. Jag var
              mycket tydlig med vad som var min målsättning. Det var att, till
              skillnad från det som presenterades i den franska presidentvalrörelsen,
              inte få en reflexionsgrupp som skulle få mandat att sätta gränser
              för Europa och därmed indirekt sätta hela utvidgningen i fråga.
              Dessutom var jag tydlig med att min ambition var att antalet skulle
              vara litet snarare än stort just för att inte ge en känsla av
              att det var ett brett mandat där alla länder fanns representerade
              utan en mindre mer avgränsad reflexionsgrupp. Min tydliga utgångspunkt
              var att försöka ha en så stor nordisk-baltisk närvaro som möjligt.
            </seg>
            <seg n="97ee0510">
              Bägge vice ordförandena är från det nordisk-baltiska området.
              Flera frågor restes under mötet om man inte på något sätt kunde
              balansera denna enorma tyngdförskjutning mot det nordisk-baltiska
              området, vilket ju är ett uttryck för den framgång som min och
              de övriga nordisk-baltiska ländernas strategi rönte på mötet.
            </seg>
            <seg n="da6a11c3">
              Med det som utgångspunkt tycker jag inte att jag kan säga annat
              än att vi ska vara nöjda med att vår nordisk-baltiska del är väl
              representerad. Vi har ett gott samarbete, och vi har mycket likasinnade
              synpunkter när vi diskuterar Europas utveckling. På det här sättet
              blir också svenska intressen väl företrädda.
            </seg>
          </u>
          <note type="speaker" n="1911c084">
            Anf. 71 SUSANNE EBERSTEIN (s):
          </note>
          <u who="susanne_eberstein_f43611" xml:id="i-43e13854b994500f-1" n="a77c5939">
            <seg n="d90b9c84">
              Fru talman! Ja, men det här ger också en möjlighet jag tänker
              på Vaxholmsdomen att verkligen förklara hur man tänker i EU-frågor.
              Det är ju så att EU inte är populärt hos alla människor. Den här
              domen kommer naturligtvis att betyda en besvikelse för enormt
              många människor och också kanske vara besvärande om inte regeringen
              gör någonting inför till exempel EU-parlamentsvalet. Det är med
              tanke på det som jag tycker att det vore bra för svenska folket
              att få en snabb kommentar nu när vi just talar EU.
            </seg>
            <seg n="e29a898b">
              Det vore också bra och framför allt viktigt för oss att vara
              med i reflexionsgruppen och inte nöja oss med den nordisk-baltiska
              personen. Jag tycker att vi skulle ha krävt att vi i stället skulle
              ha haft platsen, men det är ju redan för sent. Just för att vi
              har så olika åsikter jämfört med till exempel Frankrike när det
              gäller utvidgningen och vi har trojkaarbetet framför oss vill
              jag föreslå och försöka övertyga statsministern om att ändå be
              om en plats där.
            </seg>
          </u>
          <note type="speaker" n="dec42334">
            Anf. 72 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-19" n="714b3c97">
            <seg n="c1515f98">
              Fru talman! Susanne Eberstein får ursäkta att jag har lite svårt
              att förstå det här. Det är klart att det är lätt för oss i Sverige
              att säga att vi ska ha en svensk representant, och sedan applåderar
              alla svenskar. Men nu åker vi till ett möte där det sitter representanter
              från alla länder och då ska jag räcka upp handen och säga: Ni
              andra tror att ni ska få platsen, men det är vi som ska ha platsen.
              Jag har inget annat argument för det än att mina väljare hemma
              tycker att det är bra om det är en svensk som har platsen. Märkligt
              nog skulle de framföra samma synpunkt.
            </seg>
            <seg n="4a6a08be">
              Så ser europeisk politik ut, och jag har då talat om vad min
              utgångspunkt är. Jag tycker inte att gruppen ska vara så stor
              som möjligt, utan jag tycker att det är bra om det är en liten
              avgränsad grupp med ett tydligt mandat, så att vi inte gör den
              här gruppen större än vad den ska vara. Låt oss vara tydliga med
              det. Det var inte vi som ville ha fram det här. Vi vill inte ha
              ett ifrågasättande av EU:s utvidgning bakvägen. Men, vilket jag
              också redogjorde för inför EU-nämnden, jag tycker att det är viktigt
              att det finns en nordisk-baltisk närvaro. Det finns det. Bägge
              vice ordförandena kommer från denna krets. Det kommer också att
              vara bra för Sverige.
            </seg>
          </u>
          <note type="speaker" n="06192156">
            Anf. 73 LARS OHLY (v):
          </note>
          <u who="lars_ohly_b0c789" xml:id="i-18916400b245fe0d-0" n="c9062b42">
            <seg n="9fe624e7">
              Fru talman! För länge sedan, när Fredrik Reinfeldt fortfarande
              var en ung man, hade vi en folkomröstning i Sverige om det svenska
              EU-medlemskapet. Den sida som Fredrik Reinfeldt tillhörde påstod
              med bestämdhet att medlemskapet inte skulle påverka alliansfriheten.
              Det skulle inte påverka alkoholpolitiken eller folkhälsan. Det
              skulle inte påverka arbetsmarknaden eller kollektivavtalen. De
              ljög eller var dåligt informerade.
            </seg>
            <seg n="1ea170f5">
              Sedan dess har en mängd fördrag antagits. Det senaste, Lissabonfördraget
              som nu diskuteras, ger mer makt till Europeiska unionen, fler
              områden där beslut fattas med majoritetsbeslut i stället för med
              enhällighet, fler områden som EU skaffar sig kompetens över, minskad
              demokrati och nya hot mot folkhälsa, demokrati, kollektivavtal
              och alliansfrihet.
            </seg>
            <seg n="7a116fc1">
              Min fråga till statsministern är: Var går gränsen för när det
              är rimligt att låta det svenska folket ta ställning till EU:s
              utveckling?
            </seg>
            <seg n="06156c26">
              Vi hade ju en folkomröstning, men det EU som vi då gick med i
              är icke det EU som nu finns, och framför allt inte det EU som
              skapas med det nya fördraget. Då måste man någonstans ställa sig
              frågan om det demokratiska underskottet, ord som jag tror att
              till och med Fredrik Reinfeldt har tagit i sin mun, är ett problem
              eller inte. Är det ett problem måste man väl rimligtvis försöka
              övertyga människor om att den väg som EU beträder är den rätta
              och övertyga fler för att de också ska inse detta, inte vara rädd
              för att höra folket om deras uppfattning.
            </seg>
            <seg n="f0ba7f34">
              Återigen, Fredrik Reinfeldt: När kommer tidpunkten när det svenska
              folket myndigförklaras i EU-frågan och får ta ställning till det
              nya fördraget?
            </seg>
          </u>
          <note type="speaker" n="b968383f">
            Anf. 74 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-20" n="714b3c97">
            <seg n="397f8897">
              Fru talman! Svenska folket myndigförklaras varje val med möjlighet
              att ha synpunkter på politisk inriktning, också när det gäller
              utvecklingen i Europeiska unionen.
            </seg>
            <seg n="1a4a4e08">
              Jag vet inte om Lars Ohlys inlägg ska tolkas som att denna union
              för all framtid förutsattes stå still vid det tillfälle då just
              Sverige valde att ansluta sig. Jag är inte av den uppfattningen.
              Jag tycker att det är väldigt bra att vi nu är 27 medlemsländer
              och inte 15. Det kanske Lars Ohly beklagar. Men det faktum att
              EU växer, är så populärt och har så många som vill komma med gör
              att det sätts tryck på att få ett EU som fungerar i en mycket
              större medlemskapskrets.
            </seg>
            <seg n="be96323b">
              Utgångspunkten var ett bättre beslutsfattande, minskande av det
              demokratiska underskottet, ökad makt för riksdagar i Europa att
              kunna reagera, ökad medborgerlig makt att kunna reagera genom
              att en miljon kan skriva under upprop för att ta initiativ inom
              EU-systemet. Det är förstärkta demokratiska inslag i detta fördrag
              jämfört med det Nicefördrag som vi nu lever med. Det möjliggör
              utvidgningen till ännu fler länder, och det gör att EU kan nå
              bättre resultat på de områden där vi vill se ett starkt EU, åtminstone
              dem av oss som vill se ett EU. Vi tycker att detta EU ska fungera
              när det gäller brottsbekämpning och när det gäller att se till
              att den gränsöverskridande handeln ska kunna fungera.
            </seg>
            <seg n="d5670287">
              Lars Ohlys vägval, de slutna nationalstaterna, tyckte vi försvann
              med 1900-talet. Och tack och lov för det, för det var ingen bra
              lösning. Det var inte bra för Europas folk. Det var inte ett bra
              sätt att bygga samförstånd i vår del av världen. Det är synd att
              Lars Ohly blev kvar i 1900-talet medan vi andra rörde oss in i
              den nya tiden.
            </seg>
          </u>
          <note type="speaker" n="825c0772">
            Anf. 75 LARS OHLY (v):
          </note>
          <u who="lars_ohly_b0c789" xml:id="i-18916400b245fe0d-1" n="c9062b42">
            <seg n="35513311">
              Fru talman! Det jag beklagar är att svenska folket inte tillfrågas
              om vilken riktning Europeiska unionen ska ta i framtiden. Fredrik
              Reinfeldt förvägrar det svenska folket deras möjlighet att uttrycka
              sig i frågan.
            </seg>
            <seg n="b0958920">
              Öppenhet är inte precis det som kännetecknar Europeiska unionen.
              Det är väl det sämsta argumentet för ett system där kommissionen
              i hemlighet är de som driver på för förändringar som till och
              med hotar den modell som vi har byggt upp på svensk arbetsmarknad.
            </seg>
            <seg n="b4bf18d4">
              Ni pratar om ett demokratiskt underskott, men egentligen medverkar
              ni till att förstärka det. Ni har, med Groucho Marx ord, folket
              bakom er långt bakom er.
            </seg>
            <seg n="aa848ac5">
              Det kanske är dags nu att fråga detta folk om vilken inriktning
              de vill att unionen ska ta, att ställa frågan om Lissabonfördraget
              under en folkomröstning. Men du litar inte på dina egna argument,
              Fredrik Reinfeldt. Du är rädd för att svenska folket skulle rösta
              fel, precis som de enligt din mening gjorde i EMU-folkomröstningen.
              Du vågar inte tro att du kan övertyga en majoritet. Därför förvägrar
              du folket möjligheten att säga sitt. Det är skamligt!
            </seg>
          </u>
          <note type="speaker" n="2f81ff58">
            Anf. 76 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-21" n="714b3c97">
            <seg n="39647539">
              Fru talman! Jag får först lov att gratulera Lars Ohly till att
              han citerar en roligare Marx än den han brukar basera sina ställningstaganden
              på.
            </seg>
            <seg n="37685d8f">
              Alla länder utom Irland gör bedömningen att det här är den typ
              av tilläggsfördrag som EU vid flera tillfällen har antagit. Det
              för inte över makt och åtaganden på ett sätt som skulle öppna
              för behov av folkomröstningar, utan det kan väl rymmas inom ramen
              för den representativa demokratin som ju indirekt, om Lars Ohly
              tar i för mycket, blir det som Lars Ohly också ifrågasätter som
              om vi inte i någon del skulle vara kompetenta att bära vårt förtroende
              som representanter för svenska folket att göra den här typen av
              avvägningar.
            </seg>
            <seg n="293b03d3">
              Det här är den syn man har över snart sagt hela Europa. Varför?
              Ja, mycket därför att det inte är frågor av sådan omfattning att
              de skulle behöva en folkomröstning, mycket därför att det handlar
              om flera frågor samtidigt. Och när det gäller frågor av den karaktären
              ställer man ofta en fråga och får svar på något annat, det vill
              säga att det inte blir några bra folkomröstningskampanjer. Det
              blir inte en diskussion om vad det här fördraget handlar om. Det
              blir det som Lars Ohly vill ha, nämligen den vanliga diskussionen
              om det är dags att lämna och lägga ned EU.
            </seg>
            <seg n="92d29895">
              Vi ska väl ta den diskussionen i något sammanhang, inför allmänna
              val, självklart, och i varje riksdagsdebatt där Lars Ohly bjuder
              in till detta. Men det blir fel diskussion i förhållande till
              det som det nu faktiskt handlar om. Och det handlar just om detta
              att förstärka sättet att arbeta, att förstärka öppenhet och demokratigenomslag
              i EU och se till att EU står starkt där det ska vara starkt. Det
              välkomnar vi som tycker att vi behöver Europeiska unionen i en
              tid när många av de problem som vi ser för människor i deras vardag
              är gränsöverskridande.
            </seg>
          </u>
          <note type="speaker" n="751aa7f3">
            Anf. 77 GUSTAV BLIX (m):
          </note>
          <u who="gustav_blix_fd11c4" xml:id="i-cc157fa1a6dd85b8-0" n="54e6f751">
            <seg n="9023aae0">
              Fru talman! Tack, statsministern, för återrapporten!
            </seg>
            <seg n="13c9da7a">
              Jag vill inledningsvis gratulera till framgångarna vad det gäller
              både reflexionsgruppens sammansättning och att uppdraget för denna
              reflexionsgrupp har begränsats men också förtydligats. Det tycker
              jag är bra. Det är också bra att Sverige står upp för utvidgningen
              och att vi ska fortsätta att erbjuda ett Europaperspektiv för
              länderna i vårt närområde.
            </seg>
            <seg n="77ca99cc">
              Med detta vill jag ställa en öppen fråga till statsministern
              om hur han bedömer stämningsläget inför en utvidgning inom Europa.
              Hur har diskussionerna gått vad gäller att erbjuda medlemskap
              inte bara för länderna på västra Balkan eller Turkiet utan också
              för länderna där bortom, Ukraina och Georgien?
            </seg>
          </u>
          <note type="speaker" n="949e645c">
            Anf. 78 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-22" n="714b3c97">
            <seg n="ef4920fd">
              Fru talman! Jag har mycket öppenhjärtigt inför EU-nämnden beskrivit
              att det inte finns en uppfattning om detta Europa. Det finns de
              som tycker att det räcker nu. Någon skulle lägga till att det
              redan är för många. Men sedan finns vi andra som säger: Nej, det
              borde rimligen vara så att om fler vill vara med och om det faktum
              att deras väg till att vara med går över att vi säkerställer att
              vi får välfungerande marknadsekonomier, rättsstater, respekt för
              mänskliga rättigheter och en säkrare demokratisk utveckling i
              delar av Europa där det faktiskt inte varit givet, då bygger vi
              en gemensam trygg framtid i vår del av världen. Det är faktiskt
              ett sätt att grundlägga att våra barn och barnbarn efter oss ska
              få leva i det Europa som generationer före oss aldrig fick se.
              Det är det som är målsättningen med att fortsätta utvidga.
            </seg>
            <seg n="7a43a1e8">
              De bevakar varje kommatecken i vad vi säger runt om i de europeiska
              länderna. De tackar Sverige för detta engagemang och för hur vi
              står upp när andra säger att nu räcker det eller nu bör det nog
              inte få bli fler.
            </seg>
            <seg n="5005053d">
              Vilket vägval vi gör är en av vår generations viktigaste frågor.
              Är det någonting som också är viktigt för Balkan och för de delar
              av Europa som Gustav Blix nämner? Ja, det hävdar vi, och det kommer
              vi att fortsätta att hävda. Jag kommer att återkomma till riksdagen
              och till EU-nämnden och säga att det är en diskussion som vi kommer
              att ha inför snart sagt varje möte. Vi tycker inte likadant, men
              det förblir så att de som vill se ett utvidgat Europa trots allt
              är i majoritet.
            </seg>
          </u>
          <note type="speaker" n="e3537ffe">
            Anf. 79 GUSTAV BLIX (m):
          </note>
          <u who="gustav_blix_fd11c4" xml:id="i-cc157fa1a6dd85b8-1" n="54e6f751">
            <seg n="db890f57">
              Fru talman! Tack för svaret, statsministern! Det finns de i Europa
              som brukar mena att just utvidgningen och integrationen står i
              motsats till varandra och att det faktum att Europa växer och
              öppnas för fler är ett hinder för vår möjlighet att samarbeta
              närmare och komma närmare varandra.
            </seg>
            <seg n="da633567">
              Jag menar att det är precis tvärtom. Det finns inget sådant.
              Utvidgningen är tvärtom en viktig motor också för att vi ska förstärka
              och förbättra det interna samarbetet i Europa.
            </seg>
            <seg n="e20911b3">
              Det här bådeoch-resonemanget för mig då över till en av de kanske
              viktigaste integrationsfrågorna vi har nu, nämligen Lissabonprocessen.
              Hur ska vi i Europa kunna bygga världens mest dynamiska och konkurrenskraftiga
              ekonomi?
            </seg>
            <seg n="7c3852ac">
              Jag ställde en fråga till statsministern om detta när vi hade
              sammanträde i EU-nämnden. Jag frågade vad han hade för förhoppningar
              inför toppmötet om vad som kan komma för att förstärka Lissabonprocessen
              och uppnå det här målet som tyvärr känns ganska avlägset. Jag
              skulle vilja veta vad statsministern har för intryck av mötet.
              Hur går utvecklingen för att stärka konkurrenskraften i Europa
              genom Lissabonprocessen?
            </seg>
          </u>
          <note type="speaker" n="d8138f86">
            Anf. 80 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-23" n="714b3c97">
            <seg n="06c9854b">
              Fru talman! Ett alltmer utvidgat EU och därmed en alltmer förstärkt
              inre marknad med ökad fri rörlighet över vår kontinent är ett
              vad de verkningsfulla sätt att just bygga konkurrenskraft som
              vi använder. Mitt intryck är att Europa, efter att ha avvaktat
              inför denna Lissabonstrategi i några år, har fått upp takten.
              Det syns att det i en lång rad europeiska länder nu bedrivs en
              mycket tydlig politik inriktad på att fler ska få arbete och på
              att konkurrenskraften ska förstärkas. Det syns också på att Europa
              på många sätt har kommit tillbaka. Det var ju syftet. Det handlade
              om att säkerställa att vi får en fri rörlighet och en bättre fungerande
              inre marknad men också om att de respektive medlemsländerna gör
              sin hemläxa, sköter sina offentliga finanser, sköter sina åtaganden
              inom EU-systemet och också för en allmän, konkurrensfrämjande
              och arbetsutbudsstimulerande politik, såsom Sverige. Det är mitt
              intryck att det görs i större utsträckning runt om i Europa i
              dag.
            </seg>
          </u>
          <note type="speaker" n="8f65b07a">
            Anf. 81 STAFFAN DANIELSSON (c):
          </note>
          <u who="staffan_danielsson_d9e83c" xml:id="i-9181c28b010cbd91-0" n="adcb5a0e">
            <seg n="014b435e">
              Fru talman! Det är utmärkt att en av slutsatserna från Europeiska
              rådets möte är att EU ska ta fram en miljöstrategi för Östersjön
              som ska landa inför det svenska ordförandeskapet. Jag tycker att
              det är bra jobbat, Sverige, och bra jobbat, statsministern.
            </seg>
            <seg n="8ea0d686">
              Det är en fortsättning på det jobb som Finland gjorde under sitt
              ordförandeskap med att lyfta upp den nordiska dimensionen. Ju
              större EU blir, desto viktigare är det att vi alla känner att
              våra intressen tillgodoses på den spelplanen.
            </seg>
            <seg n="61ebf41c">
              Östersjön är ett svårt miljöbelastat innanhav som gränsar till
              åtta EU-länder och Ryssland. Det känner vi väl till. De fossila
              energitransporterna, framför allt av olja, har flerdubblats under
              kort tid med väldiga mängder oljetankrar. Det fortsätter att öka,
              och det kan tyvärr vara en tidsfråga innan en förödande olycka
              inträffar.
            </seg>
            <seg n="390577a0">
              Jag hoppas att den här miljöstrategin kan ge utrymme för Försvarsberedningens
              nyligen framlagda förslag om att övervakning och tillsyn av sjötransporter
              och eventuella gasledningar kan ske i ett nära och utvidgat samarbete
              mellan Östersjöländerna.
            </seg>
            <seg n="87a6dd27">
              Jag undrar om statsministern har fått några reaktioner på det
              mycket anmärkningsvärda kravet från den samlade svenska oppositionen
              att Sverige vid prövningen av den planerade gasledningen på internationellt
              vatten inte ska tillämpa internationell rätt enligt den havsrättskonvention
              som vi har undertecknat och är bundna av utan i stället tydligen
              bara säga blankt nej mitt under pågående miljöprövning. Har detta
              föranlett några reaktioner i statsministerns kontakter på det
              internationella planet?
            </seg>
            <seg n="74071f67">
              Jag är bekymrad över hur Sveriges mellanstatliga relationer och
              internationella anseende skulle påverkas vid ett sådant åsidosättande
              av ingångna överenskommelser. Jag utgår ifrån att Sverige inte
              kommer att agera så. Att en eventuell gasledning måste klara stränga
              miljökrav råder det enighet om.
            </seg>
          </u>
          <note type="speaker" n="9cd0a9b9">
            Anf. 82 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-24" n="714b3c97">
            <seg n="9d20b940">
              Fru talman! Det är vår förhoppning att bland annat det som Staffan
              Danielsson nu nämner ska kunna rymmas inom ramen för denna Östersjöstrategi.
              Det är tack vare att detta nu kom med i Europeiska rådets slutsatser
              som vi kan få ett och ett halvt års tid att vara med och arbeta
              fram detta gentemot kommissionen för att sedan kunna föra in det
              fullt ut i EU-systemet under hösten 2009. Det handlar om precis
              den typen av diskussioner.
            </seg>
            <seg n="2a3998d5">
              Nu är Östersjön nära nog ett EU:s innanhav. Åtta av nio Östersjöstater
              är medlemmar i EU. Då är det viktigt att också förhålla sig till
              denna region när det gäller tillväxt, rörlighet, forskningsinsatser
              men också naturligtvis miljöinsatser.
            </seg>
            <seg n="c193618c">
              Sedan kan man säkert föra en diskussion om hur den övervakningen
              exakt ska gå till. Jag har följt den både på plats på Gotland
              och i Tallinn och kan konstatera att det är, som Staffan Danielsson
              mycket riktigt påpekar, en snabbt växande transport av fossila
              bränslen ovan havet. Vi pratar väldigt mycket om det som sker
              under havet, men detta pågår över havet. Det finns stor oro både
              för incidenter och för rena krockar, men också för det faktum
              att allt för många än i denna dag skickar ut olja i Östersjön
              trots att det finns möjligheter att ta hand om den på annat sätt.
              Vad är logiken bakom det? Hur fångar vi det i övervakning och
              kontroll? Hur stimulerar vi att man gör mer rätt? Det finns mycket
              kvar att göra.
            </seg>
            <seg n="8ed1e6d9">
              När det gäller gasledningen återkommer jag till att vi vill förhålla
              oss till den frågan med stor seriositet när förslaget väl kommer.
              Det har ännu inte kommit. I den svenska debatten låter det som
              om vi snart är klara att fälla dom och vara färdiga med detta.
              Vi har inte ens påbörjat arbetet. Jag tycker att vi åtminstone
              ska begära att först få förslaget på vårt bord. Sedan ska vi förhålla
              oss till detta med den seriositet som präglar Sverige när vi går
              igenom saker. Utifrån lagstiftning och internationella konventioner
              och utifrån miljöhänsyn ska vi sedan komma fram till vad vår slutsats
              blir.
            </seg>
          </u>
          <note type="speaker" n="af9611ad">
            Anf. 83 CHRISTER WINBÄCK (fp):
          </note>
          <u who="christer_winback_491450" xml:id="i-7187c53ebc8d8361-0" n="44b950a3">
            <seg n="a2c4931c">
              Fru talman! Tack, statsministern! En av de saker som redovisades,
              som det har frågats om tidigare och som jag ställde en fråga om
              i EU-nämnden i förra veckan handlar om Kosovos status. Vi vet
              att den trojka som arbetat med frågan inte kom till en god lösning.
              Det var framför allt Ryssland som ställde sig vid sidan om önskemålet
              från de andra förhandlarna.
            </seg>
            <seg n="9a7bdfec">
              Min fråga är: Hur kommer EU:s framtida relationer med Ryssland
              kortsiktigt att påverkas av det faktum att Ryssland ställde sig
              vid sidan om? Hur jobbar vi för att få Balkan som helhet med på
              tåget när det gäller EU:s framtid? Det är viktigt för stabilitet,
              fred och frihet i den delen av ett oroligt Europa.
            </seg>
          </u>
          <note type="speaker" n="07a4acc2">
            Anf. 84 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-25" n="714b3c97">
            <seg n="2493aa5b">
              Fru talman! Låt mig först säga att den som lyssnar in och följer
              utvecklingen i Kosovo och hela Balkan får en växande respekt för
              att inte försöka framställa detta som enkelt. Det är förvisso
              så att denna trojka inte nådde någon slutsats, men det är också
              viktigt att påpeka att det behövs betydande ansträngningar för
              att hålla ihop Europeiska unionen så att Europeiska unionen har
              ett samfällt agerande.
            </seg>
            <seg n="04fc9fb2">
              Den samlade meningen på plats i Bryssel var att detta bäst görs
              genom att också respektera det faktum att vi har ett inkommande
              presidentval i Serbien. Det bör rimligen vara först därefter som
              man försöker samla sig till någon form av ställningstagande. Vad
              det än blir kan vi vara tydliga med att Kosovos väg mot självständighet,
              såsom vi uppfattar en självständig stat, kommer att vara lång.
              Detta bör ske gradvis, och det bör ske med övervakning och stor
              närvaro. Det bör också ske med respekt för att det också har en
              regional påverkan. En regional balans är inte minst viktig när
              det gäller Serbien. Det faktum, för att gå tillbaka till en tidigare
              fråga, att man har ett tydligt europeiskt perspektiv i sitt tänkande
              också i Serbien kommer att vara ytterst viktigt. Sedan kommer
              naturligtvis kontakterna gentemot Ryssland också att vara viktiga.
            </seg>
            <seg n="b16fbcf9">
              Men det var inte det som först och främst diskuterades nu, utan
              nu handlade det väldigt mycket om en samsyn i Europeiska unionen
              och ett försök att ta detta stegvis och klokt ungefär utifrån
              de punkter jag nu nämnde.
            </seg>
          </u>
          <note type="speaker" n="6ccb9f4e">
            Anf. 85 CHRISTER WINBÄCK (fp):
          </note>
          <u who="christer_winback_491450" xml:id="i-7187c53ebc8d8361-1" n="44b950a3">
            <seg n="731e57eb">
              Fru talman! Tack för svaret! Europeiska unionen bör ju gå i takt
              när det gäller olika externa relationer, hur man ska få in nya
              kandidatländer och hur man ska påverka fred och frihet i närområdet.
              Jag känner att jag har fått ett bra svar av statsministern. Det
              är viktigt att komma ihåg att Balkan har varit ett oroligt hörn
              under lång tid. Det är viktigt att detta sker med takt och finess.
            </seg>
            <seg n="0dc4bd8e">
              Men jag tror också att det är viktigt att vi från svensk sida
              agerar så att EU inte stannar upp i den här frågan utan att vi
              får en god framförhållning när det gäller hur vi ska jobba mot
              resten av Balkan när väl de regionala sakerna, som presidentskap
              i Serbien med mera, är avklarade och så att vi känner att vi står
              på oss och försöker göra vårt bästa i den delen av världen.
            </seg>
          </u>
          <note type="speaker" n="8f938783">
            Anf. 86 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-26" n="714b3c97">
            <seg n="f3e1e850">
              Fru talman! Den svenska närvaron är betydande. Vi är på plats
              i Kosovo. Jag behöver inte påminna denna riksdag om att också
              i regeringen förekommande statsråd har varit mycket inbegripna
              i att försöka komma till en lösning i denna fråga.
            </seg>
            <seg n="a69ed52b">
              Det som också diskuterades på Europeiska rådet var att sända
              en tydlig signal om att möjligen till och med få ökad närvaro,
              därför att alla ser framför sig en möjlig orolig tid och en orolig
              process.
            </seg>
            <seg n="b17e054b">
              Återigen vill jag säga att även om det skulle komma till att
              man börjar utropa självständighet ensidigt är det väldigt viktigt
              att EU agerar samfällt och att man också inser att vägen till
              självständighet även om det är slutmålet och de flesta är överens
              om det kan vara lång och så att säga måste ses i ett sammanhang
              där man också ser den regionala kopplingen till andra länder.
            </seg>
          </u>
          <note type="speaker" n="0fbd4028">
            Anf. 87 SVEN GUNNAR PERSSON (kd):
          </note>
          <u who="unknown" xml:id="i-a6af1fc82ab6a645-0" n="c8e48313">
            <seg n="e2d6a6a5">
              Fru talman! I slutsatserna från Europeiska rådets möte finns
              rubriken Ekonomiska och sociala frågor samt miljöfrågor. Ambitionen
              är att de här tre ska vara likvärdiga aspekter av hållbar utveckling.
              Jag är väldigt stolt över den svenska insatsen när det gäller
              arbetet med miljöfrågorna, inte minst klimatfrågan inom EU och
              att EU har tagit en så tydlig ledarroll i den frågan i arbetet
              mot klimatförändringarna, vilket ju blev särskilt tydligt under
              mötet på Bali som jag hade förmånen att få följa på plats.
            </seg>
            <seg n="5e5d691e">
              Samtidigt som det här sker, den här aktiviteten, den här kraften
              och framkantspositionen, vet vi ju att två tredjedelar av ekosystemen
              är överutnyttjade och stressade. Den biologiska mångfalden utarmas,
              och många havsmiljöer är direkt hotade.
            </seg>
            <seg n="2152e5a8">
              Jag vill fråga statsministern om det inte kan vara dags att i
              EU-kretsen ta upp en diskussion om att vikta om lite i den här
              treenigheten så att frågorna om de grundläggande förutsättningarna
              för liv på jorden får en lite starkare position än de två övriga.
              Finns det en öppning för en sådan diskussion i EU-kretsen? Vad
              är statsministerns bedömning?
            </seg>
          </u>
          <note type="speaker" n="3e04a88e">
            Anf. 88 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-27" n="714b3c97">
            <seg n="041af043">
              Fru talman! Som väl känt är kom jag på plats i Europeiska rådet
              hösten 2006, efter det svenska valet. Jag kan vittna inifrån om
              den enorma närvaro av klimat- och miljörelaterade resonemang och
              aspekter som finns inne i Europeiska rådet. Det är nu mycket levande
              att det hänger ihop, att det handlar om, precis som vi ofta påpekar
              här i Sverige, en förmåga att förena ekonomisk tillväxt, inte
              minst för att säkra välfärd och bra levnadsförhållanden, med miljöriktig
              och klimatriktig politik.
            </seg>
            <seg n="8d1ba09b">
              Samtidigt som man växer i sin ekonomi ska man minska sin negativa
              miljöpåverkan. Vi har satt ett exempel på att det går och att
              det också kopplar till hållbarhetsresonemang av olika slag, som
              en del av den hållbarhetsstrategi som EU ska se över och som vi
              räknar med att göra under vårt ordförandeskap. Jag tror att jag
              har täckning för att hävda att det på ett mycket levande sätt
              är närvarande att det är flera aspekter som måste tas om hand
              samtidigt inom dagens EU-system.
            </seg>
          </u>
          <note type="speaker" n="e57e1f15">
            Anf. 89 SVEN GUNNAR PERSSON (kd):
          </note>
          <u who="unknown" xml:id="i-a6af1fc82ab6a645-1" n="c8e48313">
            <seg n="870bbb50">
              Fru talman! Tack för det svaret! Jag har stor respekt för statsministerns
              engagemang och den utveckling som sker i Europa i de här frågorna.
              Samtidigt är det just det som framkom i slutet av statsministerns
              svar, att det är flera aspekter som ska hanteras samtidigt, som
              jag lite grann skulle vilja att man tänker nytt inför.
            </seg>
            <seg n="820da354">
              Ett levande exempel är de årliga fiskeförhandlingarna där de
              ekologiska aspekterna på hållbar utveckling får stå tillbaka.
              Även om vår jordbruksminister lyckas få det åt rätt håll får det
              stå tillbaka i förhållande till ekonomiska och sociala aspekter
              till exempel.
            </seg>
            <seg n="759c434a">
              Jag skulle också kunna nämna vissa kemikalier som på grund av
              marknadens tryck och krav godkänns när man kanske skulle ha tagit
              mer ekologiska hänsyn.
            </seg>
            <seg n="fbbfda42">
              Är det inte dags att den ekologiska aspekten av hållbar utveckling
              är den som kommer först i det här triumviratet?
            </seg>
          </u>
          <note type="speaker" n="38be7efd">
            Anf. 90 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-28" n="714b3c97">
            <seg n="fb985c04">
              Fru talman! Det är väl för att säga det uppenbara så att vi har
              överutnyttjat våra resurser, och vi har gjort det på ett sätt
              som inte har varit bra för miljö, för hav, för människor och för
              djur under de gångna hundra åren. På senare år har vi haft en
              växande insikt om att det är på det viset, och vi har förstått
              att använda vårt kunnande, våra styrmedel, såväl när det gäller
              ekonomi som teknik, till att nu försöka ta igen en del av det
              som har gått förlorat.
            </seg>
            <seg n="51fad8a2">
              På sina håll kan man konstatera att det inte är med någon större
              hastighet, till och med kanske i fel riktning. Vi kan också vara
              ärliga och säga att vi fortsatt ser en ökad användning av fossila
              bränslen även i Europa.
            </seg>
            <seg n="a2630bf8">
              Men det är också sant att säga att styrmedlen fungerar allt bättre,
              att mycket av det nya växlas in och att det här tänkandet får
              allt större utrymme.
            </seg>
            <seg n="4a118629">
              Sedan finns det en och annan som alltid vill fuska. Jag har själv
              pratat med dem som övervakar bland annat torskbeståndet i Östersjön.
              Om det bara var så att alla respekterade de regler som finns skulle
              vi komma en bra bit på väg. Men det finns alltid någon som vill
              fuska, som tror att om jag får lite mer till mig så kanske det
              är bra för mig även om det är dåligt för andra. Vi måste helt
              enkelt också ha bättre kontroll när människan träder över gränserna.
            </seg>
          </u>
          <note type="speaker" n="5c02f76c">
            Anf. 91 ULF HOLM (mp):
          </note>
          <u who="ulf_holm_74ae2f" xml:id="i-da71be1fc15b596a-0" n="bb5ccdd7">
            <seg n="6135c01b">
              Fru talman! Statsministern verkar allvarsam i dag. Det är inga
              glädjeskutt. Jag kan förstå det. Det är inte så roligt alla gånger.
              Vi fick Vaxholmsdomen i dag. Ett och ett halvt år efter att Moderaterna
              äntligen börjat acceptera den svenska modellen kommer EU-domstolens
              beslut.
            </seg>
            <seg n="f8653a3e">
              EU får mer och mer att bestämma över. Knappt hade ni skrivit
              under Lissabonfördraget, som kommer att innebära mindre makt till
              de enskilda länderna, förrän ni susade vidare till Bryssel för
              att underteckna en ny överenskommelse om en ny grupp, nu kallad
              reflexionsgruppen. Det är en reflexionsgrupp som statsministern
              säger ska få ett avgränsat och begränsat mandat. Låt mig läsa
              från ordförandeskapets utkast till slutsatser:
            </seg>
            <seg n="36055f9a">
              Det ska vara en modernisering av den ekonomiska framgången och
              socialt ansvar, förstärkning av EU:s konkurrenskraft, rättsstatsprincipen,
              hållbar utveckling, global solidaritet, migration, energi, klimat,
              global säkerhet, internationell brottslighet och terrorism.
            </seg>
            <seg n="08d35207">
              Det är inga små frågor. Det är inga oväsentliga frågor, men de
              är ganska stora. Detta ska man börja reflektera över några år
              framöver.
            </seg>
            <seg n="faf5c270">
              Samtidigt står det i slutsatsen därefter, nr 10, att den här
              reflexionsgruppen inte får ta upp unionens kommande budgetram.
              Här kommer märkligheten. Vill man förändra politiken brukar det
              vara fråga om ekonomiska aspekter. Vi har tidigare haft en debatt
              om EU-budgetens klimatpåverkan. Ska man ta klimatfrågan på allvar
              måste man också kunna diskutera budgetens inriktning. Är det inte
              en motsättning i den här reflexionsgruppen? Har inte reflexionsgruppen
              fått alldeles för mycket att säga till om?
            </seg>
          </u>
          <note type="speaker" n="5a53ca5e">
            Anf. 92 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-29" n="714b3c97">
            <seg n="bbf4ada8">
              Fru talman! Jag är inte alldeles säker på att riksdagen skulle
              bli så väldigt mycket mer imponerad om jag stod och glatt studsade
              i talarstolen för att försöka ge sken av glädje eller vad det
              kan tänkas vara. Jag tror att man ska försöka förhålla sig till
              detta ganska seriöst. Det är många gånger svår materia. Men det
              är trots allt så att inriktningen på många av de beslut som fattades
              möter väldigt många av de svenska ståndpunkter som vi har stått
              upp för länge. På det sättet var detta ett av de enklare toppmötena,
              där vi kunde notera betydande svenska framgångar. Det får jag
              erkänna att jag känner glädje inför. Jag ska försöka uttrycka
              det på olika sätt.
            </seg>
            <seg n="712a01ee">
              När det gäller det eventuella problem som Ulf Holm beskriver
              bevisar det precis det jag sade, det vill säga att det här är
              en avgränsad reflexionsgrupp som ska ge ett kvalificerat underlag
              för att på sikt göra vissa bedömningar av politiska utvecklingsfrågor.
              Flera av dem nämns.
            </seg>
            <seg n="b0aee4a7">
              Men de ska inte ägna sig åt att budgetsätta i maktbalanshänseende
              eller att institutionsmässigt gå igenom vad det får för påverkan.
              Det var precis det vi ville säga nej till av just det skälet att
              vi tycker att vi har andra forum, större öppenhet och andra sätt
              att bestämma inriktningen på Europeiska unionen än att det avgränsas
              till i det här fallet en krets på nio personer.
            </seg>
            <seg n="2b39d48b">
              Förhoppningsvis blir det ett kvalificerat diskussionsunderlag
              men inte ett sätt att försöka bestämma åt oss vad Europas utveckling
              ska bli.
            </seg>
          </u>
          <note type="speaker" n="e1ee99e8">
            Anf. 93 ULF HOLM (mp):
          </note>
          <u who="ulf_holm_74ae2f" xml:id="i-da71be1fc15b596a-1" n="bb5ccdd7">
            <seg n="f81f788b">
              Fru talman! Det är sant att EU inte är stillastående. Det förändras
              hela tiden, och därför återkommer vi till frågan: När ska folket
              få säga sitt om detta, om de tycker att det är en bra utveckling
              eller inte? Det finns sådant i EU som är bra, till exempel att
              EU nu är världsledande i klimatfrågorna. Det är bra, men det finns
              också sådant i EU som är dåligt. Någon gång måste folk få säga
              om de tycker att den utvecklingen är bra eller inte.
            </seg>
            <seg n="4be18f81">
              Det är ingen hemlighet att vi från Miljöpartiets sida ville ha
              en folkomröstning om Lissabonfördraget. Hur ska vi nu bemöta reflexionsgruppens
              arbete? Vilken makt och vilka befogenheter kommer denna reflexionsgrupp
              att ha? Det skulle vara bra med en svensk ledamot som var involverad
              i det arbetet, men det är, som sagt, inget absolut krav. Jag kan
              samtidigt hålla med om att det bör vara en så liten grupp som
              möjligt.
            </seg>
            <seg n="998648b3">
              Det finns en hel del ganska intressanta slutsatser. Nu hinner
              jag naturligtvis inte ta upp dem alla, men ett exempel är att
              man ska ha avskräckande påföljder i samband med bekämpningen av
              olaga invandring. Jag tycker att det är ett för starkt språkbruk
              för att komma från ordförandeskapet. Jag vill att statsministern
              arbetar med denna fråga så att man inte agerar på det sättet.
            </seg>
          </u>
          <note type="speaker" n="7a16cfc2">
            Anf. 94 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-30" n="714b3c97">
            <seg n="5eb3d259">
              Fru talman! När ska folket få säga sitt? Vi hade folkomröstning
              1994, och det är möjligt att jag missar något år men efter det
              har vi haft val antingen till Europaparlamentet eller riksdagen
              1995, 1998, 1999, 2002, 2004 och 2006. Vi ska ha val i juni 2009
              och i september 2010. Vid dessa tillfällen frågar vi svenska folket
              om stöd för de inriktningar som presenteras av olika politiska
              partier. Svenska folket har därefter att besluta.
            </seg>
            <seg n="162b5766">
              Jag förstår inte det ständiga försöket att misstänkliggöra att
              svenska folket inte via sina representanter får sin mening uttryckt.
              Jag tycker att den representativa demokratin är ett mycket klokt
              sätt att bära förtroendet. Det råkar också vara det sätt som världens
              demokratier valt. Det är därför inte så märkligt att man kommit
              att landa på just den slutsatsen.
            </seg>
            <seg n="853caf87">
              Sedan vill jag hävda att vi hållit tillbaka resonemang som bara
              skulle bygga på att ha olaglig invandring som ingång. Det kommer
              också fram i papperet om man ser till helheten. Där talas det
              mycket om den positiva grunden för legal invandring, och det är
              trots allt det som dominerar papperet. Det har vi medverkat till.
            </seg>
          </u>
          <note type="speaker" n="3613fe41">
            Anf. 95 BOSSE RINGHOLM (s):
          </note>
          <u who="bosse_ringholm_29e546" xml:id="i-c992a14c2c513a21-0" n="f4f26a8c">
            <seg n="68a261bb">
              Fru talman! När jag hör mina borgerliga riksdagskolleger ställa
              frågor på temat kan statsministern bekräfta att oppositionen är
              ansvarslös eller kan statsministern berätta om ytterligare stordåd
              som regeringen kommer att utföra för Sverige i EU vill jag ställa
              en helt annan fråga. Den handlar om Kosovo.
            </seg>
            <seg n="da367302">
              Statsministern nämnde i sin inledning att Kosovo diskuterades
              under toppmötet. Vad jag kan se i medierna presenterade den svenske
              utrikesministern Carl Bildt på toppmötet en europeisk strategi
              för Kosovo. Såvitt jag vet har den europeiska strategin för Kosovo,
              som presenterades av den svenska regeringen i Bryssel, inte förankrats
              i riksdagens EU-nämnd, vilket är brukligt. Det är ett regelbrott.
              Det är möjligt att det handlar om ett misstag eftersom Carl Bildt
              ju inte så ofta är hemma i Sverige. Han är ofta ute och reser
              och har kanske inte tillfälle att besöka EU-nämnden och berätta
              om de planer han har för Kosovo. Icke desto mindre är det ett
              regelbrott att inte förankra Kosovostrategin i den svenska EU-nämnden.
            </seg>
            <seg n="3f06a5cc">
              Min fråga till Fredrik Reinfeldt är därför: Kände Fredrik Reinfeldt
              till den EU-strategi som Carl Bildt presenterade? Om Fredrik Reinfeldt
              kände till den, varför presenterade då inte regeringen, antingen
              statsministern eller utrikesministern, strategin för EU-nämnden
              så att den kunde förankras på hemmaplan innan den presenterades
              i Bryssel? Eller har utrikesministern en egen agenda, som regeringen
              inte riktigt är tillfreds med, eftersom han agerar på egen hand
              på dessa toppmöten? Alla vet att utrikesministern har stora ambitioner
              att kandidera till olika poster i EU. Detta kanske därför passade
              in i hans schema i det sammanhanget.
            </seg>
            <seg n="50eb1fde">
              Min grundfråga är alltså: Varför valde regeringen att mörka den
              strategi kring Kosovo som regeringen via utrikesministern uppenbarligen
              presenterade i Bryssel och som EU-nämnden inte fått ta del av?
            </seg>
          </u>
          <note type="speaker" n="7dfba53e">
            Anf. 96 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-31" n="714b3c97">
            <seg n="c1e139a3">
              Fru talman! Den som kan mycket bidrar också med mycket. Det är
              min erfarenhet. Djupa kunskaper gör inte ont. Det må irritera
              en och annan, men utrikesminister Carl Bildt har djupa kunskaper.
              Det kanske är en följd av att han reser och söker upp situationer
              runt om i världen, bland annat vad gäller förhållandena på Balkan.
            </seg>
            <seg n="91ec07c6">
              Frågan diskuterades, men det fattades inget beslut. Vi har inte
              fattat några beslut om Kosovo som skulle krävt den typen av förankring
              och därmed behövt tas upp i EU-nämnden. Däremot var detta den
              stora diskussionsfrågan vid Gaercmötet, som hölls före Europeiska
              rådets möte i samma vecka. Då presenterades de tankegångar som
              Carl Bildt förde fram, men det var närmast i form av idéer och
              synpunkter utifrån hans stora kunnande. När detta eventuellt leder
              till någon sorts slutsatser och beslut, och Sverige har anledning
              att beskriva en svensk position förmodligen på andra sidan det
              serbiska presidentvalet är det rimligt att frågan förankras i
              EU-nämnden på det sätt som Bosse Ringholm beskrivit, antingen
              inför ett Gaercmöte eller inför ett möte med Europeiska rådet.
            </seg>
          </u>
          <note type="speaker" n="dd711c21">
            Anf. 97 BOSSE RINGHOLM (s):
          </note>
          <u who="bosse_ringholm_29e546" xml:id="i-c992a14c2c513a21-1" n="f4f26a8c">
            <seg n="de500685">
              Fru talman! Det är riktigt att det är bra med djupa kunskaper.
              Det bör även gälla kunskapen att EU-nämnden ska involveras i en
              så central idé, såsom den framställs, som en europeisk strategi
              för hur Kosovofrågan ska hanteras. Det är inte några lösa tankar
              och idéer utan en plan som presenteras. Då är det oförlåtligt
              att statsministern bekräftar att utrikesministern inte ens bemödat
              sig om att inför toppmötet presentera denna plan, denna strategi,
              för EU-nämnden. I stället kastas den fram direkt på bordet.
            </seg>
            <seg n="50cd3cf7">
              Jag tycker att det är ett regelrätt brott mot de arbetsregler
              som finns i Sveriges riksdag och i EU-nämnden. Man kan inte säga
              att man satt och spånade kring frågan om Kosovo och den svenska
              utrikesministerns idéer. De har ju presenterats som en strategi
              från den svenska regeringens och den svenska utrikesministerns
              sida.
            </seg>
            <seg n="159ce8dd">
              Jag kan inte dölja min misstanke att inte ens statsministern
              var särskilt väl informerad om utrikesministerns agerande och
              att han därför i efterhand måste försvaras på detta sätt.
            </seg>
          </u>
          <note type="speaker" n="a8869c3a">
            Anf. 98 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-32" n="714b3c97">
            <seg n="b2e2194a">
              Fru talman! Det förändrar inte det svar jag givit. Jag tycker
              att vi ska vara noggranna med att beskriva och söka stöd i riksdagen
              för beslut som ska fattas. I den händelse det ska föras den typen
              av diskussioner fanns en öppenhet, enligt vad som berättats för
              mig, före det Gaercmöte inför vilket det hölls ett särskilt EU-nämndssammanträde.
              Där nämndes detta.
            </seg>
            <seg n="927a9203">
              Det har, som sagt, inte fattats några beslut. Det har varit en
              öppen diskussion som förmodligen ungefär återspeglar hur utrikesministrarna
              hade behandlat frågan i början av veckan.
            </seg>
          </u>
          <note type="speaker" n="dac0f7bf">
            Anf. 99 MARIE WEIBULL KORNIAS (m):
          </note>
          <u who="marie_weibull_kornias_c91350" xml:id="i-96a8f59d3a84bb58-0" n="e32bbdf6">
            <seg n="351a4f50">
              Fru talman! Allt pekar nu på att Kosovo inom en snar framtid
              kommer att deklarera sin självständighet. Det är enligt de flesta
              bedömare en oundviklig utveckling. Därför är det av största vikt
              att på alla sätt uppmuntra Serbien att snarast möjligt gå från
              att vara ett potentiellt kandidatland till att uppnå kandidatstatus.
              Ett välmående Serbien, väl integrerat i den europeiska familjen
              där nationsgränser betyder allt mindre, är en förutsättning för
              att långsiktigt uppnå stabilitet på Balkan. I dag innehar endast
              Kroatien och Turkiet kandidatstatus.
            </seg>
            <seg n="f680452d">
              Min fråga till statsministern är om något konkret initiativ togs
              på Europeiska rådets möte för att påskynda Serbiens kandidatstatus.
            </seg>
          </u>
          <note type="speaker" n="454a3fe8">
            Anf. 100 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-33" n="714b3c97">
            <seg n="1311ed61">
              Fru talman! Det återkommande är att det talas om europeiska perspektiv
              för Balkan. Det är så långt man kan komma. Det rymmer precis dessa
              frågor, nämligen att de har en regional räckvidd, och kanske till
              och med mer än så, för den händelse Kosovo skulle förklara sin
              självständighet.
            </seg>
            <seg n="ad982279">
              Det är alltså utgångspunkten, men den intressanta frågan blir:
              Vem erkänner den? I ett sådant läge behövs därför ett samordnat
              agerande från Europeiska unionen. Man måste också betona att det
              under mycket lång tid kommer att handla om en internationell mission,
              en sorts exekutiv makt över Kosovoregionen som bara gradvis kommer
              att åtnjuta den typ av suveränitet som vi sammankopplar med andra
              självständiga stater. Så kommer det att vara under lång tid.
            </seg>
            <seg n="26d2485b">
              Som jag markerade i ett tidigare svar tror jag att det har stor
              bärighet på hur Serbien ser på ett europeiskt perspektiv. Vad
              Sverige tycker i frågan är tydligt. Vi vill se en fortsatt utvidgning.
              Vi vill se ett europeiskt perspektiv också för dessa länder. Det
              är en av de frågor vi ska återkomma till då det gäller vilken
              väg Europa kommer att ta. Vi återkommer redan i vår när många
              av dessa frågor kommer upp till mer avgörande lägen.
            </seg>
          </u>
          <note type="speaker" n="e6cc2644">
            Anf. 101 KERSTIN LUNDGREN (c):
          </note>
          <u who="kerstin_lundgren_736c5a" xml:id="i-346fea7072fb73ee-0" n="0ad58f26">
            <seg n="8c091839">
              Fru talman! Jag tackar statsministern för återrapporteringen.
              Jag vill också inledningsvis gratulera honom till att ha undertecknat
              ett nytt ramverk för EU. Nu får EU möjlighet att ägna sig åt innehållet
              och inte åt regelboken. Jag hoppas och förväntar mig nu att den
              diskussion som fördes vid Europeiska rådets möte också lade en
              god grund för detta. Det finns stora förväntningar på EU på ett
              antal områden: mindre krångel och ett smalare men vassare EU från
              vårt perspektiv, men särskilt tror jag att medborgarna förväntar
              sig att EU ska göra skillnad på miljöområdet och när det gäller
              en röst på den internationella arenan för fred, frihet och utveckling,
              mänskliga rättigheter och internationell rätt.
            </seg>
            <seg n="512245a5">
              Sverige har varit en föregångare på många av de här områdena.
              Vi hoppas att också EU ska kunna bli en föregångare när det gäller
              miljöområdet. Här ägde rådets möte rum samtidigt som Baliöverläggningarna.
              En del av det underlag som presenterades i riksdagen inför Europeiska
              rådet var lite öppet, beroende på vad som skulle komma ut av Balimötet.
            </seg>
            <seg n="116c78b3">
              Det är naturligtvis intressant att se hållbarhetsstrategin, som
              ska tas fram till 2009. Men fördes det någon diskussion som statsministern
              vill presentera som visar att EU är berett att ta steg snabbt
              för att komma vidare, till exempel på miljöskattområdet, för styrmedel
              och för hållbarhet här och nu i ett mer kraftfullt paket?
            </seg>
          </u>
          <note type="speaker" n="57348048">
            Anf. 102 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-34" n="714b3c97">
            <seg n="b28d94b2">
              Fru talman! Toppmötet var ganska kort. Undertecknandet skedde
              i Lissabon, och därefter var det en halv dags toppmöte i Bryssel.
              Därför fördes inte den typen av diskussioner. Det beror också
              på att den bördefördelning som alla medlemsländer väntar på ännu
              inte är presenterad. Det första bördefördelningsmålet är att nå
              20 procents andel förnybar energi. Det andra är att nå minskade
              växthusgasutsläpp. Också det är ett 20-procentsmål till 2020.
            </seg>
            <seg n="23544cab">
              Detta ska presenteras av kommissionen i januari. Därefter kommer
              mycket av diskussionerna, dels om huruvida bördefördelningen är
              riktig, dels om vilka styrmedel som måste användas av respektive
              medlemsländer för att de ska nå sina beskärda delar.
            </seg>
            <seg n="1a1fbb4d">
              Vi bör notera vilket bland annat allianspartiledarna gjorde i
              en artikel att det inte är så att det över hela Europa används
              samma styrmedel. Flera länder använder inte styrmedel. Det må
              vara hur det vill med att EU gemensamt agerar i världen på ett
              mycket bra sätt, men ett mindre antal av EU:s medlemsländer som
              går längst fram och tydligast använder styrmedel bär en tung börda
              på sina axlar.
            </seg>
            <seg n="d9d18455">
              Vi har en hel del av diskussionen kvar också inom Europeiska
              unionen när det gäller de frågor Kerstin Lundgren nämner. Detta
              kommer att komma upp naturligt under nästa år till dess hela bördefördelningen
              är avgjord, vilket vi också hoppas blir så tidigt som möjligt.
              EU ska sedan kunna stå enat i samtal med världen för att verkligen
              få på plats det som Baliprocessen inledde, nämligen internationella
              överenskommelser och bindande åtaganden för hela världen hösten
              2009 under det svenska ordförandeskapet.
            </seg>
          </u>
          <note type="speaker" n="88d8e504">
            Anf. 103 KERSTIN LUNDGREN (c):
          </note>
          <u who="kerstin_lundgren_736c5a" xml:id="i-346fea7072fb73ee-1" n="0ad58f26">
            <seg n="f4a16ab8">
              Fru talman! Jag tackar statsministern för svaret. Det är naturligtvis
              viktigt att det arbetet och den diskussionen förs framåt till
              resultat. Svenskarna, européerna och världen i övrigt förväntar
              sig att vi tar den rollen. I det sammanhanget är det naturligtvis
              viktigt att EU klarar att hålla ihop och visa det goda exemplets
              möjligheter.
            </seg>
            <seg n="8c11d261">
              Jag skulle också vilja knyta an till en diskussion som har förts
              tidigare. Det gäller reflexionsgruppen. Det har sagts att det
              vore bra med en svensk i reflexionsgruppen. Från min horisont,
              fru talman och statsministern, är det spännande att fundera på
              perspektivet 20202030. Hur ser EU ut då? Med den öppenhet som
              gruppen förhoppningsvis kan jobba med gentemot övriga EU kan man
              kanske i det sammanhanget fånga upp någon av de tänkta medlemsstaterna
              20202030 i stället för att jaga en svensk röst. Det handlar också
              om att kunna ta den internationella arenan gemensamt.
            </seg>
          </u>
          <note type="speaker" n="e12fc1c3">
            Anf. 104 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-35" n="714b3c97">
            <seg n="3c8bd276">
              Fru talman! Här var jag väldigt tydlig gentemot fransmännen,
              som tog detta initiativ. Vi kan inte få det att framstå som att
              vi till en reflexionsgrupp lägger avgörandet om klimatpolitikens
              utveckling med ett mandat som dessutom sträcker sig till 2010,
              när Europa och hela världen nu anstränger sig för att få ned detta
              redan 2009. Det är nu vi ska jobba. Det är nu vi ska få fram överenskommelsen
              i FN-regi. För detta får det inte heta att det har sidoställts
              i någon samtalsgrupp som EU har vid sidan av.
            </seg>
            <seg n="b53c24f3">
              Jag vill gärna säga att det heller inte är någon som tror det.
              Men det är väldigt tydligt att vi har den FN-ledda processen,
              som har sin tidtabell. De ansträngningar som ska följa måste komma
              mycket tidigare. Reflexionsgruppen får gärna fundera över vilken
              värld vi ska se framför oss om 1525 år. Men det kommer rimligen
              inte att handla lika mycket om det vi nu ska ägna oss åt: styrmedel,
              utsläppshandel, internationell samverkan och internationellt agerande.
            </seg>
          </u>
          <note type="speaker" n="13e90eef">
            Anf. 105 CARL B HAMILTON (fp):
          </note>
          <u who="unknown" xml:id="i-daacfb8516358b7b-0" n="c8e48313">
            <seg n="9cc8d197">
              Fru talman! Jag börjar med en reflexion. Om man ser mötet ur
              ett Östersjöperspektiv måste man säga att det har varit det mest
              framgångsrika mötet på mången god dag. Östersjöområdet fick två
              vice ordförande i en tillsatt grupp. Om man inte är väldigt inbiten
              svensk nationalist måste man säga att den specifika vikten av
              en lett och en finne kanske är större än vikten av en svensk som
              inte ens är vice ordförande. Det tycker jag är den första stora
              framgången.
            </seg>
            <seg n="c8c0f04f">
              Den andra stora framgången är Östersjöstrategin, som statsministern
              nämnde. Den ska primärt fokusera på miljö och den inre marknaden.
              Man kan också lägga till att den inre marknaden även innehåller
              euron. De flesta länder, faktiskt alla länder utom Ryssland och
              Sverige, kommer att ha euron om några år. Det är väl ett dåligt
              sällskap för Sverige i det sammanhanget. Slutsatsen är ganska
              klar. Statsministern får gärna vidareutveckla det.
            </seg>
            <seg n="bcb53347">
              Det som jag skulle vilja fråga om är det här: När man läser finansbilagorna
              i tidningarna i Sverige står det nästan ingenting om en sak som
              dominerar utländska finansiella tidningar och tidskrifter med
              tvåfyra spalter på förstasidan varje dag. Det är den finansiella
              oron, de tendenser till bankkris, åtstramning och mycket stora
              problem som centralbankerna har att försöka behärska. Jag skulle
              vilja veta om denna fråga diskuterades på mötet eller i korridorerna
              och i så fall vad statsministern har tagit med sig hem för reflexioner
              och information.
            </seg>
          </u>
          <note type="speaker" n="24916866">
            Anf. 106 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-36" n="714b3c97">
            <seg n="04060ae8">
              Fru talman! Det diskuterades inte, och det kan jag någonstans
              tycka är ganska bra av just det skälet att vi har andra institutioner
              det ingick i Carl B Hamiltons fråga som arbetar för att reversera
              och hålla marknader likvida för att på det sättet säkerställa
              finansiell stabilitet.
            </seg>
            <seg n="136842f6">
              Det finns naturligtvis också andra som har ansvar. Det handlar
              om makroekonomisk stabilitet. Den som har det torrast om fötterna
              får rimligen också minst problem när det är oro i världen, vilket
              vi möjligen bland annat ser här i Sverige.
            </seg>
            <seg n="646e1c46">
              Svaret är alltså att vi inte diskuterade det.
            </seg>
          </u>
          <note type="speaker" n="c8fce383">
            Anf. 107 CARL B HAMILTON (fp):
          </note>
          <u who="unknown" xml:id="i-daacfb8516358b7b-1" n="c8e48313">
            <seg n="f2eb8438">
              Fru talman! Det är verkligen glädjande att Sverige har undvikit
              den här situationen hittills. Det ser väl ut som att vi inte heller
              skulle dras in i den här internationella malströmmen på de finansiella
              marknaderna. Nu är det förvisso centralbankerna som försöker sänka
              räntorna, men det hjälper inte. Då pumpar man in likviditet och
              lån och försöker upprätthålla situationen.
            </seg>
            <seg n="bc31cd7b">
              Men också regeringar agerar, herr statsminister. Gordon Brown
              har kallat till ett möte med företrädare för Frankrike och Tyskland,
              såg jag i tidningen i dag. Det var intressant att frågan inte
              ansågs vara så stor att den diskuterades mellan statsministrarna.
              Annars brukar det vara så när ministrar träffas, men kanske mer
              finansministrar emellan. När andra människor frågar hur det står
              till med familjen frågar de varandra: Hur står det till på din
              finansmarknad? Det var bra att det inte var så här.
            </seg>
          </u>
          <note type="speaker" n="a4baec01">
            Anf. 108 INGVAR SVENSSON (kd):
          </note>
          <u who="ingvar_svensson_8d7de2" xml:id="i-40a57a5703121ac0-0" n="40b95ad9">
            <seg n="2e7753b4">
              Fru talman! Tack för återrapporten, statsministern. Samma dag
              som fördraget undertecknades påstås EU-kommissionens ordförande
              Barroso ha uppmanat regeringscheferna att förklara det nya fördraget
              för medborgarna och göra tydligt varför det är nödvändigt.
            </seg>
            <seg n="410b0195">
              Detta med förenklingar och tydlighet är ganska vanligt i EU-dokument.
              Jag kan till exempel nämna att i det tidigare konventet hade konventets
              ordförande Giscard dEstaing ambitionen att det nya fördraget skulle
              kunna läsas av en gymnasieelev. Det blev tyvärr inte så.
            </seg>
            <seg n="931c8d3e">
              När jag läste om slutsatserna från Europeiska rådet på tåget
              in till riksdagen i morse började jag reflektera över de frågorna.
              Det heter Lissabonstrategin, och nu har vi också Lissabonfördraget.
              Vi har Köpenhamnskriterier, Haagöverenskommelser och Rom 1, Rom
              2 och Rom 3. Jag skulle kunna fortsätta en god stund. Det finns
              dessutom ett stort antal förkortningar.
            </seg>
            <seg n="2f9d9f31">
              Det har utvecklats ett fikonspråk för EU-specialister. Det gör
              inte tydligheten så stor för medborgarna. Min fråga är om Europeiska
              rådet när det gäller hur man ska formulera sina slutsatser aldrig
              diskuterar ansatser till att göra just denna tydlighet och förenkling
              så att vanligt folk kan förstå vad dokumenten innehåller.
            </seg>
          </u>
          <note type="speaker" n="8db998bf">
            Anf. 109 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-37" n="714b3c97">
            <seg n="c1f6011f">
              Fru talman! Detta återkommer väldigt ofta. Det finns en strävan
              att tydlighet ska råda, ha en känsla av att nå fram till medborgarna
              och skapa förståelse. Det gör sig ofta påmint att EU har en legal
              grund. Det finns många legalister som gärna vill ha synpunkter
              på hur lagstiftningsdelarna ska utformas.
            </seg>
            <seg n="4d7c9245">
              Det ska aldrig underskattas och det låg i Ingvar Svenssons fråga
              att politiker har en vilja att sätta flaggor. Det ägnar vi oss
              åt även i vårt kära Sverige ibland. Det har påpekats att allting
              inte kan heta Lissabon. Det är ett sätt att göra oklart vilka
              dokument som är vad.
            </seg>
            <seg n="a9db0577">
              Det är lätt att säga. Men det förminskar inte viljan att markera
              sig som en del av EU och gärna en viktig del. Det skulle vi säkert
              inte avstå från här i Sverige heller. Svaret på frågan är att
              det diskuteras rätt ofta.
            </seg>
            <seg n="29064f47">
              Det gör man av det enkla skälet att alla känner respekten för
              att EU behövs. Det finns en vilja att EU ska stå starkt i de frågor
              det måste lösa. Ibland finns en distans och bristande förståelse
              för hur EU arbetar som vi också känner här i Sverige.
            </seg>
          </u>
          <note type="speaker" n="26f8af63">
            Anf. 110 JACOB JOHNSON (v):
          </note>
          <u who="jacob_johnson_6c8957" xml:id="i-4f39d2bf0fb71858-0" n="6664ce58">
            <seg n="21a055e2">
              Fru talman! Även jag har en fråga till statsministern om den
              oberoende reflexionsgrupp som Europeiska rådet tillsatte. Gruppen
              kommer enligt rådets slutsatser att behöva beakta den sannolika
              utvecklingen inom och utanför Europa och i synnerhet hur både
              unionens och de kringliggande områdenas stabilitet och välstånd
              bäst kan tryggas på lång sikt.
            </seg>
            <seg n="37fe1f88">
              Vid samrådet med EU-nämnden före mötet förra veckan hävdade statsministern
              att gruppen inte får diskutera EU:s utvidgning. Anser statsministern
              trots den av mig refererade slutsatsen att denna bedömning fortfarande
              gäller?
            </seg>
          </u>
          <note type="speaker" n="54019573">
            Anf. 111 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-38" n="714b3c97">
            <seg n="740636da">
              Fru talman! Ja, med stöd i att det finns andra skrivningar där
              man också negationsbestämmer gruppen. Det står vad man inte ska
              ägna sig åt. Det finns tre meningar kopplat till det. Det gäller
              bland annat att man inte får sätta i fråga ingångna överenskommelser.
              Det tolkar vi som att det också inbegriper bland annat utställda
              löften kring fortsatt utvidgning.
            </seg>
            <seg n="a3fe4894">
              Vi kopplade reflexionsgruppens tillkomst till de diskussioner
              som förekommit med Frankrike när det gällde synen på ytterligare
              kapitelöppning i förhandlingar med Turkiet. Det är vår förhoppning
              att det ska innebära att ytterligare ett par kapitel nu kan öppnas
              sedan denna reflexionsgrupp har fått sitt mandat och kommer på
              plats.
            </seg>
            <seg n="43a10ff0">
              Ingen ska tro annat än att det inte kommer att hindra länder
              i Europa som är skeptiska mot utvidgningen att ta upp det i olika
              sammanhang. Det är mindre troligt i reflexionsgruppen av det enkla
              skälet att vi nådde framgång i att hävda att den skulle vara liten
              till antalet och att det inte skulle bygga på nationella mandat
              där alla finns representerade.
            </seg>
            <seg n="e1762b89">
              Därmed har den inte det politiska mandatet att ta upp den typen
              av frågor. Diskussionen kommer att fortsätta men i andra forum.
            </seg>
          </u>
          <note type="speaker" n="64ee7bcc">
            Anf. 112 JACOB JOHNSON (v):
          </note>
          <u who="jacob_johnson_6c8957" xml:id="i-4f39d2bf0fb71858-1" n="6664ce58">
            <seg n="10d6b475">
              Fru talman! Man måste nog konstatera att bedömningarna är skiftande
              från olika regeringschefer i EU. Enligt massmediernas rapportering
              har Frankrikes president Sarkozy sagt att gruppen visserligen
              inte specifikt ska diskutera Turkietfrågan men att det blir oundvikligt
              att titta på EU:s framtida gränser.
            </seg>
            <seg n="3c297b75">
              Man har vidare varit väldigt nöjd med valet av ordförande, nämligen
              den före detta spanske premiärministern Felipe González. Enligt
              spanska medier har han tidigare sagt att det finns gränser för
              Europas utvidgning och att det borde stanna vid Turkiet.
            </seg>
            <seg n="feb192ea">
              Det skulle i så fall betyda ytterligare avgränsningar vad gäller
              diskussioner om till exempel Ukraina. Vi från oppositionen var
              negativa till godkännandet av reflexionsgruppen. Jag kan bara
              uppmana statsministern att följa gruppens arbete noggrant. Det
              gäller inte minst i samband med den fransk-tjeckisk-svenska trojkaperioden
              så att processen med det turkiska medlemskapet kan fortsätta.
            </seg>
          </u>
          <note type="speaker" n="c71cd5bf">
            Anf. 113 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-39" n="714b3c97">
            <seg n="3259deca">
              Fru talman! Den som följer franska medier, franska presidentvalrörelser
              och vad Nicolas Sarkozy säger vet att han har en väldigt tydlig
              uppfattning. Han, hans regering och också som det verkar franska
              folket anser inte att Turkiet ska vara medlem av Europeiska unionen.
              Det är ingen hemlighet. Det märks vid våra möten, och det märks
              i deras agerande.
            </seg>
            <seg n="41171110">
              Det förhindrar inte det faktum att flera länder, och inte minst
              Sverige, verkade för att föra bort det mandatet just när det gäller
              reflexionsgruppen. Det förhindrar inte att Nicolas Sarkozy kommer
              att säga detta. Han har som han uppfattar det ett stort folkligt
              stöd hemma i Frankrike för att hävda denna ståndpunkt.
            </seg>
            <seg n="69ef9c0b">
              Jag är av uppfattningen att vi ska fortsätta att hedra ingångna
              avtal och fortsätta att föra förhandlingarna. Det är för övrigt
              inte bara Turkiet som har haft synpunkter på det. Jag hörde även
              att den kroatiske premiärministern Ivo Sanader påpekade detta.
              Om man inte öppnar nya kapitel och inte avslutar kapitel är det
              inte som att det är en förhandling. Då står det still.
            </seg>
            <seg n="b929bc28">
              Därför är det viktigt att förhandlingarna får fortsätta. Själv
              avgörandet huruvida Turkiet ska vara medlem i Europeiska unionen
              eller inte är i en avlägsen framtid när förhandlingarna är klara.
              Då kommer Turkiet att vara en annan typ av land.
            </seg>
          </u>
          <note type="speaker" n="dc8ee6b5">
            Anf. 114 MAX ANDERSSON (mp):
          </note>
          <u who="max_andersson_e19a12" xml:id="i-22dbeaa4e2b2aa83-0" n="5589f147">
            <seg n="2ae98551">
              Fru talman! Varje gång man flyttar makten till EU flyttar man
              makten längre bort från Sveriges folk. Vanliga människor här i
              Sverige får svårare att påverka. Varje gång EU får mer makt får
              också Sveriges riksdag mindre makt och mindre att säga till om.
              Politiken flyttar inte bara bort från oss utan, vilket är allra
              viktigast, bort från väljarna.
            </seg>
            <seg n="d8009a63">
              Det nya fördrag som statsministern undertecknade förra veckan
              flyttar makten på 62 nya områden. Det flyttar makten inom EU från
              små medlemsstater som Sverige till de stora. Det är en mycket
              stor förändring. Det var väldigt många länder som skulle ha en
              folkomröstning om detta.
            </seg>
            <seg n="f895f8d3">
              Man genomförde folkomröstningar i Frankrike och Holland, och
              där röstade folken fel. Nu har man döpt om fördraget och kommer
              tillbaka med samma fördrag en gång till, men nu vill man inte
              folkomrösta.
            </seg>
            <seg n="a1c32ab5">
              Jag undrar: Beror det på, statsministern, att EU:s ledare är
              rädda för sina väljare? Beror det på att man inte tror att folken
              skulle rösta för det nya Europa om de fick en chans att välja
              om de vill ha det?
            </seg>
            <seg n="d2fa0fe4">
              Jag har en annan fråga. Det nya fördraget innehåller specifikt
              en förändring som säger att den gemensamma försvarspolitiken kommer
              att leda till ett gemensamt försvar.
            </seg>
            <seg n="14d385be">
              Inom EU är det väldigt viktigt att man står fast vid ingångna
              överenskommelser. Det är väldigt viktigt att man noga läser vad
              som undertecknas.
            </seg>
            <seg n="4a9a2cb2">
              Den här förändringen är så stor att den ensam borde vara tillräcklig
              för att ge svenska folket rätt att rösta om fördraget. Varför
              vågar inte statsministern låta folket bestämma?
            </seg>
          </u>
          <note type="speaker" n="9794286f">
            Anf. 115 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-40" n="714b3c97">
            <seg n="b30c2ede">
              Fru talman! Det är en rätt intressant diskussion om makt. Det
              verkar vara bipolärt i det miljöpartistiska tänkandet. Antingen
              finns den därute i Europa eller också hemma hos oss, fastän då
              blir oss i riksdagen.
            </seg>
            <seg n="7aa70a59">
              Jag är ägnat mitt politiska liv till att försöka fundera på hur
              vanligt folk ska få bestämma mer. Det verkar inte bekymra miljöpartister
              så mycket.
            </seg>
            <seg n="d3493cce">
              Det handlar just om att man själv har makt över sitt eget liv
              och får fatta sina egna beslut.
            </seg>
            <seg n="dc8b7ae4">
              Men det tycker man ofta är helt riktigt, bara politikerna sitter
              på rätt ställe. Bara de sitter i rätt stol är man inte så bekymrad
              i Miljöpartiet. Sedan händer något märkligt när man lämnar Sveriges
              gränser. Då blir det konstiga och illavarslande beslut.
            </seg>
            <seg n="dc939626">
              Man får vara lite försiktig med den typen av attityder, tycker
              jag. Det finns faktiskt kloka människor också i andra länder.
              De ser det vi ser, nämligen att vi har en lång rad gränsöverskridande
              problem som vi försöker fånga med hjälp av internationellt beslutsfattande.
            </seg>
            <seg n="7fa94ab7">
              Jag tycker faktiskt att det är omodernt att inte se detta. Det
              är omodernt att inte vara med och släppa fram den typen av beslutsfattande.
            </seg>
            <seg n="88e45803">
              Jag har tidigare redogjort för att vi på intet sätt är rädda
              för väljarna. Det finns en lång rad möjligheter för dem att ha
              synpunkter på detta. Vi har jämfört med den typ av tilläggsfördrag
              som har kommit vid andra tillfällen, och detta ryms inom den representativa
              demokratin. Vi fattar beslut också i denna kammare som ofta är
              komplicerade och som påverkar människor på ett rätt påtagligt
              sätt i deras liv när det gäller deras ekonomi, deras hälsa och
              deras levnadsförutsättningar. Det anser vi oss kunna göra inom
              ramen för den representativa demokratin. I det hänseendet är det
              här ett mindre beslut än många andra beslut som denna riksdag
              fattar, om vi nu ska tala om hur det påverkar människor i deras
              vardag.
            </seg>
          </u>
          <note type="speaker" n="51bbf412">
            Anf. 116 MAX ANDERSSON (mp):
          </note>
          <u who="max_andersson_e19a12" xml:id="i-22dbeaa4e2b2aa83-1" n="5589f147">
            <seg n="4435d396">
              Fru talman! Själva poängen med folkomröstningar, herr statsminister,
              är att vanliga människor får chans att vara med och bestämma.
              Jag är miljöpartist. Vi i Miljöpartiet har ägnat enormt stor andel
              av vår politiska kraft till att kräva folkomröstningar just därför
              att folket ska ha mer att säga till om på nationell nivå och i
              kommunerna.
            </seg>
            <seg n="55ab40c6">
              Det verkar finnas tre sorters politiker när det gäller folkomröstningar:
              de som alltid är emot folkomröstningar, de som alltid är för och
              så de som verkar låta sin inställning till folkomröstningar avgöras
              av ifall de är i majoritet och riskerar att förlora. Min bild
              är att statsministern, som har uttalat sig förklenande om folkomröstningar
              tidigare här i dag, tillhör dem som är emot folkomröstningar när
              han själv befinner sig i majoritet. Det är ynkligt.
            </seg>
          </u>
          <note type="speaker" n="77594c4c">
            Anf. 117 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-41" n="714b3c97">
            <seg n="5706f12e">
              Fru talman! Vi har haft en folkomröstning som var tydlig i Sverige:
              Ska vi köra på vänster eller höger sida? Svenska folket sade:
              På vänster sida. Och så gjorde vi om det till höger. Det var det
              enda tydliga utslag vi har fått där det verkligen var ett eller
              annat, och så gjorde vi tvärtom. Det kan möjligen lite sätta i
              fråga respekten för tydliga folkomröstningar.
            </seg>
            <seg n="acabba61">
              Jag är mer bekymrad över folkomröstningar där man ställer en
              fråga som är vitt spridd över massvis med olika underfrågor och
              får svar på något annat. Sedan grälar det politiska systemet decennium
              in och decennium ut om vad folket svarade på. Hur ska vi tolka
              det? Och vem äger den uttolkningen?
            </seg>
            <seg n="8875de12">
              Detta förstärker inte demokratin. Det ger grund för konspirationsteorier
              i demokratin som jag har sett massvis med exempel på. Nej, hedersamma
              folkomröstningar handlar om ja eller nej till någonting som är
              avgränsbart vänster- eller högertrafik. Problemet är att då verkar
              man inte ens ha varit villig att respektera det.
            </seg>
            <seg n="3c169994">
              Jag bejakar till exempel att vi hade en folkomröstning både om
              euron ja eller nej och om medlemskap ja eller nej. Det är den
              typen av avgränsade frågor jag tycker att man kan ställa. Annars
              blir det mer problematiskt att i efterhand tolka folkomröstningarna.
            </seg>
          </u>
          <note type="speaker" n="87fd4900">
            Anf. 118 SONIA KARLSSON (s):
          </note>
          <u who="sonia_karlsson_044282" xml:id="i-9234c8ce478d19e7-0" n="77ace564">
            <seg n="2268954d">
              Fru talman! Det är mycket positivt att det blev en överenskommelse
              på Balimötet. Klimatfrågan har blivit alltmer aktuell, och numera
              är vi politiskt eniga om att detta är en viktig fråga. Annat var
              det i valrörelsen 2006, när statsministern i princip avfärdade
              klimatfrågan.
            </seg>
            <seg n="6ffb8f1d">
              Med hänvisning till att det är många åtgärder som bör vidtas
              vad gäller klimatförändringarna både på kort och lång sikt, i
              Sverige, i Europa och globalt, tycker jag att statsministern och
              övriga regeringschefer i EU bör diskutera Europaparlamentets flyttkarusell
              mellan Bryssel och Strasbourg som i princip sker varje månad och
              dess inverkan på miljön. Det är en fråga som regeringscheferna
              har möjlighet att påverka. Därför borde frågan diskuteras från
              miljösynpunkt och inte bara som en institutionell fråga.
            </seg>
            <seg n="0e98bee3">
              Tidigare har inte flyttkarusellen mellan Bryssel och Strasbourg
              kunnat tas upp lika tydligt som en miljöfråga, utan mer som en
              fördragsfråga. Men med den utveckling som nu sker vad gäller klimatet
              menar jag att det är en tydlig miljöfråga. Ett stopp för flyttkarusellen
              mellan Bryssel och Strasbourg skulle vara en del i det klimatförändringsarbete
              som vi alla bör bidra till. Detta är min uppmaning till statsministern.
            </seg>
          </u>
          <note type="speaker" n="43b74855">
            Anf. 119 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-42" n="714b3c97">
            <seg n="b93d0ad2">
              Fru talman! Låt mig först bara få en möjlighet att rätta till
              den inledande förvanskningen av sex sekunder av en intervju i
              Dagens Nyheter i juni 2006. Detta har förvanskats av många. Jag
              fick frågan: Tycker du inte att miljöfrågan bör bli viktigast
              i den kommande valrörelsen? Jag svarade i princip: Nej, jag tycker
              att det bör vara jobb och sysselsättning.
            </seg>
            <seg n="aa0a24ee">
              Detta har legat till grund för denna fantastiska konspirationsteori
              om allt som jag påstod att jag inte bryr mig om. Jag hävdade då
              att sysselsättningsfrågan var viktigast, och i mätningar efter
              valet gav svenska folket mig rätt i det.
            </seg>
            <seg n="f21d15c4">
              När det gäller flyttkarusellen har jag, som Sonia Karlsson vet
              om, påpekat att regeringar före oss inte har påpekat detta. Även
              om man nu använder klimatargumentet är grunden för detta att vi
              vet vad som skulle krävas för en förändring, nämligen att alla
              länder är eniga. Det ska vara alla länder inklusive Frankrike,
              som ju slår vakt om att Strasbourgparlamentet ska vara kvar.
            </seg>
            <seg n="20a0df62">
              Vi har nu sagt oss att vi inte vill diskutera institutionella
              frågor efter det att fördraget är undertecknat och förhoppningsvis
              ratificerat helst inte under nu levande generation av politikers
              fortsatta tid i politiken. Flera har faktiskt uttryckt det så.
              Jag tror att tröttheten är så pass stor. Det vore lite märkligt
              att efter det konstaterandet börja med att diskutera en av de
              mest grundläggande institutionsfrågor man kan ge sig på, nämligen
              detta med parlamenten.
            </seg>
            <seg n="3dac0252">
              Det förändrar inte att många i denna kammare och i våra respektive
              partier runt om i Europa ställer sig frågan om hur lämpligt det
              är att ha ett parlament som har två säten. Men det jag nu har
              redogjort för är ändå utgångspunkten för varför vi varken diskuterar
              detta nu eller har fört fram det i andra sammanhang.
            </seg>
          </u>
          <note type="speaker" n="f05eb14f">
            Anf. 120 CHRISTINA AXELSSON (s):
          </note>
          <u who="christina_axelsson_1dcce5" xml:id="i-249a67f23a9af30c-0" n="ac117765">
            <seg n="20bce6f5">
              Fru talman! Nu är det julpysseltider i Sverige och runt omkring
              i Europa. Här i Riksdagshuset är det pusseltider. Några ledamöter
              är ivrigt sysselsatta med att sätta ihop de pusselbitar som varje
              ledamot fick från ungdomarnas miljöting. Miljötinget vill med
              sitt pussel uppmana oss politiker att på allvar ta tag i miljöfrågorna,
              fatta snabba beslut och inte lämna över någonting till nästa generation.
            </seg>
            <seg n="402cf12b">
              Därför blir jag lite orolig när jag läser utkastet till ordförandeskapets
              slutsatser. Där står det om den förnyade Lissabonstrategin. Den
              betecknas som till för tillväxt och sysselsättning punkt! Toppmötet
              har tydligen glömt bort att Lissabonstrategin vilar på tre ben:
              tillväxt, sysselsättning och hållbar utveckling.
            </seg>
            <seg n="7b8a6014">
              Jag vill därför fråga statsministern om han tycker att de slutsatser
              på miljöområdet som man kom fram till på toppmötet verkligen lever
              upp till vad ungdomarna från miljötinget förväntar sig av oss
              politiker i dag. Och på vilket sätt ämnar statsministern ta tag
              i frågan så att Göteborgsöverenskommelsen verkligen hålls? Kommer
              hållbar utveckling med som ett naturligt inslag när vi fortsättningsvis
              diskuterar den förnyade Lissabonstrategin?
            </seg>
          </u>
          <note type="speaker" n="1fed61bd">
            Anf. 121 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-43" n="714b3c97">
            <seg n="92ed8413">
              Fru talman! Även jag förärades en pusselbit som uppmanar oss
              alla att cykla mer. Jag har alltså också fått min pusselbit.
            </seg>
            <seg n="0f1b8977">
              Låt mig säga att detta är en översyn som nu ska göras av den
              hållbarhetsstrategi som löper sida vid sida med den övriga Lissabonstrategin.
              En del har påpekat att de borde föras närmare och kanske ihop
              i en gemensam strategi. Det är någonting vi ska se över och som
              rimligen också kommer att vara aktuellt under det svenska ordförandeskapet.
            </seg>
            <seg n="dda5003c">
              Som jag påpekade i många av de diskussioner som förs om bördefördelning
              med förnybar energi och växthusgasutsläpp förs diskussionerna
              mycket närliggande. Det kommer vi också att se i takt med att
              man bland annat förstärker genomslaget för den utsläppsrättshandel
              som nu finns på plats i Europa. Då hänger frågorna samman.
            </seg>
            <seg n="ff8d28a4">
              Men rent strategimässigt är det precis detta som vi kommer att
              se över de kommande åren: Är det möjligt att lägga ihop dem, eller
              ska de fortsatt löpa sida vid sida? Men det är ingen som har glömt
              bort dem. De finns med och ska diskuteras.
            </seg>
          </u>
          <note type="speaker" n="e263547f">
            Anf. 122 HILLEVI LARSSON (s):
          </note>
          <u who="hillevi_larsson_9ae9e2" xml:id="i-ac1269b0b68f35ee-0" n="560f1eda">
            <seg n="66513123">
              Fru talman! Jag blir lite orolig när jag läser slutsatserna från
              toppmötet. Det gäller detta med äktenskap. Justitieministrarna
              har på EU-nivå diskuterat att man eventuellt skulle kunna ha gemensamma
              äktenskapsregler när det handlar om gränsöverskridande äktenskap.
              Då är det skilsmässa som är den svåra frågan.
            </seg>
            <seg n="c1f0a180">
              Vi har i Sveriges riksdag tittat noga på detta och på vilka konsekvenser
              det skulle kunna få. Tyvärr handlar det om rätt så långtgående
              konsekvenser. Om en svensk kvinna gifter sig med en iransk man
              och sedan flyttar tillbaka till Sverige och skiljer sig kan det
              innebära att svensk domstol tvingas tillämpa iransk lag. Det kan
              få långtgående jämställdhetskonsekvenser. Det är svårt för en
              kvinna att skilja sig i Iran, och det sker på mannens villkor.
            </seg>
            <seg n="f7ee754c">
              Även om en kvinna gifter sig med en man från ett annat EU-land
              kan det innebära en försämring när det gäller skilsmässa. I en
              del länder blandar man in privatdetektiver som tar bilder för
              att bevisa att den andra parten har varit otrogen, och den som
              har varit otrogen missgynnas och får betala en ofta stor summa
              pengar. Sådant här ligger väldigt långt tillbaka i tiden för oss,
              och jag tycker inte att vi ska återvända dit.
            </seg>
            <seg n="e4500353">
              Nu har vi lyckats få med Finland, som är berett att gå emot detta.
              Vi har dessutom vetorätt från svensk sida, så det räcker att vi
              är ensamma. Jag blir lite orolig när det står att rådet nu uppmanas
              att finna en lösning på det här området. Som jag ser det finns
              det ingen lösning, och jag hoppas verkligen att det är regeringens
              linje. Vi har också majoritet i riksdagen för det.
            </seg>
          </u>
          <note type="speaker" n="1b3e8d17">
            Anf. 123 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-44" n="714b3c97">
            <seg n="979d73e7">
              Fru talman! Låt mig vara tydlig med att det är vår avsikt att
              vi inte ska införa regler som innebär att möjligheten att få skilsmässa
              i svensk domstol inskränks för vissa grupper, vilket ju skulle
              kunna innebära att en del av de beskrivningar som Hillevi Larsson
              gav kan bli verklighet. I svensk domstol ska vi tillämpa svensk
              lag i skilsmässomål. Det är vår uppfattning. Det har vi nog brett
              stöd för i denna svenska riksdag.
            </seg>
            <seg n="aec9dc40">
              Vi läser inte orden i dokumentet på engelska find solutions som
              att det entydigt skulle gå emot vad Sverige vill se på plats.
              Snarare kan det vara ett sätt att mjuka upp och säga att man respekterar
              att det ser olika ut. För den händelse det inte är fallet krävs
              det ju, som Hillevi Larsson påpekade, enhällighet. Vi har varit
              mycket tydliga i de sammanhang vi har kunnat med att vi inte accepterar
              någon annan ordning än att svensk lag gäller lika för alla och
              används i svensk domstol när det gäller skilsmässa.
            </seg>
          </u>
          <note type="speaker" n="a83696e5">
            Anf. 124 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-3993882cec47aff2-0" n="7dd84215">
            <seg n="2d1b263b">
              Fru talman! Vi står ständigt inför nya utmaningar. En av de stora
              utmaningarna är ju globaliseringen. I en alltmer globaliserad
              värld där allt fler blir konkurrensutsatta handlar politiken mycket
              om att möta de framtida utmaningarna. En av de största utmaningarna
              handlar om klimat och energi. Där har Sverige gått i bräschen
              och varit föregångare. När det gäller målen för energipolitiken
              och effektiviseringen inför framtiden hoppas vi från oppositionens
              sida att Sverige även i framtiden kommer att gå i bräschen.
            </seg>
            <seg n="174ba12f">
              När det gäller frihandel och globalisering har den svenska modellen
              varit en stor tillväxtfråga för Sverige och Norden. Nu efter Vaxholmsdomen
              kan man känna en oro för den svenska modellen och det som är kopplat
              till tillväxt. I det här perspektivet är det inte lönefrågorna
              som oron gäller, utan den gäller de avtal som inte är lagstiftade.
            </seg>
            <seg n="1268733f">
              Inför mötet informerade statsministern oss i EU-nämnden. Det
              handlade exempelvis om dem som jobbade inom industrin och behövde
              ny utbildning. Då kan man fundera över det livslånga lärandet
              och om att man ska få en möjlighet till en ny chans till utbildning.
              Jag undrar hur mycket av detta som finns med i Lissabonstrategin,
              det vill säga att man hela tiden ska få nya chanser till utbildning
              senare i livet. I Lissabonstrategin talas om tillväxt-, social-
              och miljöpolitik och om att detta ska gå hand i hand.
            </seg>
          </u>
          <note type="speaker" n="32a042ed">
            Anf. 125 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-45" n="714b3c97">
            <seg n="d9c10533">
              Fru talman! Detta är i mycket en inhemsk diskussion. Sverige
              har goda erbjudanden som kanske inte alla andra har när det gäller
              möjligheter att studera under hela livet. Mig veterligen har det
              inte diskuterats på detta europeiska råd, och det har kanske inte
              varit den stora diskussionen när det gäller Lissabonstrategin
              heller. Men det är klart att detta är ett perspektiv som gör sig
              påmint i många länder.
            </seg>
            <seg n="236f553c">
              Jag hör att man för fram de här resonemangen, inte minst när
              det gäller behovet av att människor sadlar om mitt i livet. Man
              märker att förändringar i arbetsmarknaden gör att förutsättningarna
              förändras för det jobb man en gång hade på en viss ort. Det är
              viktigt att vi har ett system som är böjligt och flexibelt för
              detta och bistår med möjligheter att genom utbildning eller på
              annat sätt ställa om. Men detta är som sagt föremål främst för
              den inhemska svenska debatten. Det var ingen stor diskussion på
              detta toppmöte.
            </seg>
          </u>
          <note type="speaker" n="4587c934">
            Anf. 126 KARL SIGFRID (m):
          </note>
          <u who="karl_sigfrid_de7156" xml:id="i-ca7abcf9dca5e96c-0" n="2f902441">
            <seg n="614a34ae">
              Fru talman! Tack, statsministern, för en bra återrapport!
            </seg>
            <seg n="ecd72a7e">
              Europeiska rådet har bland annat antagit slutsatsen att man ska
              öka det europeiska samarbetet för att bekämpa terrorism och andra
              former av organiserad brottslighet. Syftet med detta är nog uppenbart
              för alla.
            </seg>
            <seg n="58e08d48">
              Aktiviteter på Internet nämns speciellt som ett problem, och
              vi vet att det finns starka krafter inom EU som vill öka övervakningen
              av vad medborgarna gör på Internet. Det EU-direktiv som tvingar
              Internetoperatörer att lagra uppgifter om människors privata kommunikation
              är ett exempel. Ett annat exempel är EU:s sanktionsdirektiv, som
              i syfte att stoppa fildelning ger privata organisationer befogenheter
              att övervaka och identifiera fildelare. Det är en befogenhet som
              annars brukar ges bara till myndigheter.
            </seg>
            <seg n="45d35f9e">
              Upplever statsministern att det finns ett tryck från kolleger
              inom EU att driva den här utvecklingen vidare mot mer övervakning
              och mer kontroll av medborgarna, och då i synnerhet när det gäller
              Internetanvändare? Vilka möjligheter har vi då i Sverige att värna
              om rätten till frihet och anonymitet på Internet?
            </seg>
          </u>
          <note type="speaker" n="3e94dbfd">
            Anf. 127 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-46" n="714b3c97">
            <seg n="b6717c58">
              Fru talman! Det finns nog ett väldigt stöd i Europa och också
              här i Sverige för åtgärder som gör att vi kommer åt brottslingar,
              trafficking och sådana delar av Internetanvändandet som handlar
              om att nå fram med sexuella erbjudanden till minderåriga från
              personer med illasinnade avsikter. Som alltid i politiken beror
              det lite grann på hur man vrider verklighetsbilden.
            </seg>
            <seg n="58a26c0c">
              Det är ingen som står och ropar på ökad medborgarövervakning.
              Det är en diskussion som alltid måste balanseras. Det handlar
              om vilka åtgärder som fungerar och om hur vi ska se till integritetshänsyn
              i användandet av dessa åtgärder. Detta har vi haft många exempel
              på här i Sverige det senaste året. De diskussionerna har inte
              förts nu, men de kommer naturligtvis upp när Europa försöker bli
              bättre på att komma åt den organiserade brottsligheten.
            </seg>
            <seg n="a9f0bade">
              Det vi i Sverige har gjort vid användandet av tvångsmedel är
              att försöka markera att det ska vara mycket allvarlig brottslighet
              och att det ska avgränsas till de grupper som är allra mest livsstilskriminella
              och begår de grövsta brotten. Det är precis så man måste föra
              resonemangen, så att det blir minsta möjliga negativa påverkan
              på medborgare i allmänhet samtidigt som man når största möjliga
              träffsäkerhet gentemot de grupper som står för den grövsta brottsligheten.
            </seg>
          </u>
          <note type="speaker" n="8a5c1d89">
            Anf. 128 DÉSIRÉE PETHRUS ENGSTRÖM (kd):
          </note>
          <u who="unknown" xml:id="i-e949b78ddd6a88ad-0" n="c8e48313">
            <seg n="84466a09">
              Fru talman! Tack statsministern för återrapporteringen! När man
              läser dokumenten från Europeiska rådet i Bryssel ser man att det
              är väldigt många bra ambitioner.
            </seg>
            <seg n="313af9ce">
              Vi har nu på slutet börjat komma in lite grann på brottsbekämpning,
              och det är en fråga just kring det som jag skulle vilja ställa.
            </seg>
            <seg n="ae7351e9">
              Tittar man på de här dokumenten ser man att det pratas om att
              bekämpa terrorism, men det pratas inte så mycket om det som vi
              tidigare talade om och som statsministern precis var inne på,
              trafficking och människohandel. Den frågan var väldigt högt upp
              på EU:s agenda för några år sedan. Men när jag läser de här dokumenten
              känner jag att jämställdhetsfrågan och även frågan om trafficking
              och människohandel, framför allt då för sexuella ändamål, har
              hamnat lite i bakvattnet.
            </seg>
            <seg n="bc57b44b">
              I Dagens Nyheter den 13 december kan man läsa att Bulgarien är
              en av Europas främsta exportörer av prostituerade. Omkring 20
              000 bulgarer är prostituerade och jobbar i framför allt Tyskland
              och Nederländerna. I Nederländerna är 14 procent av de prostituerade
              bulgarer. Det här visar att legaliseringen av prostitution är
              ett problem i Europa. Handeln med sexslavar inbringar runt 15
              miljarder kronor till kriminella grupper och är därmed landets,
              alltså Bulgariens, mest profitgivande kriminella aktivitet.
            </seg>
            <seg n="f252e182">
              Den här kriminaliteten är ett stort hot mot unionen. Om de här
              kriminella kretsarna får pengar som även används i vapen- och
              droghandel ofta samverkar man ju i den här brottsligheten är det
              oerhört negativt för EU:s framtid och säkerhet.
            </seg>
            <seg n="37f67f58">
              Finns det enligt statsministern några strategier för att motverka
              människohandel, kanske speciellt då för sexuella ändamål, som
              jag tar upp här i dag, inom ministerrådets ram?
            </seg>
          </u>
          <note type="speaker" n="55719588">
            Anf. 129 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-47" n="714b3c97">
            <seg n="93007c65">
              Fru talman! Den frågan hör rimligen hemma inom ramen för det
              särskilda RIF-rådet, alltså det råd för inrikesfrågor där justitieminister
              Beatrice Ask företräder Sverige och där man för den här typen
              av resonemang.
            </seg>
            <seg n="2cb946ce">
              Sedan kan det vara sant att det i vissa dokument nämns väldigt
              mycket terrorism. Det präglar debatten i några av Europas länder
              på ett sätt som vi kanske inte riktigt känner igen i Sverige.
              Vi vill gärna påminna om problem kring trafficking och sexuell
              exploatering på det sätt som Désirée Pethrus Engström här gör
              sig till tolk för.
            </seg>
            <seg n="09f43ef6">
              Men, som sagt, det här hör mer hemma inom ramen för RIF-rådet,
              som snarare nu, när väl detta fördrag är på plats, kommer att
              få förstärkta möjligheter att agera bland annat mot den myckna
              kriminalitet som är kopplad till sexuell exploatering i Europa.
            </seg>
          </u>
          <note type="speaker" n="898a48a3">
            Anf. 130 CARINA HÄGG (s):
          </note>
          <u who="carina_hagg_4f0222" xml:id="i-137e9fe9da64ac7c-5" n="40fa2b6f">
            <seg n="c3e5a2bf">
              Fru talman! Jag har först en reflexion. Jag tycker att det var
              ett väldigt kort anförande inledningsvis som vi fick höra från
              statsministern med tanke på vikten av mötena i Lissabon och Bryssel
              och med tanke på den splittring som fanns inom regeringen inför
              de här toppmötena. Det är en spricka som sedan kanske sjunker
              tillbaka till att vara en spricka mellan regeringen och delar
              av den borgerliga riksdagsgruppen och som manifesterades genom
              att en utrikespolitisk talesman protesterade och demonstrerade
              mot Fredrik Reinfeldt och andra ledare på plats i Lissabon.
            </seg>
            <seg n="48a0a030">
              Jag tycker att den del som handlade om toppmötet mellan Afrika
              och EU har kommit bort här i dag. Jag hade behövt ha en annan
              föredragning från statsministerns sida. Det är så många viktiga
              frågor som är förknippade med det.
            </seg>
            <seg n="cc1fb347">
              Statsministern berörde själv migration men utvecklade det inte.
              Migration är en viktig fråga. I dag vet vi att många människor
              drunknar på flykt från hunger och fattigdom och politiskt förtryck,
              på väg från Nordafrika över till Europa. Människors vilja att
              söka sig en bättre framtid någon annanstans ska vi respektera.
              Det måste vi också politiskt hantera.
            </seg>
            <seg n="f999c306">
              Men det finns ett annat drag, alltså att man i någon kolonial
              anda utnyttjar länders utbildade människor för att slippa utbilda
              människor i sitt eget land. Det vi nu kan se i flera europeiska
              länder är att man minskar den egna utbildningen och kompenserar
              det med att rekrytera färdigutbildade människor från inte minst
              Afrika.
            </seg>
            <seg n="d09dd199">
              Det här är något som vi måste agera mot. Det handlar om att dränera
              Afrika på kompetens, på kunnande. Vi tar inte det ansvar som vi
              annars uttrycker att vi ska ha i förhållande till samarbetsländer.
              Det handlar om att man kanske inom ett handelsavtal och inom migrationspolitiken
              inte bara alltmer fokuserar på råvaror och på politiskt inflytande
              i förhållande till att Kina gör ett mer tydligt intåg i Afrika,
              igen eller för framtiden. Det handlar också om detta att man dränerar
              när det gäller de mänskliga resurserna i form av utbildad arbetskraft.
            </seg>
            <seg n="48a17079">
              På vilket sätt har statsministern agerat? Eller har den svenska
              regeringen över huvud taget agerat i de här frågorna?
            </seg>
          </u>
          <note type="speaker" n="9370a91a">
            Anf. 131 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-48" n="714b3c97">
            <seg n="1cf8af0e">
              Fru talman! Det är väldigt ovanligt att man får höra synpunkten
              att man håller för korta tal, men jag ska notera det.
            </seg>
            <seg n="445105bc">
              Jag är inte riktigt säker på var Carina Hägg landar i detta,
              men jag vill säga att det finns en diskussion. Den kommer vi också
              att ha i Sverige därför att regeringen förbereder ett förslag
              när det gäller arbetskraftsinvandring gentemot tredjeland. Jag
              delar inte det synsätt som Carina Hägg ger uttryck för.
            </seg>
            <seg n="38416df5">
              En av grunderna för att människor drunknar på väg till Kanarieöarna
              är att de är i hopp om att kunna ta sig till en bättre tillvaro
              men att det inte finns tillräckligt bra institutioner och regler
              för att möjliggöra det. Då säger vi till en del länder i Medelhavsområdet
              att man inte bara kan svara med att skicka fler patrullbåtar och
              säga att det här är en kontrollfråga. Det handlar ju i grunden
              om att skapa regelverk som möjliggör för människor att på legal
              grund välkomnas och att sörja för en bättre framtid för sig själv.
            </seg>
            <seg n="0bda38b2">
              Väldigt ofta är erfarenheten att de som får komma till ett annat
              land och jobba skickar hem en del av de resurser som de förtjänar.
              Väldigt ofta återvänder de också sedan med ett kunnande som har
              förstärkts. Så har väldigt många länder på vår jord utvecklats,
              och jag tror i grunden att vi också ska bejaka att en utveckling
              kan möjliggöras för Afrika.
            </seg>
            <seg n="4e5b09a4">
              Jag skulle snarare vilja säga så här: Den svenska linjen är att
              ha bättre och mer ordnade regler för att man ska kunna röra sig
              över gränser. Man får gärna jobba men, som sagt, inte på illegal
              grund, och man ska inte bemötas med misstänkliggörande.
            </seg>
            <seg n="8847dca6">
              Detta kommer vi att försöka arbeta för både här i Sverige och
              inom ramen för Europeiska unionen. Jag tycker faktiskt också att
              det kommer till uttryck i slutsatserna på ett sätt som jag är
              väldigt nöjd med att vi lyckades påverka.
            </seg>
          </u>
          <note type="speaker" n="f35dc59d">
            Anf. 132 MARGARETA CEDERFELT (m):
          </note>
          <u who="unknown" xml:id="i-dff2669784e34bf3-49" n="c8e48313">
            <seg n="c7e74d33">
              Fru talman! Jag vill tacka statsministern för utomordentliga
              svar på frågorna.
            </seg>
            <seg n="b1264e8e">
              Jag återvänder till miljöfrågorna. Det är inte egendomligt att
              vi ledamöter i riksdagen frågar mycket kring miljön just nu. Jag
              tänker på toppmötet som har varit på Bali och också på Europeiska
              rådet, men det är också en fråga som prioriteras av alliansen.
            </seg>
            <seg n="0f126aca">
              Utifrån detta perspektiv vill jag ta upp miljöfrågan igen, och
              jag gör det i ett långsiktigt perspektiv.
            </seg>
            <seg n="18942756">
              Miljöutsläppen stannar inte vid gränserna. Det finns en diskussion
              om utvidgning och ett aktivt arbete från EU-hållet. Men det finns
              också något som heter kontinuitet.
            </seg>
            <seg n="b4a81bed">
              De olika ländernas ordförandeskap prioriterar olika frågor. Sverige
              är med i en trojka bestående av Frankrike, Sverige och Tjeckien.
              Det är ett ordförandeskap som ligger framåt i tiden men inte speciellt
              långt. Ur detta perspektiv vill jag ta upp frågan om hur resonemanget
              går för att trygga att miljöfrågan kommer att finnas kvar på agendan,
              eftersom frågan kräver ett långsiktigt arbete från EU:s sida för
              att man också ska uppnå ett resultat.
            </seg>
            <seg n="10e76c06">
              Jag vill gärna höra statsministerns svar kring detta.
            </seg>
          </u>
          <note type="speaker" n="f8b64377">
            Anf. 133 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-e102606d22f32ce6-0" n="714b3c97" next="i-cf585a707231f843-0">
            <seg n="f7d5a1ec">
              Fru talman! Det är alldeles korrekt. Trojkan träder till i och
              med det franska ordförandeskapet nästa sommar. Efter det följer
              sedan, som sagt, Tjeckien på våren 2009, och det svenska ordförandeskapet
              är hösten 2009.
            </seg>
            <seg n="ab3748d4">
              I våra initiala samtal är det väldigt tydligt att samtliga tre
              gör bedömningen att klimat- och miljöfrågor kanske kommer att
              vara i toppen av agendan under hela denna period. Det beror delvis
              på bördefördelningsdiskussionerna när det gäller hur vi ska nå
              en ökad förnybar energiandel och möta EU-interna krav på att minska
              växthusgasutsläpp, hur det ska komma på plats. Men det handlar
              också om förberedelse för det FN-ledda arbetet mot att nå en klimatöverenskommelse
              hösten 2009. Till det kommer också eftersom flera har frågat om
              det hållbarhetsstrategin inom EU. Det är alltså ett hållbarhetstänkande
              där man väger in många miljöaspekter som inte bara är kopplade
              till vårt klimatstrategiska arbete.
            </seg>
            <seg n="8de63e91">
              Det här kommer alltså definitivt att vara på toppen av den europeiska
              agendan åtminstone under de två, tre år som vi nu överblickar.
            </seg>
            <seg n="a68e092b">
              Därefter, om vi nu får en överenskommelse på plats och vet hur
              målformuleringarna ser ut, kommer väldigt mycket att handla om
              vilken politik man ska ha och med vilken konsekvens styrmedel
              och andra åtgärder ska användas för att åstadkomma förändringen.
              Det är naturligtvis det som är viktigast för människor i deras
              vardag.
            </seg>
            <seg n="4f8d1484">
              Sverige har redan kommit väldigt långt här. Vi kan sätta ett
              exempel och lära många andra. Många andra anstränger sig nu också
              i hög utsträckning. Men jag tycker att detta bevisar det som vi
              har sagt om EU hela tiden. Det är kanske det viktigaste instrument
              vi har i hela världen för att på internationell nivå gränsöverskridande
              faktiskt möta globala hot mot mänskligheten.
            </seg>
          </u>
          <note n="e4ed383f">
            Anf. 134 LENNART SACRÉDEUS (kd):
          </note>
          <u who="fredrik_reinfeldt_aed80d" xml:id="i-cf585a707231f843-0" n="714b3c97" prev="i-e102606d22f32ce6-0">
            <seg n="f2b43d09">
              Fru talman! Jag vill tacka statsministern för den information
              som har givits här och först komma med en reflexion och därefter
              gå över till mitt frågeämne.
            </seg>
            <seg n="0b4e15c2">
              Jag har mycket stor förståelse för att Sveriges riksdag inte
              kommer att landa i en folkomröstning kring det nya fördraget.
              Samtidigt tror jag att europaparlamentarikern Olle Schmidt från
              Folkpartiet har rätt på den punkten att det skulle kunna ge fördraget
              en större förankring. Jag tror faktiskt och det ska inte uppfattas
              som försåtligt att det finns en mycket stor möjlighet för en ja-majoritet
              i en sådan folkomröstning.
            </seg>
            <seg n="810028bb">
              Ett bekymmer är att många medborgare uppfattar att de inte är
              delaktiga i ett läge där de kan påverka processen, för ratificeringsskedet
              handlar om ett ja eller ett nej. Då upplever de att det handlar
              om att antingen förkasta det eller ta det som det är. Ett stort
              bekymmer är hur vi skapar delaktighet i en konstitutionell process
              både för Europa och för vårt land.
            </seg>
            <seg n="9e82f876">
              Nu, fru talman och herr statsminister, till min reflexion och
              min fråga. Jag har tidigare med statsministern tagit upp det nya
              ämbete som inrättas med fördraget med en permanent ordförande
              eller president i det europeiska rådet. Han eller hon kommer att
              sitta två och ett halvt år med möjlighet till omval för ytterligare
              två och ett halvt år.
            </seg>
            <seg n="268214bb">
              Statsministern gav i den frågestunden uttryck för att han tycker
              att det är viktigt att det finns ett fortsatt reellt innehåll
              i det nationella ordförandeskapet som berör vårt land hösten 2009.
              Min konkreta fråga till statsministern är: Vilka strategier, vilka
              åtgärder och vilka politiska kontakter knyts med andra länder
              inom Europeiska unionen avseende att det nationella ordförandeskapet
              fortfarande får, som statsministern uttryckte det så vältaligt,
              ett reellt innehåll? Det handlar också om att Sverige fortsatt
              bevakar det nya ämbetets konstitutionella innehåll och politiska
              tyngd.
            </seg>
          </u>
          <note type="speaker" n="a7a7abed">
            Anf. 135 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-dff2669784e34bf3-50" n="714b3c97">
            <seg n="bf38fef2">
              Fru talman! Den valde ordförande som Europeiska rådet ska få
              har en mycket speciell bakgrundshistoria, eftersom Sveriges riksdag
              till sin majoritet markerade sitt motstånd mot denna idé. Som
              riksdagen kan notera blev inte det utfallet. Tidigare regeringar
              var med och släppte fram det.
            </seg>
            <seg n="22553349">
              En del av de frågetecken som riksdagen hade till grund för det
              märker man nu kommer fram. Hur ska detta balanseras mot ett nationellt
              ordförandeskap? Vilken typ av roll ska denne valde ordförande
              ha? Ska det vara någon som verkligen leder det europeiska arbetet
              framåt? Eller är det mer en samordningsman eller -kvinna som försöker
              få ihop kompromisserna i korridorerna?
            </seg>
            <seg n="b0a4ecbe">
              Helt ärligt kan jag säga att ingen egentligen har svaret på det.
              Det kommer att sättas ett exempel mycket utifrån vem den valde
              ordföranden blir och hur vi, om det är på plats vid ingången av
              2009, det tjeckiska och svenska ordförandeskapet, hanterar detta.
            </seg>
            <seg n="a78c153a">
              Vi kan åtminstone säga så pass mycket att vi har stor påverkan
              på hur det kommer att bli. Min bestämda uppfattning är att om
              man ska ha kvar idén med ett nationellt roterande ordförandeskap
              måste det innehållsligt upplevas som att Sverige och vem det nu
              än är har ett inflytande och att det syns. Annars kommer väldigt
              snabbt synpunkten att bli att det inte är någon mening med de
              roterande ordförandeskapen.
            </seg>
            <seg n="811bb573">
              Tro mig, vi kommer att återkomma till den här diskussionen. Det
              kommer att vara väldigt tydligt just när Sverige bär ordförandeskapet
              hur vi försöker hitta balansen mellan den nye valde ordföranden
              och det nationella ordförandeskapet.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="b3af0d17">
            11 § (forts. från 9 §) Svar på interpellation 2007/08:233 om
            kvinnors våld mot män
          </note>
          <note type="speaker" n="72e5ec38">
            Anf. 136 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-ae550a115c8cf2d1-1" n="14235b9a">
            <seg n="8dfd7578">
              Fru talman! Låt mig åter igen säga att våld i alla former, oavsett
              vem som utövar våld, aldrig kan accepteras i vårt samhälle. Det
              ska naturligtvis alltid beivras.
            </seg>
            <seg n="2c5bf237">
              Det är ändå så att mäns våld mot kvinnor är ett större samhällsproblem
              än kvinnors våld mot män. Samtidigt kan vi se att kvinnors våld
              mot män är ett område där vi har alltför lite kunskap. Jag tror
              att den typ av debatt som vi har här i dag kan hjälpa till att
              underlätta eller få bort den stigmatisering och det tabu som interpellanten
              mycket riktigt visar på. En större öppenhet och ett fritt debattklimat
              tror jag gynnar inte bara våldsutsatta kvinnor utan också våldsutsatta
              män. Så det här är att välkomna.
            </seg>
            <seg n="854e8603">
              Interpellanten reser ett antal frågor i inlägget som handlar
              om våld mot äldre. Jag tror att det är väldigt viktigt att fokusera
              på den åldersgruppen. Också där har vi en begränsad kunskap i
              dag. Däremot har den äldre person, kvinna som man, som utsätts
              för våld, inom ramen för ett äldreboende eller i en nära relation,
              precis som alla andra medborgare möjlighet att få hjälp av socialtjänsten.
              Socialtjänstens insatser är till för alla som är i behov av stöd
              och hjälp i en utsatt situation.
            </seg>
            <seg n="2ff6949f">
              När det gäller andelen äldre finns det också förstärkta tillsynsmyndigheter
              i form av äldreskyddsombud som har gjort en ganska stor insats
              med att kartlägga och se hur äldreomsorgen fungerar. Så om det
              sker inom ramen för äldreomsorgen finns det ganska stora möjligheter
              att det upptäcks den vägen. Man kan också vända sig till äldreskyddsombudet
              direkt.
            </seg>
            <seg n="d07977fc">
              De äldre och inte minst de multisjuka, de som vi kan säga är
              de sköraste i vårt samhälle, värnar den här regeringen särskilt
              mycket om. Vi skriver också, exempelvis i direktiven till Värdighetsutredningen,
              om vikten av att säkra en värdig äldreomsorg och att ha de sköraste
              individerna i åsyftande när vi nu försöker ta fram en lagstiftning
              eller ett förslag som kan stärka en trygg och säker äldreomsorg.
            </seg>
            <seg n="933a5889">
              Till Carina Hägg skulle jag vilja säga att den tidigare regeringen
              har varit väldigt duktig på mycket av analys och retorik, men
              det har varit väldigt lite handling. Det har handlat mycket om
              ord, men det har handlat väldigt lite om att förstärka skyddet
              för kvinnor. Våldet mot kvinnor har ökat. Vi ser att det är en
              ökad anmälningsbenägenhet, vilket är bra. Men vi tror också att
              det kan finnas dolt ett ökat våld mot kvinnor. Man har inte lyckats
              bemästra det problemet.
            </seg>
            <seg n="f3d134e2">
              Anledningen till att handlingsplanen är så konkret och innehåller
              så många förslag är just att vi vill gå till handling. Vi tänker
              inte i första hand ägna oss åt retoriska övningar. Vi tänker försöka
              åstadkomma skillnad i praktiken för de kvinnor som far illa i
              vårt land, som är våldsutsatta. Det är vår primära uppgift, för
              det är en sedan tidigare försummad uppgift.
            </seg>
            <seg n="f9a97bf5">
              Här sätter vi in våra insatser. Vi hoppas att handlingsplanen,
              där den del som Carina Hägg pekar på inte på något sätt finns
              med i själva åtgärdsplanen, är ett redskap för att åstadkomma
              en klar förbättring. Vi tänker gå till handling. Vi tänker göra
              det som tidigare mest har varit retoriska övningar.
            </seg>
          </u>
          <note type="speaker" n="24553310">
            Anf. 137 LARS-IVAR ERICSON (c):
          </note>
          <u who="unknown" xml:id="i-7f8721084c98c20f-2" n="c8e48313">
            <seg n="5fb93899">
              Fru talman! Jag vill tacka Maria Larsson för att vi kan ha den
              här debatten. Det känns betryggande att det är så mycket på gång
              just inom äldrepolitiken.
            </seg>
            <seg n="96d70ac0">
              Det är viktigt att vi har fått samtala om kvinnors våld mot män,
              något som knappast diskuteras annars. Naturligtvis är det så,
              som Maria Larsson och Carina Hägg säger, att det allra mesta våldet
              går i motsatt riktning.
            </seg>
            <seg n="83ba325e">
              En sökning på Google på frasen mäns våld mot kvinnor ger 195
              000 träffar. Motsvarande på kvinnors våld mot män ger 988. Det
              är klart att relationsvåldet mot kvinnor är mer omfattande. Men
              det finns säkert ett stort mörkertal när det gäller kvinnors våld
              både fysiskt och psykiskt mot män. Vi har konstaterat att vissa
              brott är tabubelagda. Det här är ett exempel på detta.
            </seg>
            <seg n="8ba11879">
              Det ingår inte heller i själva mansrollen att vara ett offer,
              särskilt inte att bli misshandlad av en kvinna. Det är inte lätt
              att leva med detta, och det är naturligtvis inte lätt att anmäla
              det och bli trodd. Vi vet att stödet för misshandlade kvinnor
              finns på många håll, och det är bra. Det kommer att bli ännu bättre
              med handlingsplanen. Men frågan om stödet för misshandlade män
              hänger ändå lite i luften. Kan mansjourerna förvänta sig samma
              uppmärksamhet verbalt och ekonomiskt som kvinnojourerna får? Kanske
              vi rent av kan förvänta oss en handlingsplan för att hantera kvinnors
              våld mot män.
            </seg>
          </u>
          <note type="speaker" n="585507d7">
            Anf. 138 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-ae550a115c8cf2d1-2" n="14235b9a">
            <seg n="b8814b3c">
              Fru talman! Interpellanten har googlat och fått fram vissa jämförande
              siffror. Det var 8 787 personer totalt som dömdes för misshandelsbrott
              förra året. Av dem var 910 kvinnor. Det är ett annat sätt att
              visa proportionerna. Vi vet inte heller hur många domar som handlade
              om våld i nära relationer. Det är ytterligare en dimension.
            </seg>
            <seg n="42cb670e">
              Jag skulle vilja tacka interpellanten för att ha ställt frågan
              och därmed ha fokuserat på detta problem. Även om vi är överens
              om att det här problemet inte är lika stort som problemet med
              mäns våld mot kvinnor finns det ett problem som mycket väl kan
              ha ett större mått av stigmatisering och vara belagt med tabu,
              vilket gör att det behöver bli synliggjort och komma upp i ljuset.
            </seg>
            <seg n="da8b4ca3">
              Att regeringen har valt att ta ett helhetsgrepp om mäns våld
              mot kvinnor betyder inte att vi tycker att det finns ett motsatsförhållande
              mellan den frågan och frågan om kvinnors våld mot män. Jag välkomnar
              diskussionen om våld i nära relationer och att vi för debatten
              utifrån olika perspektiv. Jag tycker att dagens debatt har varit
              bra även i det syftet.
            </seg>
            <seg n="8f0c0394">
              Med detta vill jag önska interpellanten en god jul och ett gott
              nytt år.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="aa43646b">
            12 § Svar på interpellation 2007/08:277 om inbjudan av delegation
            från Iran
          </note>
          <note type="speaker" n="d38c2bd1">
            Anf. 139 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-ae550a115c8cf2d1-3" n="14235b9a">
            <seg n="d1c3db82">
              Fru talman! Maryam Yzdanfar har frågat socialministern varför
              Socialdepartementet valde att bjuda in den iranska delegationen
              och om han avser att verka för ett fortsatt samarbete med den
              iranska regimen.
            </seg>
            <seg n="65665409">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="d6f8c8a8">
              Det iranska besöket tillkom efter en förfrågan från UNODC som
              är FN:s organ för insatser mot narkotika och organiserad brottslighet.
              Sverige har sedan länge ett väl utvecklat samarbete med UNODC
              som spelar en central roll för insatserna att motverka narkotikaproduktionen
              i och smugglingen från Afghanistan. Smuggling och missbruk av
              narkotika är ett stort problem i Iran liksom i Europa. En stor
              del av narkotikan som tillverkas i Afghanistan har Europa som
              slutdestination och smugglas bland annat via Iran. Ett fungerande
              multilateralt samarbete på området är av stor vikt för såväl Sverige,
              EU som för länderna i regionen. Det är ett svenskt och europeiskt
              intresse att verka för att staterna i regionen, framför allt Afghanistan,
              Pakistan och Iran, hanterar narkotikaproblematiken på ett ansvarsfullt
              sätt. Vi försöker därför uppmuntra till regionalt samarbete och
              dialog, som är ett av de mest verkningsfulla sätten att långsiktigt
              motarbeta spridningen av narkotikasmuggling och missbruk.
            </seg>
            <seg n="2f8542bf">
              Sveriges narkotikarelaterade bistånd kanaliseras i huvudsak via
              FN, och där har UNODC en genomförande roll. I det nu aktuella
              fallet kom en förfrågan från UNODC:s representant i Iran om vi
              kunde hjälpa till genom att ta emot en iransk delegation som ville
              studera svenska narkotikainsatser, framför allt vård och behandling
              men också kontrollinsatser.
            </seg>
            <seg n="b392b5a3">
              Mötet genomfördes som ett arbetsbesök på tjänstemannanivå. Urvalet
              av delegationen hade gjorts av UNODC, och UD hade vid tillfället
              för inbjudan ingen anledning att ifrågasätta vare sig det iranska
              besöket eller deltagandet av enskilda deltagare.
            </seg>
            <seg n="410f7cdf">
              Som jag nämnde tidigare är det viktigt att stödja utvecklingen
              av insatser mot narkotika i regionen. Vi ser det som mest funktionellt
              att ge detta stöd via FN, och det kommer vi att fortsätta med.
              Det finns i dag inga planer på att utveckla ett bilateralt samarbete
              med Iran utifrån detta besök.
            </seg>
          </u>
          <note type="speaker" n="c85ba42b">
            Anf. 140 MARYAM YAZDANFAR (s):
          </note>
          <u who="maryam_yazdanfar_3d1313" xml:id="i-c3607275bb48c23f-0" n="66a6f26c" next="i-033a2978a42db085-0"/>
          <note n="ec7173e6">
            Fru talman! Tack, statsrådet Maria Larsson.
          </note>
          <u who="maryam_yazdanfar_3d1313" xml:id="i-033a2978a42db085-0" n="66a6f26c" prev="i-c3607275bb48c23f-0">
            <seg n="a53f512e">
              Jag kan börja med att säga att statsrådet har stavat fel på mitt
              namn, och det är därför det är svårt att uttala. Jag heter Maryam
              Yazdanfar.
            </seg>
            <seg n="6fc7c56c">
              Jag ska börja med att understryka en sak. Jag och statsrådet
              har samma hållning i fråga om vikten av att bekämpa smuggling,
              spridning och tillverkning av narkotika. Men min interpellation
              handlar inte om det. Min interpellation handlar om respekten för
              mänskliga rättigheter, demokrati och rättssäkerhet. Den iranska
              delegationens besök i Sverige är inte en förutsättning för narkotikabekämpning
              från det aktuella området. Det kan ske på andra sätt.
            </seg>
            <seg n="9cae3bcf">
              Fru talman! Statsrådet hänvisade i sitt svar till följande: Mötet
              genomfördes som ett arbetsbesök på tjänstemannanivå. Urvalet av
              delegationen hade gjorts av UNODC, och UD hade vid tillfället
              för inbjudan ingen anledning att ifrågasätta vare sig det iranska
              besöket eller deltagandet av enskilda deltagare.
            </seg>
            <seg n="77b502e6">
              Men därmed viftar Maria Larsson bort min fråga, och jag vill
              fortfarande ha ett svar på den. Jag undrar hur det kommer sig
              att den svenska regeringen med öppna armar tar emot representanter
              från ett av världens mest brutala rättssystem?
            </seg>
            <seg n="ff8c7134">
              Fru talman! Jag kan för statsrådet och kammaren berätta om en
              av medlemmarna i delegationen, Ahmad-Reza Radan. Han är polismästare
              i Teheran. Om man går in på www.youtube.com och söker på Teheranpolisen
              har man svart på vitt på vad Teheranpolisen sysslar med. Det finns
              klipp där polisen i uniform går fram till människor som man hävdar
              bryter mot den islamiska republikens lagar och misshandlar dem
              offentligt. Teheranpolisen filmar själv misshandeln och sänder
              i iransk tv som avskräckande exempel. Radan har personligen gett
              sådana instruktioner till sin egen polisstyrka.
            </seg>
            <seg n="3a3026ee">
              Jag tycker inte att frågan kan viftas bort. Är det regeringens
              uppfattning att han ska tas emot i Sverige med öppna armar? Verkar
              en person som stolt visar upp dessa arbetsmetoder som tydligt
              strider mot alla principer om demokrati, mänskliga rättigheter
              och rättssäkerhet vara intresserad av att fördjupa sitt engagemang
              i missbrukarvård? Det känns inte som det. Tvärtom använder han
              besöket för att legitimera sina egna arbetssätt i Iran.
            </seg>
            <seg n="cacb853c">
              Fru talman! Jag måste säga att jag inte är speciellt förvånad.
              Den här regeringen har haft en hög svansföring i frågor om demokrati
              och mänskliga rättigheter internationellt. Man har till och med
              utsett före detta folkpartiledaren Maria Leissner till den nyinrättade
              tjänsten som demokratiambassadör på UD. Men gång på gång visar
              man att vurmen för demokrati och mänskliga rättigheter bara är
              en pappersprodukt, eller som Maria Larsson själv sade i den förra
              interpellationsdebatten: Det är bara retorik. När man har chansen
              att sätta ned foten och manifestera sin ståndpunkt verkar det
              som att man fegar ur.
            </seg>
            <seg n="87ff41cf">
              Reinfeldt har inte vågat ta upp frågan om Dawit Isaak, Bildt
              har inte vågat kritisera Putin för hans bristande demokratisyn
              och Maria Larsson menar att UD inte har haft någon anledning att
              ifrågasätta det iranska besöket eller vilka som har valt att komma
              till Sverige. Jag återkommer till min fråga: Är det här önskvärt?
              Finns det några som helst konkreta planer på att gå från tomma
              ord om mänskliga rättigheter och demokrati till faktisk konkret
              handling och internationellt visa vad Sverige står för?
            </seg>
          </u>
          <note type="speaker" n="a96c9c73">
            Anf. 141 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-ae550a115c8cf2d1-4" n="14235b9a">
            <seg n="5a0a557f">
              Fru talman! Det var i slutet av augusti som det kom ett pm från
              den svenska ambassaden i Iran. De ville ha ett möte med representanter
              och planera ett studiebesök i Sverige av en grupp från Iran. Det
              var inte bara Sverige som det här gällde. FN:s organisation UNODC
              hade också möte med representanter från brittiska, schweiziska
              och svenska ambassaderna för att informera om detta.
            </seg>
            <seg n="7d98b27f">
              Det gick till på följande sätt. Ambassadens pm sändes för synpunkter
              till ambassaden i Wien, till UD:s Asienenhet, till Justitiedepartementets
              polisenhet och till folkhälsoenheten på Socialdepartementet. Ingen
              hade några invändningar, utan bedömningen var att det här var
              ett område där vi hade ett gemensamt intresse med Iran och där
              vi borde uppmuntra till ett fortsatt engagemang.
            </seg>
            <seg n="3dbff0bf">
              Det är viktigt att skilja på det narkotikapolitiska samarbetet
              eller informationsutbytet för att kunna stävja narkotikasmugglingen
              från det området till Sverige och arbetet med mänskliga rättigheter.
              Jag ska be att få återkomma till arbetet med mänskliga rättigheter
              alldeles strax.
            </seg>
            <seg n="58e859ea">
              Det som hände sedan var att en tjänsteman på Socialdepartementet
              åtog sig att hjälpa till att göra ett program för gruppen och
              skickade då ett inbjudningsbrev till ambassaden i Teheran, vilket
              var nödvändigt för att UD skulle kunna utfärda visum.
            </seg>
            <seg n="7eb32eb9">
              Men återigen: Urvalet av delegationen gjordes av UNODC i Teheran.
              På Socialdepartementet har vi inte gjort någon egen bedömning
              av de personer som ingick i delegationen. Men på en förfrågan
              från FN brukar Sverige svara ja. Det har alltså varit en gemensam
              bedömning mellan Socialdepartementet och UD. Det var ett rent
              tjänstemannautbyte, varför det inte har förekommit någon kontakt
              vare sig med den politiska ledningen i departementet eller med
              någon annan svensk politiker. Det skedde helt på tjänstemannanivå.
              Någon information har inte heller skett till den politiska ledningen
              inför att besöket skulle äga rum.
            </seg>
            <seg n="1a0ee005">
              Det är precis så här det brukar skötas. Det är ett brukligt förfarandesätt
              vid utländska studiebesök, vilket är värt att notera. Programmet
              har tagits fram i samråd mellan ambassaden i Teheran och UNODC:s
              representant.
            </seg>
            <seg n="0e6d7a6f">
              Man kan också säga att såväl FN som EU tycker att samarbetet
              är viktigt på det narkotikapolitiska området med länderna kring
              Afghanistan. Med Afghanistan är det självklart, där vi vet att
              så mycket av den narkotika som kommer till Sverige och till EU
              har sitt ursprung. Såväl FN som EU har tydligt uttalat att samarbete
              bör ske för att man ska kunna stävja narkotikaspridningen i EU
              men naturligtvis också i den region i Asien som är direkt berörd.
            </seg>
            <seg n="8d18c7e5">
              Sedan är det naturligtvis så det finns inga som helst tvivel
              om det att Sverige vid varje politiskt sammanträffande med politiker
              i Iran alltid tar upp MR-frågan. Något annat vore omöjligt, speciellt
              med tanke på att situationen i Iran har skärpts. Vi får tyvärr
              negativa rapporter om att mänskliga rättigheter kränks kanske
              i ökande omfattning, vilket innebär en stor anledning till oro.
              Det innebär också att vid varje politiskt möte, vid varje politiskt
              sammanträffande, finns alltid MR-frågorna på dagordningen. Om
              det råder inget tvivel. Det här är en regering som står upp för
              MR-frågorna i varje del vid varje sammanträffande på politisk
              nivå. Men det här handlade om ett tjänstemannamöte som enbart
              låg på den nivån.
            </seg>
          </u>
          <note type="speaker" n="e27a53ee">
            Anf. 142 MARYAM YAZDANFAR (s):
          </note>
          <u who="maryam_yazdanfar_3d1313" xml:id="i-23f0529cfee13521-0" n="66a6f26c">
            <seg n="ba76952f">
              Fru talman! Jag trodde att vi hade en regering med en likartad
              policy, alltså att regeringen ska syssla med det som regeringen
              bestämmer att regeringen ska syssla med. När Maria Larsson står
              här och politiskt säger att man fördömer de brott mot mänskliga
              rättigheter som sker dagligdags i Iran är det den politiska handen
              i hennes departement, och sedan gör tjänstemannahanden i departementet
              en annan sak.
            </seg>
            <seg n="d5d4d332">
              Då kan man undra: Handlar det om okunskap från det politiska
              styret? Har ni inte vetat om att det här besöket ska äga rum?
              Uppenbarligen inte, eftersom det verkade som att informationen
              inte hade gått fram.
            </seg>
            <seg n="b1c67fbb">
              Men grejen är ju att du som statsråd har ansvar för vad dina
              tjänstemän gör. Och det här är inte ett studiebesök vilket som
              helst. Det här handlar inte om att bjuda in en dansk eller en
              italiensk delegation till Sverige. Det är inte som när man kommer
              från demokratiska länder och utbyter erfarenheter.
            </seg>
            <seg n="05fb989b">
              Man kan inte säga så här: Ja, okej, ni torterar och avrättar
              människor och har ett rättssystem som är ett könsapartheidsystem
              det kan man kalla det, eftersom helt olika lagar gäller beroende
              på vilket kön du har men narkotikabekämpning är så pass viktigt
              att vi väljer att bortse från de flagranta och allvarliga brott
              mot de mänskliga rättigheterna som sker varje dag.
            </seg>
            <seg n="ab9a0fe1">
              Det är inte trovärdigt, och jag tycker inte att det är seriöst.
            </seg>
            <seg n="baf171dc">
              Precis som det ska gälla alla länder med det här systemet tycker
              jag att det ska gälla förfrågningar om studiebesök och samarbete
              kring vilket politiskt område som helst. Det kan handla om vädermätning,
              där SMHI kanske vill ha något samarbete med Iran. Det är väl det
              mest opolitiska man kan ha, men jag tycker inte att man ska ha
              ett sådant samarbete, därför att det ger legitimitet åt en regim
              som inte respekterar demokrati, mänskliga rättigheter och rättssäkerhet.
            </seg>
            <seg n="0a49eb32">
              Ponera att den svenska regeringen på 80-talet hade bjudit in
              Johannesburgs polischef, som dagligen torterade och slog svarta
              människor mitt i det öppna gaturummet, till Sverige för att diskutera
              narkotikapolitik. Det hade inte heller varit trovärdigt. Det här
              är inte trovärdigt.
            </seg>
            <seg n="66c56f7d">
              Jag tycker att Maria Larsson ska erkänna att det här besöket
              inte var önskvärt, att det var fel, att det inte var rätt. Jag
              tror nog att Maria Larsson håller med mig om att principen om
              demokrati och mänskliga rättigheter ska gälla. Därför tycker jag
              att det skulle vara skönt om du ville säga att det här inte var
              rätt och att ni i fortsättningen kommer att ha en mycket mer fast
              och stark dialog, vare sig det handlar om Iran, FN eller EU, när
              man vill ha sådant här samarbete därför att ni inte vill ha den
              här relationen med en sådan stat.
            </seg>
          </u>
          <note type="speaker" n="9310b5ce">
            Anf. 143 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-ae550a115c8cf2d1-5" n="14235b9a">
            <seg n="e9941e21">
              Fru talman! Regeringen ska syssla med det regeringen ska syssla
              med, säger interpellanten. Ja, det är precis det vi gör.
            </seg>
            <seg n="c40f2e0e">
              Även om det här skedde på tjänstemannanivå är det naturligtvis
              någonting som vi från den politiska ledningen kan supporta, därför
              att vi tycker att det är viktigt att vi fullföljer de intentioner
              som vi har bestämt oss för gemensamt inom EU och inom FN.
            </seg>
            <seg n="6976aa37">
              Det är precis via FN och genom EU som vi gör det här arbetet.
              Det är till och med så att EU har gjort stora ansträngningar för
              att få till stånd möten med iranska företrädare när det gäller
              just narkotikafrågan, där vi ser det som så centralt för att kunna
              hejda de stora flöden av narkotika som kommer till vårt land.
            </seg>
            <seg n="2e1ca909">
              Det här är en socialpolitisk fråga, och det är av största vikt
              att Sverige kan hitta ingångar och att Sverige kan hitta sätt
              att stävja de kanaler som narkotikan förs hit på. Då är det avgörande
              att få till stånd ett samarbete med länderna i regionen, inte
              minst Afghanistans grannländer. Det är därför vi gör det här arbetet.
              Det är en bedömning inte bara av Sverige utan också av EU gemensamt
              och av FN, som kom med förfrågan om besöket.
            </seg>
            <seg n="1e3d5a4c">
              Jag förstår att interpellanten kan ha andra bevekelsegrunder,
              men det är viktigt att vi arbetar på ett trovärdigt sätt genom
              de internationella organisationer där vi är medlemmar och där
              vi gör gemensamma bedömningar samt att vi står upp för det som
              är gemensamt överenskommet.
            </seg>
            <seg n="ecc5a376">
              Återigen: Sverige är synnerligen aktivt när det gäller att påtala
              brister i fråga om mänskliga rättigheter i Iran. Irans utrikesminister
              Mottaki besökte Sverige i maj, och han tog emot Sveriges nyanlände
              ambassadör i november i Iran. Utrikesminister Carl Bildt kritiserade
              den 7 december Irans senaste avrättning av en person som dömts
              för brott som han ska ha begått som minderårig.
            </seg>
            <seg n="453d2b65">
              Det är självklart att varje kränkning åstadkommer ett uttalande
              från svensk sida. De tillfällena tas på största möjliga allvar.
              Sverige är en röst för ökade mänskliga rättigheter i Iran, en
              garanterad rättsstat i Iran. Det är i den riktningen vi arbetar.
              Men det vore naivt att tro att vi kan avsäga oss allt samarbete,
              därför att genom att narkotikan kommer hit skadas väldigt många
              människor i Sverige och skadas väldigt många människor i EU. Då
              måste vi hitta vägar att skära av de narkotikaflöden som tar sin
              väg från Afghanistan via Iran och via andra grannländer till ett
              Europa och till ett Sverige där människor går under av narkotikamissbruk.
            </seg>
            <seg n="f2f595b7">
              Jag tycker att interpellanten borde ha också det perspektivet
              med sig i den här debatten. Att vi ska upprätthålla mänskliga
              rättigheter är en självklarhet, men vi kan inte heller glömma
              eller blunda för hur narkotikan förs till vårt land. Vi ska försöka
              ingripa och förbättra situationen när det gäller att stänga av
              de kanalerna på ett tydligt sätt.
            </seg>
          </u>
          <note type="speaker" n="0349e2f0">
            Anf. 144 MARYAM YAZDANFAR (s):
          </note>
          <u who="maryam_yazdanfar_3d1313" xml:id="i-23f0529cfee13521-1" n="66a6f26c">
            <seg n="c75f53de">
              Fru talman! Jag är helt övertygad om att det finns andra metoder
              att samverka internationellt mot narkotika än att bjuda in Teherans
              ökände polismästare, och därmed legitimera hans syn på demokrati
              och mänskliga rättigheter och hans arbetsmetoder i förtrycket
              av den egna befolkningen, och välkomna honom med öppna armar i
              Sverige. Jag tror det. Demokrati kommer inte att införas i Iran
              över en natt. Det krävs små, små steg. Men förtrycket i Iran kan
              också gå små, små steg framåt genom att få legitimitet utomlands.
              Genom det sätt som den här delegationen togs emot i Sverige har
              de fått legitimitet i Iran, och det tycker jag är fel.
            </seg>
            <seg n="79edb30e">
              Jag tycker att det är bra att Carl Bildt har poängterat Sveriges
              strävan och Sveriges ambitioner på det här området gentemot Iran.
              Det är precis så det ska vara. Jag tycker att kontakter ska ske
              på hög nivå, på politisk nivå, där man förklarar Sveriges syn
              på mänskliga rättigheter och demokrati.
            </seg>
            <seg n="68051984">
              Det blir närmast artighetsvisiter när det kommer människor hit
              från en antidemokratisk stat utan att det finns en demokratisk
              insyn. Det finns ingen dagordning. Hur ska vi kunna engagera oss
              i vad de pratar om, hur besöket går till och så vidare? Jag tycker
              att det är ett problem. Det är tråkigt att Maria Larsson inte
              vill se det och erkänna att det här besöket inte var helt klockrent.
            </seg>
          </u>
          <note type="speaker" n="28f2bce8">
            Anf. 145 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-ae550a115c8cf2d1-6" n="14235b9a">
            <seg n="1e0f3955">
              Fru talman! Interpellanten säger att det finns andra metoder
              men nämnde inga sådana. Nej, det kanske inte finns så många andra
              metoder. Det är därför vi väljer att arbeta genom de organisationer
              som finns och som har ett förtroende i världen. Vi arbetar via
              FN. Låt oss inte glömma att FN har ganska många olika organ som
              är verksamma i Iran, fem, sex eller sju stycken till och med.
              Flera av dem stöder också MR-relaterade projekt i Iran. Det finns
              ett samarbete med den juridiska fakulteten vid Irans universitet.
              Det finns kvinnoprogram på landsbygden. Det kanske är ett sätt
              att ta de där små, små stegen mot en ökad demokratisering. Det
              är det sätt som vi har valt att använda oss av för att kunna komma
              någonstans.
            </seg>
            <seg n="7ea9a8d4">
              Tyvärr ser vi inga framsteg. Tyvärr går utvecklingen åt fel håll
              när det gäller mänskliga rättigheter. Därför krävs det att vi
              i tid och otid träder fram och beklagar det som händer och uttalar
              ett tydligt misstroende mot den regim som understöder den här
              utvecklingen.
            </seg>
            <seg n="4c022c45">
              Men låt oss inte vara så naiva att vi inte ser att vi måste använda
              oss av samarbetsformen för att också komma framåt inte bara när
              det gäller mänskliga rättigheter utan också när det gäller bekämpandet
              av narkotikan i Europa och i Sverige. Det var anledningen till
              besöket som skedde på tjänstemannanivå. På den politiska nivån
              använder vi varje tillfälle att tydligt påtala bristen på mänskliga
              rättigheter i Iran.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="eeb06dc7">
            13 § Svar på interpellation 2007/08:246 om driftersättning till
            Gunnarns flygplats
          </note>
          <note type="speaker" n="0f38e256">
            Anf. 146 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-51" n="612e9b67">
            <seg n="ad371bf3">
              Fru talman! Britta Rådström har frågat mig om jag avser att medverka
              till att Gunnarns flygplats också i fortsättningen kommer att
              få statlig driftersättning som garanti för sin framtida existens.
            </seg>
            <seg n="2c062205">
              Inledningsvis vill jag understryka att jag allmänt har uppfattningen
              att flyget i många fall har en betydelsefull uppgift i transportpolitiken
              och för den regionala utvecklingen. Många flygplatser runt om
              i landet spelar därför en viktig roll för regionernas förutsättningar
              vad gäller näringslivets möjligheter till etableringar och utveckling
              men också för att erbjuda medborgarna goda transportalternativ.
            </seg>
            <seg n="d00a6eee">
              Frågan om driftbidrag till kommunala och privata trafikflygplatser
              har, precis som Britta Rådström nämner, nyligen utretts inom ramen
              för Flygplatsutredningen. Utredningen har varit på remiss fram
              till den 14 december. Just nu pågår en sammanställning av remissinstansernas
              synpunkter. Därefter är det min ambition att Flygplatsutredningen
              ska behandlas inom ramen för den kommande infrastrukturpropositionen
              nästa år. Syftet med det är att jag vill behandla alla trafikslag
              samlat och inte var för sig som tidigare varit fallet. Det handlar
              om att skapa ett effektivt transportsystem som helhet, inte om
              att subventionera enskilda trafikslag. Därför måste både infrastrukturen
              och trafiken för väg, järnväg, sjö- och luftfart ses i ett sammanhang.
            </seg>
            <seg n="0fc1a3a3">
              Med denna ansats kommer jag att ta fram förslag för flygplatserna
              som även behandlar frågan om fortsatt statligt driftbidrag till
              kommunala och privata trafikflygplatser. Det är alltså i dag lite
              för tidigt för mig att uttala mig om enskilda flygplatser.
            </seg>
            <seg n="eb0560dd">
              Jag vill avslutningsvis göra ett medskick i den här frågan. Jag
              tycker att en viktig utgångspunkt för det vidare arbetet med flygplatsfrågan
              är att det finns ett regionalt engagemang ute i landet för att
              kunna visa flygplatsernas betydelse och på vilket sätt flygplatserna
              kan vara en integrerad och samordnad del i arbetet med regionernas
              långsiktiga utveckling. Jag menar att det bör finnas ett tydligt
              delat ansvar för de icke-statliga flygplatserna där staten kan
              ha en viss roll men där huvudansvaret i större utsträckning än
              vad som nu är fallet bör ligga på regionerna själva. Jag är övertygad
              om att ett sådant engagemang och ansvar från regionernas sida
              på ett effektivt sätt kan öka flygplatsernas bidrag till långsiktigt
              stabila och goda villkor för transportförsörjningen runt om i
              landet.
            </seg>
          </u>
          <note type="speaker" n="569921ce">
            Anf. 147 BRITTA RÅDSTRÖM (s):
          </note>
          <u who="britta_radstrom_1301be" xml:id="i-7060e66ec051a7f0-0" n="8646476d">
            <seg n="2e8ce0e9">
              Fru talman! Tack för svaret, ministern, även om det är ett icke-svar
              eftersom det hänvisas till infrastrukturpropositionen som kommer
              nästa år. Den riktiga benämningen på interpellationen borde egentligen
              ha varit Storumans flygplats i Gunnarn. Det är så den kallas.
              Det var slarvigt av mig att inte ha med det.
            </seg>
            <seg n="67595499">
              Det här kanske verkar vara en futtig fråga, men det är det inte.
              Det är en jätteviktig fråga för Storumans kommun och för det växande
              näringslivet i området.
            </seg>
            <seg n="8622ac23">
              Jag skulle vilja peka på en del bärande argument som det kan
              vara av värde för ministern att känna till. Sedan 1945 har runt
              1 miljard skattekronor satsats på flygfältet. Mellan 1993 och
              2002 har Storumans kommun satsat ca 64 miljoner kronor på flygfältet.
              Som en gammal militärflygplats är flygfältet ett av Sveriges största
              med en 2 300 meter lång bana och en mycket hög bärighet. Den är
              färdig att användas som inlandscharter- och fraktflygplats. Den
              har tre asfalterade sidobanor, nätverk av vägar, hangarer och
              verkstäder för test och övning.
            </seg>
            <seg n="a8d3e45f">
              Så sent som förra veckan gick de fyra borgerliga riksdagsledamöterna
              från Västerbotten ut i en av länstidningarna och uttryckte sitt
              stöd för att flygtrafiken ska finnas kvar. Man sade bland annat
              att flygplatsen har unika förutsättningar eftersom den byggdes
              för försvarets behov och kan ta emot stora fraktplan. Därför har
              den en mycket lång både start- och landningsbana.
            </seg>
            <seg n="df1afe0b">
              En liten och tämligen fattig kommun, liten till befolkningen
              men stor till ytan, som Storuman har inte egna medel för att kunna
              stödja flyget. Det är absolut nödvändigt med det statliga stöd
              som det innebär om Rikstrafiken upphandlar trafik där.
            </seg>
            <seg n="9c80d2d3">
              Men låt mig nu gå över till det märkliga i den här historien
              med upphandlingen. Rikstrafiken beslutade den 22 oktober 2007
              vilka flygsträckor som ska upphandlas under perioden 20082011.
              Det var en mycket oenig styrelse som, med röstsiffrorna 43, beslutade
              att inte upphandla trafik på Storumans flygplats. Det är ett mycket
              märkligt agerande eftersom remisstiden gick ut den 14 december.
              Kan Rikstrafiken besluta innan remisstiden har gått ut? Jag vill
              fråga ministern om ministern anser att det var rätt av Rikstrafiken
              att, innan remisstiden gick ut, besluta om att upphandling inte
              skulle ske. I svaret sägs bland annat att ambitionen är att Flygplatsutredningen
              ska behandlas inom ramen för den kommande infrastrukturpropositionen
              nästa år. Detta är en viktig fråga. Anser ministern att det var
              rätt av Rikstrafiken att agera på det sättet?
            </seg>
          </u>
          <note type="speaker" n="f6f470f8">
            Anf. 148 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-52" n="612e9b67">
            <seg n="7de9f6bd">
              Fru talman! Först och främst vill jag återkoppla med att ta den
              sista frågan först. Rikstrafiken fick just i uppdrag att innan
              man själv fattade beslut mycket noga ta till sig utredarens förslag.
              Det är ett självständigt beslut som Rikstrafiken fattar.
            </seg>
            <seg n="a20d2b20">
              Jag vill ändå ge en bild av flyget och flygplatserna i Västerbotten
              som jag tror hör hemma här. Naturligtvis är interpellanten Britta
              Rådström fullt på det klara med det, men jag vill ändå visa på
              att Västerbotten i sig har en hög flygplatstäthet. I länet finns
              sex flygplatser där det bedrivs linjetrafik i dag, dels två statliga
              flygplatser, i Skellefteå och Umeå, dels de två icke-statliga
              flygplatserna i Storuman, där alltså både Gunnarn och Hemavan
              ligger. Därtill finns flygplatser i Vilhelmina och Lycksele. Från
              Skellefteå och Umeå bedrivs kommersiell trafik till Helsingfors,
              och från de kommunala platserna bedrivs en av Rikstrafiken upphandlad
              flygtrafik till och från Arlanda enligt de bestämmelser som följer
              den allmänna trafikplikten.
            </seg>
            <seg n="80b753f2">
              Utredaren drar alltså slutsatsen att Västerbotten i dag har en
              flygplatstäthet som överstiger behovet sett ur ett transportpolitiskt
              perspektiv. Det är det som utredaren har svarat på. Om man tittar
              på de flygplatser som berörs ser man att Storuman, Vilhelmina
              och Lycksele geografiskt ligger ganska nära varandra. Storuman
              har minst antal personer som har flygplatsen som närmaste flygplats
              och minst antal arbetsplatser inom upptagningsområdet. Det är
              det som utredaren hänvisar till.
            </seg>
            <seg n="a59cc5ea">
              Om man tittar på trenden resande ser man att från 2001 till 2006
              har antalet resenärer just från Gunnarns flygplats minskat från
              20 690 resenärer till 12 864 resenärer. Det är också en del av
              det som flygplatsutredaren tar med i sin rapport.
            </seg>
            <seg n="6bb10acf">
              Jag tror att det är viktigt att också se att Storuman som kommun
              i dag har två flygplatser, vilka är föremål för statligt stöd,
              Gunnarns flygplats utanför Storuman och flygplatsen i Hemavan.
              Statens stöd utgår dels i form av driftbidrag, dels upphandlar
              Rikstrafiken flygtrafik från båda flygplatserna till och från
              Arlanda. Av den totala kostnaden för flygtrafikupphandling utgör
              76 miljoner kronor flygtrafikupphandlingen och 102 miljoner kronor
              driftbidraget, alltså totalt 178 miljoner. Av de medlen går 28
              miljoner till Storumans kommun. Det är bortåt 16 procent som tillfaller
              Storumans kommun. Det är Storuman som får väldigt mycket av resurserna,
              avsevärt mer än andra kommuner i det hänseendet.
            </seg>
          </u>
          <note type="speaker" n="b4f51288">
            Anf. 149 BRITTA RÅDSTRÖM (s):
          </note>
          <u who="britta_radstrom_1301be" xml:id="i-7060e66ec051a7f0-1" n="8646476d">
            <seg n="6868f8c7">
              Fru talman! Jag fick likafullt inget svar. Anser ministern att
              det var rätt av Rikstrafiken att fatta det beslut som man faktiskt
              fattade innan remisstiden hade gått ut? Det är riktigt att det
              finns flera flygplatser i länet. Om Storumans flygplats läggs
              ned innebär det att det blir 1012 mil till närmaste flygplats
              med reguljärtrafik. Det är Lycksele. Då ska man också betänka
              att vi har ytterligare en kommun uppe i norr, Sorsele, som anlitar
              Storumans flygplats och som har oerhört mycket längre väg. Då
              handlar det om 2022 mil enkel resa.
            </seg>
            <seg n="22b23418">
              Storuman upplever i dag en mycket positiv utveckling av näringslivet.
              Biostors etablering av pelletsproduktion i Stensele med en investering
              på närmare 500 miljoner kronor, gruvdriften expanderar hela tiden
              och nya gruvor hittas, kommande planerade vindkraftsetableringar,
              biltestverksamhet, turism och biodrivmedelsproduktion ger tydliga
              förutsättningar för att skapa ett resande till Storumans flygplats.
              Även annan industri som servar de här stora industrierna påverkas.
            </seg>
            <seg n="a53924f8">
              Utvecklingen går mot att Storuman kommer att bli ett logistiskt
              centrum där vägarna E 12 och E 45 går samman och Inlandsbanan
              och Tvärbanan möts. Storuman har som sagt var inlandets längsta
              rullbana och unika förutsättningar att ta emot stora flygplan.
              Det visar sig vara betydelsefullt speciellt för gruvnäringen.
            </seg>
            <seg n="7653d36c">
              För närvarande pågår en diskussion om start av flygfrakt i stor
              omfattning, främst norsk fiskfrakt till Asien med uppemot hundra
              ton per vecka. Då krävs det en flygplats som klarar detta.
            </seg>
            <seg n="27704256">
              En nedläggning av flygtrafiken innebär med stor sannolikhet att
              flygplatsen måste stängas helt. Därmed skulle de här viktiga funktionerna
              omintetgöras. Då blir frågan: När nya näringar utvecklas och växer,
              ska inte regeringen och samhället stödja deras möjligheter till
              utveckling och tillväxt genom en bra infrastruktur? Ligger inte
              det i det ansvaret?
            </seg>
            <seg n="d95ab05e">
              Länsstyrelsen har gjort en hemställan till regeringen där man
              menar att Rikstrafiken med sitt beslut inte tillräckligt beaktat
              motiven för en fortsatt flygtrafik på Storumans flygplats. Man
              har i för hög grad fokuserat på antalet inlandsflygplatser i stället
              för att beakta deras unika betydelse och antalet i relation till
              det oerhörda område som de försörjer. Om man tittar på Västerbotten
              som helhet kan man se att bara Skellefteå kommun, där jag själv
              bor, är lika stort som hela Skåne. Lägg därtill ett antal kommuner
              till i samma storlek så kan man förstå vilka oerhörda avstånd
              vi pratar om.
            </seg>
            <seg n="32969f80">
              Kan ministern hålla med länsstyrelsen om den här synen och de
              här påståendena? Skulle ministern vara beredd att ta upp frågan
              i regeringen om att ompröva Rikstrafikens beslut och ge myndigheten
              i uppdrag att även fortsatt upphandla flygtrafik på Storumans
              flygplats 20082011?
            </seg>
          </u>
          <note type="speaker" n="9692d5e5">
            Anf. 150 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-53" n="612e9b67">
            <seg n="1b4b9944">
              Fru talman! Jag ska börja med att säga att jag också naturligtvis
              har fått direktinformation från ledningen för Storumans kommun
              med anledning av den beskrivning som Britta Rådström gör av näringslivets
              utveckling, de positiva trenderna på arbetsmarknaden, för företagande
              och näringsliv. Det är oerhört positivt att det går bra för hela
              landet och att det får en sådan tydlig effekt att det visar på
              tillväxt och utveckling också i och kring Storuman.
            </seg>
            <seg n="31874c50">
              Det är därför som remissarbetet de facto är så viktigt. Precis
              som jag svarade är det viktigt att ha ett regionalt perspektiv.
              Inte desto mindre får jag upprepa att Storuman som kommun har
              två flygplatser som dessutom har statligt stöd. Det i sig är unikt.
              Det utgår jag också från att Britta Rådström håller med om.
            </seg>
            <seg n="a048c58b">
              Utredaren lämnar ett sådant här underlag eftersom uppdraget var
              att också se över flygplatsernas roll i ett transportpolitiskt
              nätverk. Då lämnar utredaren detta underlag. Det är utifrån det
              remissunderlag som har lämnats som vi nu har att arbeta. Där utgår
              jag från att länsstyrelsen mycket tydligt har lämnat den regionala
              aspekten.
            </seg>
            <seg n="41c64766">
              Inte desto mindre är kommunen Storumans roll i regionen också
              viktig att identifiera och visa på samspelen med de andra kommunerna.
              Precis som utredaren har visat vad gäller hur flygplatserna utifrån
              ett nätverk ska binda samman det nationella, regionala och lokala
              ansvaret, för vi motsvarande diskussioner om att hitta viktiga
              noder för transportsystem både vad gäller hamnar och kombiterminaler.
              Det handlar alltså om ungefär samma arbetsmetoder. De olika utredarna
              har fått i uppdrag att hitta ett effektivt transportsystem över
              hela landet.
            </seg>
            <seg n="62c302bf">
              Jag har redan svarat på frågan om Rikstrafiken. Rikstrafiken
              hade till uppgift att innan de fattade beslut mycket tydligt ta
              del av det som utredaren lämnat i fråga om en framtida flygplatsutredning.
            </seg>
          </u>
          <note type="speaker" n="324e50cd">
            Anf. 151 BRITTA RÅDSTRÖM (s):
          </note>
          <u who="britta_radstrom_1301be" xml:id="i-7060e66ec051a7f0-2" n="8646476d">
            <seg n="ce474b2f">
              Herr talman! Det är sant att utvecklingen i både Norrbotten och
              Västerbotten är oerhört positiv. Inte minst gäller det inlandet.
              De är de mest expansiva delarna av landet i dag vad gäller tillväxt
              av näringar.
            </seg>
            <seg n="2432485c">
              Jag vill återigen fråga: När kommer infrastrukturpropositionen?
              Kommer den i vår eller kommer den till hösten?
            </seg>
            <seg n="310a715d">
              Det är också sant att det finns två flygplatser i Storuman, men
              mig veterligt flyger man till Hemavan bara ungefär halva året.
              Flygplatsen används bara under den tiden. Framför allt är det
              ett stort slöseri att låta en flygplats, med den bärighet och
              den bana som nu finns, bara försvinna eller läggas ned.
            </seg>
            <seg n="433c4060">
              I sitt svar säger ministern att detta ska vävas in i infrastrukturpropositionen.
              Därför undrar jag hur man kan låta Rikstrafiken redan nu, oavsett
              om utredarens förslag finns eller inte, avgöra om detta ska ingå
              i en helhet i infrastrukturpropositionen. Och när kommer propositionen?
            </seg>
          </u>
          <note type="speaker" n="1b3b2c4a">
            Anf. 152 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-54" n="612e9b67">
            <seg n="211c88b2">
              Herr talman! Vad gäller infrastrukturpropositionen vill jag säga
              att det arbetet pågår utifrån de utredningar vi har att tillgå
              och de remissunderlag som nu kommer in. Dessutom har vi den revidering
              som framför allt Vägverket och Banverket visat på, det vill säga
              de stora brister som finns i de befintliga planerna för 20042015,
              dem som Britta Rådström och Socialdemokraterna varit ansvariga
              för. Det pågår nu ett arbete där hänsyn tas till dessa stora brister
              som naturligtvis kommer att påverka den kommande infrastrukturpropositionen.
              Jag återkommer till detta.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="b9496ac3">
            14 § Svar på interpellation 2007/08:247 om Förbifart Helsingfors
          </note>
          <note type="speaker" n="dbb44328">
            Anf. 153 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-e102606d22f32ce6-1" n="612e9b67" next="i-cf585a707231f843-1"/>
          <note n="e3b2b337">
            Herr talman! Karin Svensson Smith har ställt följande frågor
            till mig:
          </note>
          <u who="asa_torstensson_c67ae8" xml:id="i-cf585a707231f843-1" n="612e9b67" prev="i-e102606d22f32ce6-1">
            <seg n="05f649ef">
              Vad gäller frågan hur jag ämnar agera för att säkerställa att
              Vägverket och andra myndigheter inte driver kostsamma infrastrukturprojekt
              såsom Förbifart Helsingfors som ett egenvärde vill jag påminna
              om att det är de nationella planerna för vägtransportsystemet
              som är styrande för vilka projekt Vägverket bedriver fysisk planering
              för. Förbifart Helsingfors finns med i den nu gällande planen
              för perioden 20042015 som fastställdes av den tidigare regeringen
              under tiden för dess samarbete med Miljöpartiet och Vänsterpartiet.
            </seg>
            <seg n="fba017df">
              Innan Vägverket får påbörja den närmare planeringen av leden
              kommer regeringen också att pröva tillåtligheten av Förbifart
              Helsingfors enligt 17 kap. miljöbalken.
            </seg>
            <seg n="27b8e15a">
              Jag vill i sammanhanget nämna att regeringen i november 2006
              gav Vägverket och Banverket i uppdrag att ta fram revideringsförslag
              för såväl den nu gällande nationella väghållningsplanen som banhållningsplanen
              för perioden 20042015 eftersom det fanns brister i de planer som
              den tidigare regeringen fastställt. Bristerna gäller främst tidsplaner
              och kostnadsberäkningar för olika projekt. Remissbehandlade förslag
              överlämnades till regeringen under sommaren. Förslagen bereds
              för närvarande, och regeringen har för avsikt att under 2008 fastställa
              reviderade väg- och banhållningsplaner för 20042015.
            </seg>
            <seg n="bda815f2">
              För att återgå till motorleden har själva byggandet inte något
              sådant egenvärde för Vägverket som interpellanten gör gällande,
              utan det är effekterna av investeringen som är det viktiga. Regionen
              växer och har behov av att lösa de transportbehov som uppstår.
              Förbifart Helsingfors är utredd bland annat med utgångspunkt i
              den regionala planeringen för Helsingforss län. I Helsingfors
              ökar befolkningen med ca 1 procent per år vilket motsvarar ett
              nytt Malmö på 1520 år. Över SaltsjöMälarsnittet har endast tillkommit
              en ny förbindelse, snabbspårvägen, sedan 1968 då Essingeleden
              byggdes. Sedan dess har befolkningen ökat med 400 000 människor.
            </seg>
            <seg n="9fa42bd0">
              I Vägutredningen har olika alternativ prövats ingående: åtgärder
              i befintligt system, vägutbyggnader och ett alternativ med mycket
              kollektivtrafik. Resultatet av Vägutredningen visar att de enda
              alternativ som klarar arbetsuppgiften och som bäst uppfyller målen
              är en vägutbyggnad över SaltsjöMälarsnittet. Region Helsingfors
              har därför rekommenderat Förbifart Helsingfors.
            </seg>
            <seg n="8ae3023c">
              Liksom interpellanten är jag mycket angelägen om att en större
              andel av resandet sker med miljövänliga färdmedel, som kollektivtrafik
              på väg och järnväg. En sådan förändring tar dock tid att åstadkomma.
              En ökad andel resande med kollektivtrafik kräver till att börja
              med att det finns kapacitet i kollektivtrafiken att ta emot fler
              resenärer. Det kräver investeringar i infrastruktur och fordon.
              Sådana satsningar görs, men det tar ett antal år innan dessa investeringar
              är klara och får effekt.
            </seg>
            <seg n="0a9f4be5">
              Jag vill framför allt nämna Citybanan för pendeltågstrafiken
              genom Helsingfors. Det är det enskilt viktigaste och största kollektivtrafikprojektet
              för Helsingforssregionen och Mälardalen. Investeringen är av avgörande
              betydelse för Helsingforssregionens utveckling och hållbara tillväxt.
              Väl utformad och integrerad med den övriga kollektivtrafiken i
              regionen kommer kapaciteten, effektiviteten, pålitligheten och
              attraktiviteten i kollektivtrafiken att öka. Det kommer att leda
              till ett ökat kollektivt resande.
            </seg>
            <seg n="40a41720">
              När det gäller investeringar i fordon har Helsingforssregionen
              inte heller varit lottlös. Inom ramen för Banverkets fördelning
              av statsbidrag till inköp av regionaltåg, totalt 4,5 miljarder
              kronor, har SL beviljats hela 1,8 miljarder kronor. Det kommer
              att öka resandet ytterligare.
            </seg>
            <seg n="60a0921e">
              Underhåll av infrastruktur och fordon är också viktigt. Pålitlighet
              och färre störningar är A och O för resenärernas kvalitetsupplevelse.
              För att öka pålitligheten och minska störningarna i tågtrafiken
              har regeringen gjort stora satsningar på drift- och underhåll
              i bland annat järnvägsnätet i Helsingfors. Väl underhållna fordon
              är också viktigt. Detta är primärt SL:s och operatörernas ansvar,
              likväl som själva driften av kollektivtrafiken. Man får inte glömma
              att huvudansvaret för kollektivtrafiken i Helsingforssregionen
              ligger på regional nivå, det vill säga landstinget. Jag utgår
              från att landstinget arbetar medvetet för att uppnå en långsiktigt
              hållbar stadsutveckling och regional utveckling. En väl utvecklad
              kollektivtrafik är en nödvändig pusselbit i en sådan utveckling.
            </seg>
            <seg n="c1e12dc1">
              Transportsektorn måste bli mer miljövänlig. För att förändra
              beteenden och skapa en vilja att investera i ny teknik behövs
              ekonomiska styrmedel som ger incitament att agera miljövänligt.
            </seg>
            <seg n="d3e815b8">
              Helt nyligen beslutade riksdagen på förslag från regeringen att
              den generella koldioxidskattenivån höjs med 6 öre per kilogram
              koldioxid samt att energiskatten på diesel höjs med 20 öre per
              liter från den 1 januari 2008.
            </seg>
            <seg n="937a6148">
              Samtidigt fortsätter skattelättnader för koldioxidneutrala drivmedel.
              I budgetpropositionen för 2008 gjorde regeringen bedömningen att
              en lagstiftning om generell skattebefrielse för koldioxidneutrala
              drivmedel bör införas i lagen om skatt på energi och träda i kraft
              senast den 1 januari 2009. Den generella skattebefrielsen bör
              gälla längst till och med 2013.
            </seg>
            <seg n="13d91dec">
              När det gäller åtgärder för att bromsa biltrafikens tillväxt
              i Sveriges storstadsområden vill jag avslutningsvis lyfta fram
              införandet av trängselskatten i Helsingfors som bland annat syftar
              till att förbättra framkomligheten och miljön i Helsingfors.
            </seg>
          </u>
          <note type="speaker" n="0e8fcad8">
            Anf. 154 KARIN SVENSSON SMITH (mp):
          </note>
          <u who="karin_svensson_smith_aa4519" xml:id="i-0334397d7005c67f-0" n="b954cdc1">
            <seg n="8dca29b6">
              Herr talman! Det var en intressant redogörelse på kort tid.
            </seg>
            <seg n="2f06b543">
              När det gäller transportbehovet föreslår regeringen att man ska
              lösa det genom att bygga nya vägar. Därför undrar jag om ministern
              kan ge ett enda exempel på en stad där man verkligen löst trängselproblemet
              genom att bygga nya vägar. Erfarenhetsmässigt alstrar nya och
              bredare vägar mer trafik. Det enda som händer är att man flyttar
              problemet i tid och rum. Man löser det inte. Ett näraliggande
              bevis för detta är Södra länken, som knappt en månad efter dess
              öppnande var fylld. Det innebär att byggandet av nya vägar inte
              är ett samhällsekonomiskt effektivt sätt att lösa transportbehoven
              i Helsingfors.
            </seg>
            <seg n="649bc3c3">
              Jag undrar också om ministern har några synpunkter på att transportbehovet
              på ett bättre sätt skulle lösas genom en utbyggd väginfrastruktur
              jämfört med alternativet att bygga ut kollektivtrafiken. Jag tror
              vi kan vara överens om att det finns ett behov av bättre framkomlighet
              i Helsingfors. Varför då inte välja ett klimatvänligt transportmedel
              som kollektivtrafiken i stället för förbifarten som genom sin
              ökade kapacitet inbjuder till ännu mer av den verksamhet som förstör
              klimatet?
            </seg>
            <seg n="6f477b28">
              Jag har frågat om hur man ska göra för att öka kollektivtrafikandelen,
              och regeringen instämmer glädjande nog i att man vill öka den.
              Men vissa av statsrådets kollegers uttalanden gör mig fundersam.
              Anders Borg menar att man borde öka vägbudgeten tre fyra gånger
              genom att dra ned på motsvarande järnvägsinvesteringar. Hur ska
              man kunna göra troligt att kollektivtrafikresandet ökar om man
              tar investeringsmedel från järnvägen och flyttar över dem på vägsidan?
            </seg>
            <seg n="27b69a60">
              Det är inte bara fråga om trivsel och klimat. Man kan diskutera
              om det verkligen är önskvärt att Helsingfors ska växa med motsvarande
              ett Göteborg. Men om man tänker sig att Helsingfors växer mycket,
              klarar man då rent ytmässigt av att se till att människor fraktar
              sig till och från sina arbeten om alla ska sitta i var sin bil?
              Jag hävdar att alldeles oavsett klimataspekterna går det inte
              att på ett smidigt sätt ordna med människors transportlösningar
              med mindre än att man kraftigt bygger ut pendeltåg, tunnelbana
              och spårvagnsnät i Helsingfors. Om man jämför med andra städer
              av den storleken är det så framtiden ser ut i såväl europeiska
              som amerikanska städer, där man försöker lösa transportbehoven
              på ett rationellt sätt.
            </seg>
            <seg n="c4b61a2e">
              Jag frågar efter transportslagsövergripande synsätt. Här har
              man utrett ett alternativ, det vill säga förbifarten. Vägverket
              konstaterar i sin utredning att man inte har kompetens till utbyggnad
              av spårnätet utan bara till vägbyggen. Jag har hört framskymta
              att regeringen har ett önskemål om att det hela ska bli mer transportslagsövergripande.
              Vore det då inte en god idé att be Cederschiöld börja om från
              början och på allvar beakta utbyggnaden av kollektivtrafiken som
              ett alternativ till en ensidig satsning på ett stort motorvägsprojekt
              som leder till mer klimatstörande verksamhet, det vill säga Förbifart
              Helsingfors.
            </seg>
            <seg n="58ac29b7">
              Jag blir lite brydd när jag i svaret ser att Cederschiöld redan
              har överlämnat sitt paket. Såvitt jag vet är inte det gjort. Det
              var åtminstone inte gjort när svaret skrevs.
            </seg>
          </u>
          <note type="speaker" n="fc118f16">
            Anf. 155 MATS EINARSSON (v):
          </note>
          <u who="unknown" xml:id="i-dff2669784e34bf3-55" n="c8e48313">
            <seg n="a510ab84">
              Herr talman! Vänsterpartiet har precis som Miljöpartiet, Naturvårdsverket
              och Sika avstyrkt planerna på en så kallad Förbifart Helsingfors.
            </seg>
            <seg n="cb5907c7">
              Jag skulle vilja lyfta fram en aspekt som också tas upp i Karin
              Svensson Smiths interpellation, nämligen att vägprojekt som Förbifart
              Helsingfors medverkar till en utglesning av bebyggelse och arbetsplatser
              i storstadsområden. Det leder till ökade transportbehov och försvårar
              en effektiv kollektivtrafik, vilket i sin tur leder till ytterligare
              behov av vägtransporter och krav på fler vägar.
            </seg>
            <seg n="a80962db">
              Utglesningen av storstadsområdena är oförenlig med en långsiktigt
              hållbar stadsplanering. Vi måste börja bygga tätare och transporteffektivare
              om vi ska klara klimatmålen. Förbifart Helsingfors inte bara bidrar
              till en ohållbar stadsutveckling. Den saboterar också direkt de
              försök som görs till en mer hållbar tätortsnära stadsplanering.
            </seg>
            <seg n="87148107">
              Jag ska inte ägna mig åt någon bypolitik, men låt mig ta ett
              konkret exempel som illustration.
            </seg>
            <seg n="0d21036a">
              I Botkyrka, där jag bor, bygger och planerar vi nu friluftsstaden
              Riksten, ett nytt bostadsområde på den gamla F 18-flygplatsen.
              Det är hållbart och miljövänligt, och det finns goda förutsättningar
              för kollektivtrafik. Men för att projektet ska kunna fullföljas
              krävs dels en vägstump som kallas Förbifart Tullinge, av betydligt
              mindre omfattning än den förbifart som tas upp i interpellationen,
              dels en förlängning av den planerade spårvägen från Flemingsberg,
              den regionala kärna som nu växer fram kring Huddinge sjukhus och
              Södertörns högskola.
            </seg>
            <seg n="6186b86a">
              Båda dessa begränsade men helt nödvändiga infrastruktursatsningar
              ligger i de senaste Cederschiöldska planerna någonstans bortom
              2019. Varför är det så? Jo, enkelt uttryckt: Förbifart Helsingfors
              kostar minst 25 miljarder kronor. Det finns inte utrymme för infrastruktursatsningar
              i Helsingforssområdet som skulle möjliggöra en långsiktigt hållbar
              stadsbyggnadsplanering.
            </seg>
            <seg n="d43eac41">
              Min fråga till statsrådet blir naturligtvis: Vad tänker statsrådet
              göra för att samhällets infrastruktur och investeringar ska gynna
              och inte motverka en stadsutveckling som är förenlig med klimatmål
              och en långsiktigt hållbar utveckling?
            </seg>
          </u>
          <note type="speaker" n="b6810701">
            Anf. 156 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-56" n="612e9b67">
            <seg n="01218e8f">
              Herr talman! Först och främst: Om det står någonstans att Carl
              Cederschiöld redan har lämnat sitt paket kan jag säga att han
              gör det under morgondagen. Det har väl alla kunnat läsa i medierna.
            </seg>
            <seg n="bd681e7a">
              Vad gäller ökningen av kollektivtrafiken och satsningen för att
              människor ska använda spårbundna färdmedel är det viktiga att
              vi har prioriterat Citybanan, som kommer att vara den avgjort
              viktigaste långsiktiga åtgärden.
            </seg>
            <seg n="70e69a0f">
              Därtill är det klart att både Karin Svensson Smith och Mats Einarsson
              till stor del är skyldiga till att vi i dag måste se till att
              det läggs resurser på järnvägen och järnvägsinfrastrukturen här
              och nu på grund av de stora bristerna på underhållssidan. Dessa
              gör att människor är frustrerade över att tågen inte kommer i
              tid och att man därmed i en större region väljer att ta bilen
              i stället. Det här har i allra högsta grad samband, vilket gör
              att vi redan i innevarande budget och i den kommande budgeten
              ger ytterligare resurser till Banverket för att ta sig an det
              vi kan göra kortsiktigt och snabbt.
            </seg>
            <seg n="1a16c3d7">
              Därtill kommer vi, kopplat till infrastrukturpropositionens arbete,
              vid årsskiftet att erhålla Banverkets och Vägverkets gemensamma
              uppdrag. När det gäller kollektivtrafik och transportslagsövergripande
              lösningar tror jag att det är avgörande att den största delen
              av kollektivtrafiken är beroende av väg i dag. Sambandet mellan
              väg och järnväg är avgörande för att det ska vara smidigt för
              människor att välja kollektivtrafiken. Detta kommer vid årsskiftet.
            </seg>
            <seg n="bf8936cf">
              Vi ska hitta en nationell handlingsplan för att göra bra kollektivtrafik
              ännu bättre och ha en långsiktig utveckling på kollektivtrafiken,
              som naturligtvis kommer att vara en avgörande del i infrastrukturarbetet
              och infrastrukturpropositionens arbete. Vi betonar vikten av att
              hitta de långsiktiga prioriteringarna för att möta klimatutmaningarna.
              Det är egentligen precis det som interpellanten efterfrågar.
            </seg>
            <seg n="04b76eab">
              Ni har själva varit med och prioriterat Förbifart Helsingfors,
              och framför allt har Helsingforssregionen prioriterat den, av
              den anledningen att Helsingfors har växt och växer. Essingeleden
              som är byggd för 80 000 fordon per dygn har i dag som mest 190
              000 fordon. Det påverkar naturligtvis. Det är en mycket sårbar
              länk i sig.
            </seg>
            <seg n="5ab39b7c">
              Jag tycker att det blir en snedbelastning i diskussionen om att
              välja väg och att ha bra vägstandard i landet. Det sägs att vi
              inte pratar om kollektivtrafiken. Men det gör vi ju! Vi pratar
              om bussar på väg, och vägar har i allra högsta grad den delen
              av kollektivtrafiken ett stort behov av.
            </seg>
          </u>
          <note type="speaker" n="bc66a16f">
            Anf. 157 KARIN SVENSSON SMITH (mp):
          </note>
          <u who="karin_svensson_smith_aa4519" xml:id="i-0334397d7005c67f-1" n="b954cdc1">
            <seg n="f6f99248">
              Herr talman! Jag noterade att statsrådet inte gav mig något svar
              på vilken stad i världen som har lyckats lösa trängselproblematiken
              genom att bygga ut kapaciteten för vägarna. Men det finns tillfälle
              att nämna det i nästa inlägg i så fall.
            </seg>
            <seg n="c027bda8">
              Det som framför allt står och klappar på dörren nu är klimathotet.
              Jag vet inte om statsrådet hade möjlighet att lyssna på Al Gore
              och representanten för IPCC när de pratade om att ökningen av
              växthusgaser aktivt måste hejdas och att vi faktiskt inte har
              många år på oss. Jag har inte förstått hur regeringen kan göra
              för troligt att utbyggnad av en väg är ett sätt att möta klimathotet.
            </seg>
            <seg n="4f2f957d">
              Busstrafik i all ära, och jag är en varm tillskyndare av den,
              men Helsingfors är en stor stad. Man kan inte lösa människors
              transportproblem enkom med buss, utan det krävs spårbundna, effektiva
              kommunikationer med stor kapacitet. Problemet med det är att det
              kostar. Det kostar ganska mycket. Om man ska möta de behoven är
              det inte förenligt med att samtidigt bygga ut en motorväg som
              kostar minst 25 miljarder kronor.
            </seg>
            <seg n="d868f18f">
              Det är klart att man ska avhjälpa underhållsproblemen kortsiktigt.
              Men regeringen har ansvaret för det långsiktiga målet och jag
              hävdar att också riksdagen har det att förena lösningen av transportbehovet
              med de krav som klimathotet ställer. Då behöver vi antagligen
              varenda krona för att bygga ut de transportslag som inte påverkar
              kollektivtrafiken negativt.
            </seg>
            <seg n="be669557">
              Under den förra infrastrukturplaneringen handlade det om att
              Helsingforssregionen, kringliggande län och hela Mälarregionen
              enade sig om att deras viktigaste projekt var Citybanan. I den
              såg man från de kringliggande länen att man hade förlängning av
              Citybanan som gjorde att man kunde nyttiggöra en ökad spårkapacitet
              inte bara i själva Helsingforss stad utan i en stor region därutöver.
            </seg>
            <seg n="ec3bc542">
              När vi frågade Carl Cederschiöld när han var på besök i trafikutskottet
              hur man skulle kunna få råd med både Citybanans förlängningar
              och utbyggnaden av förbifarten samtidigt fick vi inte något bra
              svar. Statsrådet har möjlighet att förklara här i kammaren hur
              dessa stora behov ska kunna mötas.
            </seg>
            <seg n="b23df4b7">
              När man sitter i opposition är det lätt att tro att man kan trolla.
              Men nu när ni har ansvar för det hela är det lite svårare att
              lova saker som inte går att genomföra. Man skulle behöva öka infrastrukturbudgeten
              med långt utöver vad jag skulle gissa att regeringen är beredd
              till för att klara båda dessa uppgifter. Det känns som någon sorts
              luftslott. Med det löser man inga transportproblem.
            </seg>
            <seg n="ef6d21d6">
              Jag vill återkomma till frågan. I vilken stad har man lyckats
              lösa trängselproblemen genom att bygga ut vägtrafiken? Hur ska
              man kunna möta det faktum att 45 procent av klimatpåverkan i Sverige
              kommer från transporterna genom att ytterligare vidga kapaciteten
              för transporter som påverkar klimatet negativt?
            </seg>
          </u>
          <note type="speaker" n="35944520">
            Anf. 158 MATS EINARSSON (v):
          </note>
          <u who="unknown" xml:id="i-dff2669784e34bf3-57" n="c8e48313">
            <seg n="e9e8cdb0">
              Herr talman! Även om det inte är jag som är interpellanten ska
              även jag tacka för det svar som har givits. Det är möjligt att
              jag är lite ringrostig, men jag har lite svårt att följa statsrådets
              resonemang.
            </seg>
            <seg n="0b9866e3">
              Det är inte alltid så lätt att på volley svara på frågor som
              ställs i interpellationsdebatter. Men själva interpellationen
              har statsrådet haft tillgång till under ganska lång tid. Det är
              synd att statsrådet har skrivit eller låtit skriva ett svar som
              förefaller ge bilden av att statsrådet inte har förstått de här
              problemen.
            </seg>
            <seg n="f5b5a571">
              Det finns mycket att säga om Förbifart Helsingfors. Jag ska bara
              göra några noteringar. Först och främst är Förbifart Helsingfors
              inte en förbifart. Utredningarna visar att det bara är en mycket
              liten del av trafiken som inte är regional. Det allra mesta av
              trafiken ska in till Helsingforss city.
            </seg>
            <seg n="8d233279">
              De samhällsekonomiska kalkylerna bygger som jag har förstått
              det på helt verklighetsfrämmande kalkyler om medelhastigheter
              på 97 kilometer i timmen i tunnlarna och sådana saker.
            </seg>
            <seg n="c1bfd2fe">
              Utredningar visar inte att förbifarten löser tillgänglighets-
              och framkomlighetsproblemen i Helsingforsområdet. Till detta kommer
              allt annat som kan sägas om hållbar utveckling och klimatmål.
            </seg>
            <seg n="67712544">
              Jag kan bara hoppas att statsrådet tar med sig de synpunkter
              som har kommit fram här från Karin Svensson Smith och i viss utsträckning
              kanske möjligtvis från mig också in i regeringen och regeringsarbetet.
            </seg>
            <seg n="2e088be9">
              Det vore ett stort misstag att nu följa de planer som har skisserats
              om en satsning på Förbifart Helsingfors. Det kommer att försvåra
              och kanske till och med omöjliggöra en transportinfrastruktur
              i Helsingforssområdet som är förenlig med en hållbar utveckling.
            </seg>
          </u>
          <note type="speaker" n="f115cfa8">
            Anf. 159 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-58" n="612e9b67">
            <seg n="fea2578c">
              Herr talman! Jag blir något förvånad när jag lyssnar på både
              Karin Svensson Smith och Mats Einarsson. Jag kanske ska upprepa
              det jag har sagt. Förbifart Helsingfors ligger i den befintliga
              nationella väghållningsplanen, och både Vänsterpartiet och Miljöpartiet
              var en del av underlaget vid dess fastställande. De frågeställningar
              som ni uppenbarligen har i dag har ni avstått från att lyfta upp
              tidigare.
            </seg>
            <seg n="ba16dc9c">
              Varken Karin Svensson Smith eller Mats Einarsson har tagit ansvar
              för att det i dag inte finns resurser för den underhållssatsning
              som skulle behöva göras för att järnvägen i dagsläget ska fungera.
              Det är mycket riktigt så som Karin Svensson Smith säger. Det är
              lätt att bygga luftslott. Det är vad befintlig plan till år 2015
              är. Det är ett luftslott där det i dag saknas 5060 miljarder för
              järnvägsdelen i den befintliga planen.
            </seg>
            <seg n="fece16fd">
              Jag tänker inte fortsätta att bygga luftslott. Det är precis
              detta underlag som är väldigt avgörande för att nästa inriktning
              över huvud taget ska kunna ha den långsiktighet som krävs för
              att kunna vidta åtgärder.
            </seg>
            <seg n="d17e1352">
              I dag diskuteras Förbifart Helsingfors. Det är en fråga där båda
              debattörerna i interpellationsdebatten varit aktiva och ansvariga
              för att den finns med i planen till år 2015. Den är starkt förankrad
              i regionen.
            </seg>
            <seg n="551f1804">
              Syftet är att minska trycket på centrala staden och sårbarheten.
              Det är därför regionen är aktiv förespråkare för Förbifart Helsingfors.
              Vad gäller regeringens ställningstagande till Förbifart Helsingfors
              är det i nuläget för tidigt att säga något.
            </seg>
            <seg n="a0c74a28">
              Först kommer Carl Cederschiöld med ett underlag. Därtill kommer
              objektet att tillåtlighetsprövas, som jag tidigare sagt, enligt
              17 kap. i miljöbalken. Enligt Vägverket kommer man att pröva det
              inom kort genom en ansökan om just tillåtlighet.
            </seg>
          </u>
          <note type="speaker" n="8ab5420f">
            Anf. 160 KARIN SVENSSON SMITH (mp):
          </note>
          <u who="karin_svensson_smith_aa4519" xml:id="i-0334397d7005c67f-2" n="b954cdc1">
            <seg n="7fa9f285">
              Herr talman! Jag noterar nu för tredje gången att det fortfarande
              inte finns något exempel på någon stad där man har löst trängselproblemen
              genom att man har byggt ut vägsystemen.
            </seg>
            <seg n="708fb917">
              Har Åsa Torstensson tid att åka runt lite grann i Europa kan
              hon se att många storstäder bygger ut spårvagnsnäten. De är relativt
              enkla och billiga, och det är ett klimatvänligt sätt att tillgodose
              människors transportbehov.
            </seg>
            <seg n="bfcd4622">
              Detta i kombination med trängselskatter och andra system som
              begränsar bilens framkomlighet kan leda till att man såväl når
              klimatmål som löser transportproblemen.
            </seg>
            <seg n="0b39385b">
              Vi ska ha sammanträde i Klimatberedningen i övermorgon. Det är
              ganska bekymmersamt att få ihop de åtgärder som leder till att
              man har en politik som gör för troligt att man inte överstiger
              tvågradersmålet. I underlaget talar vi om järnvägsinvesteringar
              som klimatinvesteringar och ett sätt att minska utsläppen.
            </seg>
            <seg n="7440dd74">
              Jag har fått ett svar på hur ministern ämnar bromsa biltrafikens
              tillväxt i Sveriges storstadsområden. Ingen av de rapporter vi
              får från Vägverket, Miljömålsrådet, Naturvårdsverket eller någon
              annan myndighet visar att man har någon avmattning i ökningen
              av biltrafiken.
            </seg>
            <seg n="1f5ec8fa">
              Det räcker inte med trängselskatten och den lilla futtiga ökningen
              av koldioxidskatten. Det räcker kanske möjligtvis för att minska
              ökningen men inte för att vända det till någonting som ens närmar
              sig de klimatmål vi har i Sverige.
            </seg>
            <seg n="1d4d45e1">
              Man kan inte påstå att en överflyttning av pengar från järnväg
              till väg leder till att man ökar andelen kollektivtrafik i en
              storstadsregion som är rätt så beroende av spårburna lösningar.
            </seg>
          </u>
          <note type="speaker" n="0eb4d8fb">
            Anf. 161 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-59" n="612e9b67">
            <seg n="e444304f">
              Herr talman! Regeringen har valt att satsa på kollektivtrafik
              och nya resurser till järnvägen i Helsingfors och Helsingforssregionen
              av den anledningen att den tidigare regeringen inte har prioriterat
              detta. Därför finns det i dag många pendlare som är väldigt frustrerade
              över att de varken kommer i tid eller kan lita på att pendeln
              över huvud taget är möjlig att använda. Det är grunden till att
              det är starkt prioriterat för den här regeringen.
            </seg>
            <seg n="eb46c6d7">
              Vi kommer också att påbörja en översyn av lagstiftningen på kollektivtrafikområdet
              precis som Karin Svensson Smith själv har föreslagit. Vi kommer
              att inleda detta med samtal med branschens aktörer.
            </seg>
            <seg n="0b7d3350">
              Trängselskatten har nämnts här. Den är också en prioritering
              av alliansregeringen. Därtill har vi, precis som Karin Svensson
              Smith sade, en klimatberedning som också är en del av arbetet
              för att hitta de rätta prioriteringarna för att möta klimatsmarta
              lösningar. Det är precis det som är ingången för arbetet med infrastrukturpropositionen
              och en del i att både klara av godsflöden i det här landet och
              att mycket tydligt möta storstadsregionernas positiva utveckling
              vad gäller en större regionalisering.
            </seg>
            <seg n="df0638ed">
              Därtill ska vi möta människornas vilja att bo någon annanstans
              än i själva storstaden. Då krävs bra kollektivtrafik. Här har
              vi stora möjligheter att skapa goda förutsättningar. Då krävs
              vägar och bra järnvägar.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="96860b87">
            15 § Svar på interpellationerna 2007/08:250 och 271 om trafiksäkerhet
          </note>
          <note type="speaker" n="b8b9267b">
            Anf. 162 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-e102606d22f32ce6-2" n="612e9b67" next="i-cf585a707231f843-2">
            <seg n="99ef9271">
              Herr talman! Marie Nordén har frågat vad jag har gjort för att
              öka trafiksäkerheten detta år och vad jag tänker göra för att
              vända trenden vad gäller det ökade antalet dödsolyckor i trafiken.
              Marie Nordén har också frågat hur jag avser att gå vidare med
              nollvisionsarbetet samt vilka åtgärder jag ser som nödvändiga
              i det framtida trafiksäkerhetsarbetet. Även Eva-Lena Jansson har
              frågat mig vad jag tänker göra för att vända trenden med dödsolyckor
              men också frågat om jag kommer att ta initiativ för att säkerställa
              det frivilliga trafiksäkerhetsarbetet samt vilka marknadslösningar
              jag avser att öppna upp för att åstadkomma ökad trafiksäkerhet.
            </seg>
            <seg n="9f6008c9">
              Sverige är i dag ett av världens trafiksäkraste länder. Trenden
              är långsamt sjunkande dödstal i vägtrafiken även om vi under senare
              tid har sett en ökning. Vi måste därför enträget fortsätta vårt
              gemensamma arbete med trafiksäkerheten, med nollvisionen som grund.
              Jag vill dock påpeka att ökningen av antalet trafikdödade under
              2007 inte betyder att vi har misslyckats med de åtgärder som vidtagits.
              Den utomordentligt starka ekonomiska utvecklingen i Sverige de
              senaste åren förklarar delvis varför antalet omkomna just nu ökar
              i trafiken. Samtidigt finns områden där någon väsentlig förändring,
              trots insatser, inte har skett.
            </seg>
            <seg n="f80b5a59">
              Ett område är hastigheterna på våra vägar. Ett viktigt bidrag
              till säkrare hastigheter är den proposition om nya kompletterande
              hastighetsgränser som behandlades av riksdagen i maj. Bättre anpassade
              hastigheter bedöms kunna rädda liv och samtidigt ge positiva bidrag
              till koldioxidmålet. Ambitionen är att Vägverket och kommunerna
              under våren 2008 ska kunna börja använda de nya hastighetsgränserna.
            </seg>
            <seg n="48df2441">
              Förare påverkade av alkohol, andra droger och trötthet orsakar
              en stor och ökande andel av trafikolyckorna. Regeringen vill därför
              skärpa reglerna för den som kör rattfull och kommer att vidta
              ytterligare åtgärder för att minska problemen med påverkade förare.
              Införandet av en utvidgad riskutbildning i körkortsutbildningen
              för att öka körkortstagarnas riskmedvetenhet är en del av detta.
              Regeringen avser att återkomma till riksdagen i denna del.
            </seg>
            <seg n="84e07026">
              Regeringen överväger också åtgärder för införande av alkolås
              och annan teknik som förhindrar påverkade förare i såväl yrkesmässig
              trafik som privatbilar. Regeringen tillsätter i dagarna en utredning
              om att alkolås ska vara en förutsättning för att få köra bil för
              dömda rattfyllerister. Sverige arbetar för att alkolås ska bli
              obligatoriskt i nya bussar och lastbilar i yrkesmässig trafik
              inom EU. Som ett led i detta kan Sverige söka godkännande för
              ett tillfälligt undantag från dessa regler i syfte att påskynda
              en gemensam reglering.
            </seg>
            <seg n="1a3fac13">
              Mitt mål är också att alkolås successivt införs i statens och
              det offentliga Sveriges transporter genom upphandlingskrav vid
              inköp av fordon eller transporter. Regeringen överväger att införa
              krav på statliga myndigheter och statligt ägda företag att införa
              alkolås i sina egna och upphandlade transporter. Vad gäller kvalitetssäkring
              hos företag ska främjandet av en frivillig ökning av användandet
              i egna fordon och i upphandlade transporter intensifieras. Sverige
              ska också arbeta för att ny teknik som upptäcker och varnar för
              om föraren är påverkad av alkohol, droger, trötthet eller sjukdom
              blir standard i alla nya fordon.
            </seg>
            <seg n="98ce959b">
              Jag vill även nämna att propositionen om kompetens hos yrkesförare
              helt nyligen behandlades av riksdagen. Dessutom förbereds ny lagstiftning
              kring mopederna i syfte att öka trafiksäkerheten.
            </seg>
            <seg n="37f542ab">
              Viktigt är att andra aktörer, lokala och regionala ofta ideella
              kompletterar det som staten gör för att öka trafiksäkerheten.
              Under året har bland annat ett viktigt samarbete mellan Vägverket
              och Sveriges Motorcyklisters Centralförbund intensifierats för
              att gemensamt komma till rätta med det ökade antalet döda och
              svårt skadade motorcykelförare.
            </seg>
            <seg n="82e96c6a">
              Sist men inte minst är det avgörande att individen tar sitt ansvar
              att följa det regelverk som är uppsatt. Om alla använde bälte,
              körde nyktert och höll rätt hastighet skulle hälften så många
              dödas i trafiken. Ett viktigt inslag under trafiksäkerhetsåret
              2007 har varit speciella insatsveckor då polisen med flera har
              arbetat med fokuserad övervakning och kommunikation. Vecka 50
              var för övrigt en sådan insatsvecka med fokus på nykterhet. Här
              har också NTF och andra frivilligorganisationer en mycket viktig
              roll inte minst genom att öka människors medvetenhet om sin egen
              roll och egna ansvar i arbetet med ökad trafiksäkerhet.
            </seg>
            <seg n="f73d6079">
              Det är dock viktigt att NTF får en mer fristående roll. Min utgångspunkt
              är att statens finansiering av NTF och liknande frivilligorganisationer
              bör ske med öppenhet, i konkurrens och utifrån tydliga kriterier.
              Vidare bör fördelning av medel hanteras av ansvarig myndighet
              och inte av regeringen. Riksrevisionsverket föreslog redan 1999
              att man av effektivitetsskäl och formella skäl bör välja en renodlad
              projektbidragsmodell för NTF:s finansiering. NTF:s organisationsstöd
              från regeringen kommer nu därför att avvecklas samtidigt som Vägverket
              ges ökade möjligheter att genom projektbidrag stödja det arbete
              för ökad trafiksäkerhet som görs av många aktörer, såväl lokala
              som regionala och nationella. Som direkt respons på interpellanternas
              påståenden vill jag betona att denna omläggning av stödet alltså
              innebär att varken ambitions- eller anslagsnivån för trafiksäkerhetsarbetet
              sänks.
            </seg>
            <seg n="7f42f4af">
              När det gäller frågan om vilka marknadslösningar jag avser att
              öppna upp för att åstadkomma ökad trafiksäkerhet så menar jag
              att marknaden bör kunna spela en större roll, exempelvis genom
              att marknadens aktörer tar ansvar för trafiksäkerheten i sin tjänster
              och produkter. Ett exempel är fordonsindustrins utvecklingsarbete
              när det gäller teknik för att förhindra trötthet. Ett annat exempel
              är möjligheterna att lämna över hela eller delar av körkortsprovsverksamheten
              till privata aktörer, vilket nu regeringen överväger.
            </seg>
            <seg n="3f9a2457">
              Avslutningsvis vill jag berätta att regeringen nu har gett Vägverket
              i uppdrag att föreslå ett nytt etappmål för trafiksäkerhetsutvecklingen
              efter år 2007. I detta ingår att utvärdera hur arbetet med att
              nå nollvisionen och etappmålet för 2007 har utvecklats samt att
              presentera ett underlag för det fortsatta trafiksäkerhetsarbetet.
              På basis av Vägverkets redovisning vid årsskiftet kommer jag under
              2008 att återkomma till riksdagen med en redovisning av hur regeringen
              avser att gå vidare med trafiksäkerhetsarbetet.
            </seg>
          </u>
          <note n="41dd9ed2">
            Anf. 163 MARIE NORDÉN (s):
          </note>
          <u who="asa_torstensson_c67ae8" xml:id="i-cf585a707231f843-2" n="612e9b67" prev="i-e102606d22f32ce6-2">
            <seg n="bc820def">
              Herr talman! Jag börjar med att tacka ministern för hennes svar.
              Jag har nog aldrig hört någon läsa ett svar så snabbt.
            </seg>
            <seg n="101e7f97">
              Nu har det gått lite drygt tio år sedan riksdagen fattade beslutet
              om nollvision i trafiken. Det är ett beslut som inte bara har
              varit avgörande för vårt arbete i Sverige utan även i Europa och
              länder som Australien. De har tittat på Sverige som modell och
              förebild i sitt trafiksäkerhetsarbete. Vi har all anledning att
              vara stolta över de här tio åren. Men vi får inte på något sätt
              känna oss nöjda.
            </seg>
            <seg n="d1be635c">
              Det senaste årets siffror visar med all kraft att det finns mycket
              kvar att göra. Jag tycker också att de visar att vi måste fundera
              över hur vi ska ta ett större grepp i nollvisionsarbetet.
            </seg>
            <seg n="20819911">
              Om vi tittar tillbaka på trafiksäkerhetsåret 2007 känns det allt
              annat än upplyftande. Det var det året då fler än på många år
              blev dödade i trafiken. Så många som 461 personer har hittills
              dödats i trafiken i år. Allt fler valde också att sätta sig i
              bilen och köra alkoholpåverkade.
            </seg>
            <seg n="e33a1b53">
              Regeringen tog ett stort steg tillbaka i ambitionerna vad gäller
              alkolås och meddelade i somras att man inte avsåg att driva frågan
              om undantag för Sverige när det gäller att införa alkolås i nya
              personbilar vidare till EU.
            </seg>
            <seg n="9968c345">
              Året avslutades med besked till en av de viktigaste aktörerna
              i trafiksäkerhetsarbetet, NTF, om att deras organisationsstöd
              på 25 miljoner kronor ska dras in dessutom i en takt som vi och
              NTF anser är helt orimlig.
            </seg>
            <seg n="aeea148a">
              För mig är det helt obegripligt att regeringen väljer att dra
              in bidraget till NTF då vi så tydligt kan se att vi måste arbeta
              mer för att ändra människors beteende och attityder och öka kunskapen
              och förståelsen för vårt trafiksäkerhetsarbete.
            </seg>
            <seg n="fdc65cf2">
              Ministern hävdar i sitt svar att det inte handlar om sänkta ambitioner
              i trafiksäkerhetsarbete, men jag menar att det är precis det som
              det handlar om. Jag är mycket bekymrad över att regeringen inte
              inser att indragningen av organisationsstödet till NTF kommer
              att få direkt märkbara negativa konsekvenser för säkerhetsarbetet
              i framtiden, och framför allt också för det ideella trafiksäkerhetsarbetet
              i hela landet.
            </seg>
            <seg n="48751b24">
              NTF är den organisation som har det mest välutvecklade nätverket
              för trafiksäkerhetsinsatser av olika slag. En mycket stor del
              av den verksamheten bedrivs med frivilliga krafter. Ca 100 000
              timmar varje år satsas i frivilligt arbete för trafiksäkerhet
              och lika många timmar när det gäller utbildning i trafiksäkerhet
              för olika trafikantgrupper, bland annat genom studiecirklar och
              annan verksamhet. Skulle den verksamheten skötas av en myndighet
              eller ett företag skulle kostnaden bli många gånger högre.
            </seg>
            <seg n="a6ec2cde">
              Vi kommer att förlora mycket värdefull kompetens genom att NTF
              nu måste avveckla stora delar av sin verksamhet. Då undrar jag:
              Varför vill ministern skära ned stödet till en väl fungerande
              verksamhet? Det räcker inte med uppmuntrande ord och uppvaktningar.
              Det måste också följas upp med ekonomiskt stöd där man visar att
              man tror på deras arbete.
            </seg>
          </u>
          <note type="speaker" n="4a9c0f9d">
            Anf. 164 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5a7a1e8f84ffa4b5-0" n="fff66aeb">
            <seg n="f3677a8c">
              Herr talman! Det är ett långt svar vi har fått av Åsa Torstensson,
              men dessvärre innehåller det mest ord och väldigt lite handling.
            </seg>
            <seg n="9383a5e2">
              Det är väl ganska säkert nu att NTF:s 100 000 timmar i frivilligt
              arbete kommer att försvinna när man drar in verksamhetsstödet,
              som regeringen planerar. Flera protesterar nu mot det indragna
              verksamhetsstödet, och jag är förvånad över att inte infrastrukturminister
              Åsa Torstensson själv är bekymrad över de signaler som kommer.
            </seg>
            <seg n="74f586ac">
              I svaret pekar hon på att den utomordentligt starka ekonomiska
              utvecklingen i Sverige de senaste åren delvis förklarar varför
              antalet omkomna just nu ökar i trafiken. Nästan hela svaret är
              sedan inriktat på dem som befinner sig i bilar, på motorcyklar,
              i lastbilar eller liknande. Väldigt lite säger något om de oskyddade
              trafikanterna. Där har NTF en väldigt stor roll som opinionsbildare.
            </seg>
            <seg n="a3197cad">
              I svaret pekar hon heller inte på vem som ska företräda dessa
              trafikanter i trafiksäkerhetsdebatten om man drar bort verksamhetsstödet
              från NTF. Svaret innehåller inte heller något om vem som ska bedriva
              opinionsbildning för en säker vägtrafik. Vem ska granska väghållarna,
              Åsa Torstensson?
            </seg>
            <seg n="00d2f873">
              Går det att göra NTF mer oberoende, som Åsa Torstensson hävdar,
              genom att Vägverket i projektform ska upphandla samma tjänster
              av NTF? Då får NTF stå med mössan i hand hos Vägverket för att
              sedan få utföra tjänster samtidigt som man kritiskt ska granska
              och kanske till och med opinionsbilda mot samma vägverk som man
              ska få projektpengar av. Detta är obegripligt!
            </seg>
            <seg n="dd475ab8">
              Jag vet att den förra borgerliga regeringen hade samma inställning
              till NTF som den nuvarande, men jag blir i alla fall förvånad
              över att det nu är ett tidigare folkrörelseparti som Centerpartiet
              som bedriver den här verksamheten. Att Kristdemokraterna gör det
              är en sak, men Centerpartiet är något helt annat. Det visar att
              man går åt ett håll: Stureplanscentern är här!
            </seg>
            <seg n="1cf131f1">
              Avslutningsvis vill jag läsa upp ett brev från de fem pensionärsorganisationerna
              till infrastrukturminister Åsa Torstensson. Jag tänkte också göra
              det tillgängligt för kammaren.
            </seg>
            <seg n="728fa2f2">
              Indraget verksamhetsstöd ett angrepp på trafiksäkerhetsarbetet!
              skriver man. Vi fem pensionärsorganisationer i Regeringens pensionärskommitté
              protesterar mot Näringsdepartementets förslag att det verksamhetsstöd
              på 25 miljoner som årligen lämnas till NTF för att stödja frivilligorganisationen
              i deras trafiksäkerhetsarbete ska dras in. Vi ser detta, ur ett
              trafiksäkerhetspolitiskt perspektiv, som ett ogenomtänkt och ekonomiskt
              kortsiktigt förslag.
            </seg>
            <seg n="ac92f4fe">
              I pensionärsorganisationernas arbete är trafiksäkerhet ett viktigt
              arbete som vi lägger ned mycket arbete på. Årligen genomförs ett
              stort antal studiecirklar, informationstillfällen, undersökningar
              av trafiksäkerhet vid övergångsställen, bältesmätningar, aktiviteter
              kring cykelhjälmar m.m. Ett frivilligt utfört arbete som har stor
              betydelse för de äldres trafiksäkerhet och där verksamhetsstödet
              fyller en viktig funktion.
            </seg>
            <seg n="b1fb1f18">
              Brevet är underskrivet av Lars Wettergren från PRO, Mats Bergström
              från SPF, Birgit Karlsson, RTG, Lisbeth Eklund från SPRF och Sam
              Sandberg från SKPF. Min fråga till Åsa Torstensson är: Betyder
              det inte något att dessa äldre personer, som har ett livs erfarenhet,
              pekar på att detta är ett angrepp på trafiksäkerhetsarbetet?
            </seg>
          </u>
          <note type="speaker" n="00cc922b">
            Anf. 165 CARINA HÄGG (s):
          </note>
          <u who="carina_hagg_4f0222" xml:id="i-137e9fe9da64ac7c-6" n="40fa2b6f">
            <seg n="ca8a2359">
              Herr talman! Jag kan instämma i vad alla mina kolleger har anfört
              här före mig. Jag vill understryka att nu när vi går mot helgerna
              är trafiksäkerheten också något som står i fokus. Människor reser
              och besöker varandra. Många anhöriga kommer oroligt att sitta
              och vänta på besked om resan gick bra, om man kom fram säkert.
              I några familjer kommer man att få besked om att det har skett
              en olycka, kanske också en allvarlig olycka. Därmed kommer trafiksäkerheten
              också att stå i fokus, utöver de känslor som kommer fram.
            </seg>
            <seg n="37b84689">
              Jag ska lägga ytterligare ett perspektiv utöver de som har framkommit.
              Jag hoppas att statsrådet också tar del av olika vetenskapliga
              dokument. Jag har fått del av ett från Helsingforss universitet
              som heter Könsperspektiv på enskild väg: Trafiksäkerhet och mäns
              (o)synliga praktiker . Jag tycker att det är viktigt att man också
              tittar på maskulinitet och hur man adresserar mäns beteende i
              trafiken också i fråga om trafiksäkerhet.
            </seg>
            <seg n="9acedf32">
              Regeringen bestämde 2001 att transportsektorn skulle bli mer
              jämställd. Det har skett en del arbete på det hållet. Det är tankar
              om ett jämställt transportsystem. Vi har haft betänkanden här
              i kammaren som har inkluderat det. Därför känns det dystert att
              titta på svaret från Åsa Torstensson. Regeringen har inte på något
              sätt lyft in det perspektivet i sitt arbete.
            </seg>
            <seg n="21b65806">
              Till det yttre kan det framstå som könsneutralt, men man har
              tvärtom lagt fokus på ett sätt som osynliggör att det är fler
              män som tar risker i trafiken och att man behöver jobba med könsmedvetenhet
              också för att inte förvärra situationen och för att förebygga
              att människor ska dö eller skadas i trafiken på grund av att vi
              har bristande könsglasögon.
            </seg>
            <seg n="2b6acfe7">
              Vad som är problemets lösning är vi inte lika överens om även
              om vi kan definiera problemet, nämligen att trafiksäkerheten fortfarande
              inte är tillräckligt stor. Att köra eget motorfordon är på grund
              av dess maskulina symbolik ett lättillgängligt medel för män i
              allmänhet att producera maskulinitet och bli som en riktig man.
              Kön och bilar är dock en farlig kombination, vilket man bör kunna
              tala om som ett problem. Det borde inte vara besvärligt för regeringen
              att nämna detta och se det som är belagt i forskningen. Att alltför
              många unga män dör i trafiken är ett problem som det går att tala
              om både i jämställdhetsdiskussionen och i trafiksäkerhetsdiskussionen.
              Man borde kunna föra ihop dessa båda.
            </seg>
            <seg n="a4f94425">
              Man talar inte om maskulinitet, om mäns praktik och makt som
              något problem. Då lägger man den frågan i skuggan, och då tappar
              den fokus när det gäller att integrera perspektiven för att öka
              trafiksäkerheten och medvetenheten. Nu drar man också in pengar
              från en organisation som skulle kunna hjälpa till att opinionsbilda
              på det här området.
            </seg>
            <seg n="d2d7d528">
              Den manliga normen som präglar trafiksäkerheten gör att vi får
              det svårare att jobba med jämställdhetsmålen som lades fast under
              förra mandatperioden, som jag hade hoppats att man skulle föra
              vidare under denna mandatperiod.
            </seg>
            <seg n="56211b35">
              Det borde inte längre vara möjligt att marginalisera betydelsen
              av maskulinitet i förhållande till trafiksäkerhet. Dessvärre lyser
              detta med sin frånvaro i svaret, men det går ju att återkomma
              i nästa inlägg från Åsa Torstenssons sida.
            </seg>
          </u>
          <note type="speaker" n="3f59d970">
            Anf. 166 DÉSIRÉE LILJEVALL (s):
          </note>
          <u who="desiree_liljevall_8be4ad" xml:id="i-a09bf6f307a0c0d9-0" n="bf779d27">
            <seg n="f764aba6">
              Herr talman! Julen är, tillsammans med midsommar och påsk, årets
              värsta trafikolyckshelg. Den vanligaste dödsorsaken vid midsommar
              är fyllekörning på morgonkröken av en ensam bälteslös ung man.
              Under julhelgen är den värsta kombinationen tillfällig blixthalka
              och julstress.
            </seg>
            <seg n="ad348260">
              Enligt NTF omkom elva personer under julen förra året. Året dessförinnan
              miste 17 personer livet. NTF hoppas att folk i år ska tänka på
              att ha bilen i bra skick innan de ger sig ut i jultrafiken och
              ha god tid på sig för resan.
            </seg>
            <seg n="3807e7ad">
              Vintertrafiken är svår. Förutsättningarna för att köra bil i
              trafiken är annorlunda på vintern jämfört med sommaren. Just i
              dag har det sett lugnt ut på vägarna, i alla fall här i huvudstaden.
              Enligt Trafik Helsingfors har trafiken flutit på hela dagen. Några
              svåra incidenter har inte rapporterats.
            </seg>
            <seg n="30da3e8b">
              Det var ett helt annat läge för en dryg månad sedan. Då drabbades
              Sverige av årets första riktiga vinterväder med tungt snöfall
              och blixthalka. Med vintervädret kom trafikkaos som ett brev på
              posten. Riksväg 73 drabbades hårt. Tusentals människor satt fast
              i timmar i bilar och bussar, utan varken mat eller vatten. En
              stor del av skulden till dramat läggs på tunga fordon med slitna
              sommardäck som fastnade i snödrivorna.
            </seg>
            <seg n="b3a1c735">
              Det är angeläget att svenska och utländska lastbilar och andra
              tyngre fordon som kör på våra vägar utrustas ordentligt för svensk
              vinter. Många andra länder med ett klimat som liknar vårt kräver
              till exempel snökedjor och vinterdäck. Kan det vara en idé att
              Sverige också kräver vinterutrustning för tung trafik, så att
              folk slipper sitta och frysa i timmar i sina bilar?
            </seg>
          </u>
          <note type="speaker" n="54061502">
            Anf. 167 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-e102606d22f32ce6-3" n="612e9b67" next="i-cf585a707231f843-3">
            <seg n="ba2b1b5d">
              Herr talman! Jag måste säga att jag är mycket förvånad över Socialdemokraternas
              agerande, återigen, gentemot NTF. Jag är förvånad över bristen
              på förmåga att ta till sig RRV:s kritik från 1999, där man mycket
              tydligt beskriver att det varken är effektivt eller formellt lämpligt
              att reglera organisationsstöd direkt via Vägverkets regleringsbrev.
            </seg>
            <seg n="e65fe32b">
              Återigen förklarar man att NTF uppenbarligen inte kommer att
              klara av att vara den aktör som får resurser från Vägverket på
              grund av bra verksamhet.
            </seg>
            <seg n="da8b601f">
              25 miljoner i organisationsstöd och 27 miljoner i direkta centrala
              stöd får man redan i dag utifrån att man med bra projekt söker
              och erhåller detta.
            </seg>
            <seg n="1f46d1b4">
              Det är precis det som RRV hänvisar till. Någon ställde frågan:
              Hur ska de kunna vara självständiga om de måste söka bidrag hos
              Vägverket? Det är precis så det är i dag, och det var precis det
              som Riksrevisionsverket hänvisade till. Det är lämpligt att NTF
              har en mer självständig roll. Därför är projektmedel via Vägverket
              att föredra. Då kan man just lyfta in fler som har en bredare
              syn, och andra kan vara involverade och konkurrera med bra projekt
              för att man ska erhålla nya viktiga trafiksäkerhetsåtgärder.
            </seg>
            <seg n="cb628b28">
              Jag håller med Carina Hägg om vikten av att också ha ett könsperspektiv
              på trafiksäkerheten. Det är därför som jag har varit väldigt tydlig
              med detta, och det är därför som vi också går före och lägger
              in ett utvidgat riskkunnande i teorin, eftersom män, unga killar,
              är mycket mer riskbenägna än vad tjejer är. Det handlar om just
              det som Carina Hägg efterlyser, attityder till alkohol, till övriga
              droger, till att använda bilbälte och till att köra för fort.
              Därför lägger vi fram förslag på ökad riskutbildning. Det gör
              vi av den anledningen att vi vill att fler ska köra som kvinnor.
            </seg>
            <seg n="84322d56">
              De dödsolyckor som har inträffat i år visar vikten av att man
              i nollvisionsarbetet ständigt analyserar vad det är för dödsolyckor.
              Nu har vi nämligen, tyvärr, fått ett ökat antal oskyddade trafikanter
              som har omkommit. Det är gående, cyklister, mopedister och motorcyklister,
              och det sker i tätbebyggelse, vilket gör att vi naturligtvis ständigt
              måste se över vilket fokus det är och ständigt måste möta nya
              beteenden och unga människors förändrade attityder till riskerna
              i trafiken.
            </seg>
          </u>
          <note n="e0070fcd">
            Anf. 168 MARIE NORDÉN (s):
          </note>
          <u who="asa_torstensson_c67ae8" xml:id="i-cf585a707231f843-3" n="612e9b67" prev="i-e102606d22f32ce6-3">
            <seg n="db7e7646">
              Herr talman! Det finns ett brett stöd och en bred politisk enighet
              kring nollvisionen och trafiksäkerhetsarbetet. Jag är glad åt
              att regeringen har anammat den socialdemokratiska ambitionen i
              sitt arbete.
            </seg>
            <seg n="73dba3a5">
              Precis som ministern sade måste vi hitta nya lösningar och se
              vad det är som har gått fel just i den olyckan. Nollvisionsarbetet
              har hittills fokuserat främst på fysisk utformning och teknisk
              utveckling. Självklart ska vi fortsätta att försöka hitta nya
              tekniska lösningar för att få säkrare vägar men också för att
              vi ska kunna få hastighetsbegränsningar som är anpassade efter
              väglaget, framkomligheten och hur situationen ser ut.
            </seg>
            <seg n="130220b9">
              Men man har inte lagt så mycket fokus på just trafikanternas
              beteende när det gäller deras del i det delade ansvaret. Hur beter
              man sig i trafiken? Det handlar om aktiviteter som utbildning
              för och information till trafikanter för att de ska få en ökad
              insikt om trafikens faror. Det handlar om en acceptans för trafiksäkerhetsfrågor
              i samhället i stort och om motivation för att man själv ska bidra
              till att öka trafiksäkerheten och ändra sitt beteende. Det måste
              prioriteras i större utsträckning.
            </seg>
            <seg n="46d35a31">
              NTF borde ha en stor roll i det här. Jag känner en stor oro över
              att regeringen är beredd att montera ned den organisation som
              faktiskt skulle kunna spela en väldigt stor roll i nollvisionens
              steg två, som man skulle kunna kalla det. Jag kan inte heller
              förstå varför regeringen är ovillig att ge NTF respit och möjlighet
              att söka nya finansieringsformer innan man börjar dra in stödet.
              Det har gått väldigt snabbt från besked till att det ska sättas
              i sjön. Jag tycker faktiskt inte att det räcker att man säger:
              Ja, men ni får tre år på er.
            </seg>
            <seg n="959f8260">
              Den dialog som ministern har utlovat i anföranden tidigare i
              samband med till exempel NTF:s kongress har uteblivit, precis
              som NTF:s ordförande säger i veckan i en artikel.
            </seg>
            <seg n="6fe770b8">
              Jag undrar om regeringen är beredd att ta konsekvenserna av att
              NTF måste sänka sina ambitioner på flera viktiga områden. Det
              kommer att innebära att fler barn kommer att bli utan trafikundervisning
              i skolan. Det kommer att bli fler allvarliga olyckor med tunga
              fordon. Mopedtrimningen kommer att öka, och fler ungdomar kommer
              att skadas och dödas i trafiken. Bilbältesanvändningen kommer
              att minska, och antalet äldre som skadas och dödas som oskyddade
              trafikanter kommer också att öka. Precis som Eva-Lena Jansson
              nämnde här tidigare är man orolig inom pensionärsorganisationerna.
            </seg>
            <seg n="236e52ce">
              Inom alla de här områdena har NTF en väldigt central roll och
              bedriver ett väldigt värdefullt arbete. NTF är en stark och viktig
              folkrörelse som regeringen av rent ideologiska skäl vi kan inte
              tolka det på något annat sätt väljer att strypa. Det är precis
              det man gör när man säger: Vi tar 25 miljoner ur er ficka. Vi
              tycker inte att ni ska ha de här pengarna. De ska ut på konkurrensutsättning
              i stället.
            </seg>
            <seg n="1a96ed60">
              Man är inte heller beredd att säga hur deras arbete ska ersättas.
              Man ska inte inbilla sig att det inte blir ett kompetenstapp när
              man skär ned deras verksamhet. Då undrar jag: Tycker Åsa Torstensson
              att NTF bedriver ett bra och viktigt arbete? Varför vill ministern
              skära i en väl fungerande verksamhet?
            </seg>
          </u>
          <note type="speaker" n="d46c306a">
            Anf. 169 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5a7a1e8f84ffa4b5-1" n="fff66aeb">
            <seg n="bad3a506">
              Herr talman! Jag fick inget svar på mina frågor som jag ställde.
              Hur säkerställa allt det folkrörelsearbete som frivilliga i dag
              lägger ned? Hur tänker Åsa Torstensson säkerställa att de hundratusentals
              timmar som läggs ned i dag av frivilligorganisationer ska fortlöpa
              när man drar ned i verksamhetsstödet till NTF?
            </seg>
            <seg n="32fd629b">
              Jag fick inget svar. I stället kommer Åsa Torstensson med nya
              frågor till oss. När det gäller interpellation vet jag att det
              är en debatt. Jag hoppas i alla fall få svar på frågorna som vi
              ställer här.
            </seg>
            <seg n="5539346e">
              Hur kan NTF fortsätta att vara en oberoende aktör och opinionsbildare
              om man samtidigt varje år ska få gå till Vägverket, en av de organisationer
              man ska granska, och söka pengar? Hur oberoende är man då, Åsa
              Torstensson? Det skulle jag vilja veta.
            </seg>
            <seg n="7a16d548">
              Jag har uppfattat att NTF kommer att få stå med mössan i handen
              hos Vägverket för att få pengar till att kritiskt granska Vägverket.
              Det är väldigt svårt att vara oberoende då.
            </seg>
            <seg n="94ea81d8">
              När det gäller marknadslösningen och privatiseringen som den
              här regeringen präglas av på alla politikområden förstår inte
              jag hur det ska kunna lösa frivilligarbetet. Du är inne lite på
              det i svaret på slutet, men jag förstår inte hur man skulle kunna
              lösa frivilligarbetet.
            </seg>
            <seg n="2690e7b0">
              Precis som Marie Nordén tidigare har nämnt finns det saker som
              NTF pekar på att man inte kommer att kunna göra under 2008. Man
              måste minska på sina ambitioner när det gäller bättre trafiksäkerhetsundervisning
              i skolan. Har statsrådet informerat även skolminister Jan Björklund
              om att den undervisningen kommer att försvinna?
            </seg>
            <seg n="2d13d092">
              Att det är ett trafiksystem som är bättre anpassat för äldres
              förutsättningar, har statsrådet gett det svaret till de pensionärsorganisationer
              som har skrivit till Åsa Torstensson? Man uppmanar henne att tänka
              om och återta förslaget om indragning av verksamhetsstödet till
              NTF. Det är frågor som jag skulle vilja ha svar på.
            </seg>
            <seg n="739d7a16">
              När det gäller att förbättra hastighetsefterlevnaden inom yrkestrafiken
              pekar du på nya hastighetsbegränsningar, men du talar inte om
              ifall det blir nya hastighetskontroller. Det finns i dag ett arbete
              med NTF där man samarbetar med organisationer, bland annat Seko
              och Transport, där man har information för de medlemmarna när
              det gäller att förbättra trafiksäkerheten. Hur har statsrådet
              tänkt att se till att det efterlevs när man drar in pengarna till
              NTF?
            </seg>
            <seg n="c152ff9a">
              När det gäller minskad mopedtrimning är det de privata aktörer
              som nu ska komma in och på något sätt ta över NTF:s opinionsroll
              som säljer mopederna i affärerna och samtidigt frågar om de ska
              borra hål i cylindern så att man kan köra snabbare med dem? Är
              det de privata aktörerna som statsrådet tänker sig ska minska
              mopedtrimningen i stället för NTF som opinionsbildare som lokalt
              på många ställen tar en diskussion med de lokala mopedförsäljarna
              för att få bort mopedtrimningen?
            </seg>
            <seg n="d40f2b4b">
              Det framgår inte av svaret vilka det är som ska ta över de 100
              000 frivilligtimmarna som nu den borgerliga regeringen faktiskt
              vill få bort. Och åter igen: Investering på 25 miljoner i NTF:s
              verksamhet är en lönsam affär. Det ska ses i ljuset av att beloppet
              motsvarar 750 meter ny motorväg. Så visst är det lönsamt med trafiksäkerhet.
              Varför inser inte regeringen det, Åsa Torstensson?
            </seg>
          </u>
          <note type="speaker" n="48d5639c">
            Anf. 170 CARINA HÄGG (s):
          </note>
          <u who="carina_hagg_4f0222" xml:id="i-137e9fe9da64ac7c-7" n="40fa2b6f">
            <seg n="11ea3242">
              Herr talman! Jag tackar för att Åsa Torstensson i sitt svar lyfter
              fram att hon har ambitioner när det gäller jämställdheten inom
              den här sektorn som hon är ansvarig för. Men dessvärre finns det
              ingenting i det skriftliga svaret som antyder det. Det finns ingenting
              som bekräftar det vi hörde från talarstolen. Men vi får hoppas
              att vi får se mer av det framdeles.
            </seg>
            <seg n="3ec8cc84">
              Det finns väldigt mycket av floskler inom trafiksektorn som att
              alla har tillgång till frihet genom rörlighet. Alla har inte det.
              Det är fortfarande könsskillnader när det gäller vilka som har
              bil, vilka som kör bilen och i vilken ålder man slutar köra bil.
              Här finns klara könsskillnader som också har bärighet på hur man
              betraktar riskfaktorer.
            </seg>
            <seg n="dc31233c">
              Problem som risktagande måste diskuteras som bekönade i trafiksäkerhetspolitiken.
              Jag vill ta något från Res jämt för att understryka det:
            </seg>
            <seg n="c11b7fd3">
              Mäns risktagande hänger samman med synen på sig själva som självständiga
              individer som bara inordnar sig när de själva vill medan kvinnor
              har en större förmåga att tänka kollektivt och inordna sig.
            </seg>
            <seg n="89270e07">
              Vidare står det i samma dokument Res jämt : Mäns trafikbeteende
              har ofta varit skadligt för transportsystemet och samhället. Trafik
              är ett socialt system, vi ska dela på en yta, utan att hota varandra
              och viktiga värden i samhället. För att det ska fungera måste
              alla inordna sig och främja ett långsiktigt hållbart system.
            </seg>
            <seg n="c2120a20">
              Jag tycker att det är väldigt viktigt att ha med det här. Det
              är klart att utvecklingsoptimism, framtidstro och tekniska lösningar
              är sådant som man måste titta på. Jag välkomnar det som vi har
              sett i den vägen så här långt. Men vi kan inte sätta hela hoppet
              till tekniska uppfinningar, att det i framtiden ska kunna lösa
              de problem vi ser i dag. Vi ska ha dem också, och tekniken ska
              underlätta den individens frihet genom rörlighet oavsett kön.
              Förbättrade vägar i kombination med tekniska innovationer ska
              minska dödligheten på vägarna och riskerna med förarna.
            </seg>
            <seg n="4072b803">
              Men vi måste lyfta in de sociala maktordningarna, inte minst
              könsrollerna, och våga utmana dem också inom trafikområdet. Är
              statsrådet beredd att utmana könsrollstänkandet inom trafikområdet
              i syfte att minska olyckorna?
            </seg>
          </u>
          <note type="speaker" n="d79ce180">
            Anf. 171 DÉSIRÉE LILJEVALL (s):
          </note>
          <u who="desiree_liljevall_8be4ad" xml:id="i-a09bf6f307a0c0d9-1" n="bf779d27">
            <seg n="428a1284">
              Herr talman! Precis som jag nämnde i mitt förra inlägg är det
              viktigt att trafiken på svenska vägar är utrustad för svenskt
              klimat. Jag pratade om tunga fordon. Nu vill jag gå över till
              vanliga bilar.
            </seg>
            <seg n="6ee3f9f2">
              Man kan till exempel fråga sig vilken typ av däck vanliga bilar
              ska utrustas med på vintervägarna för att vara trafiksäkra. Talar
              vi om dubbdäck eller friktionsfria däck?
            </seg>
            <seg n="ba38bd26">
              Jag tycker att det är en viktig fråga, för den handlar om både
              trafiksäkerhet och om miljö. Vägverket anser att man som bilist
              bör överväga att använda friktionsdäck och inte dubbdäck om man
              huvudsakligen kör inne i städer. Skälet är att dubbdäck ger upphov
              till cancerframkallande partiklar. Det är självklart att vi inte
              minst av omtanke om våra barn och barnbarn måste vidta åtgärder
              också mot detta miljöproblem.
            </seg>
            <seg n="89364e34">
              Om man har en bil med antisladdsystem och kör med friktionsdäck
              av god kvalitet med ett bra mönsterdjup har man ett trafiksäkert
              fordon också för de flesta vinterförhållanden. Men varje bilist
              måste själv bedöma vilka däck som är säkrast för de vägar där
              han eller hon kör.
            </seg>
            <seg n="f853acab">
              Det är tyvärr så, herr talman, att alla däck inte håller måttet.
              De hårdnar efter en tid och ger ett mycket dåligt fäste. Det förekommer
              direktimporterade däck som blir stenhårda vid kyla och därför
              är direkt olämpliga i vårt klimat.
            </seg>
            <seg n="2188acd1">
              Det stora problemet när det gäller vinterkörning är att alltför
              många väntar för länge med att byta till vinterdäck. Jag anser
              att det ska vara krav på vinterdäck vid vinterväglag redan från
              den första november. Delar ministern min uppfattning?
            </seg>
          </u>
          <note type="speaker" n="af3f3763">
            Anf. 172 CHRISTINA AXELSSON (s):
          </note>
          <u who="christina_axelsson_1dcce5" xml:id="i-249a67f23a9af30c-1" n="ac117765">
            <seg n="73fb900e">
              Herr talman! Frågan var uppe när vi hade trafikutskottets budgetdebatt
              på lucia. Jag vill påminna ministern om vad ministern då svarade.
              Då var det tal om rapporten från dåvarande Riksrevisionsverket.
              Den hade då legat på regeringens bord sedan 1999. Ministern sade
              då att den socialdemokratiska regeringen borde ha tagit tag i
              rapporten då, om man i dag vill säga att man värnar om NTF:s fortsatta
              verksamhet.
            </seg>
            <seg n="5d045558">
              Jag var då tvungen att ta mig an rapporten och titta på vad den
              innehöll. Minnet är bra men kort, brukar jag säga. Jag kommer
              inte ihåg alla rapporter som har delgivits ända tillbaka till
              1999.
            </seg>
            <seg n="c0481b21">
              Av sammanfattningen framgår att en målmedveten fortsatt satsning
              på NTF:s nätverk och opinionsgrupper på sikt kan påverka trafikanternas
              värderingar av trafiksäkerhetsfrågor så att alla omfattar nollvisionen.
              I sammanfattningen framgår också att medierna och NTF har en viktig
              uppgift att fylla då det gäller att påverka dels myndigheterna,
              dels trafikanterna för att förverkliga nollvisionens grundidé.
              Jag tror att ministern håller med mig om att det står så där eftersom
              jag har tagit det direkt ur rapporten.
            </seg>
            <seg n="c81a28fb">
              Men vad har då den socialdemokratiska regeringen gjort som inte
              har gjort så mycket enligt statsrådet Åsa Torstensson? Jag vill
              upplysningsvis berätta att rapporten har hanterats under år 2000.
              Det förstår jag eftersom rapporten lades fram den 15 december
              1999. Sedan var det 14 dagar runt jultid. Vägverket gavs i uppdrag
              att se över och genomföra eventuella förändringar. När rapporten
              skrevs hade man tittat bakåt. Det var vad Riksrevisionsverket
              hade gjort. År 1998 fick NTF 65 miljoner från regeringen. Då gjordes
              detta om. I oktober 2000 lämnade Vägverket ett finansieringsförslag
              till regeringen, och det innebar dels ett verksamhetsstöd till
              NTF via regleringsbrev till Vägverket, dels ett projektbidrag
              som förhandlades fram mellan Vägverket och NTF. Efter beslut av
              regeringen i enlighet med Vägverkets förslag har finansieringssituationen
              funnits sedan 2001.
            </seg>
            <seg n="ffe1579e">
              Jag vill därför här ge ministern chansen till att revidera uppfattningen
              att den socialdemokratiska regeringen inte har gjort något åt
              detta och att vi borde ha tänkt på det för åtta år sedan. Det
              gjorde vi. Vi tänkte på det för åtta år sedan. Det vi tänkte är
              det som fortfarande gäller i dag. Är det inte lite egensinnigt,
              Åsa Torstensson, att konkurrensutsätta NTF med tanke på trafiksäkerheten?
            </seg>
          </u>
          <note type="speaker" n="078d7589">
            Anf. 173 PETER HULTQVIST (s):
          </note>
          <u who="peter_hultqvist_61d2a3" xml:id="i-fbaa6eaa44ae4742-0" n="2bd2787e">
            <seg n="d44f2d2a">
              Herr talman! I mitt tidigare värv i Borlänge kommun var jag inblandad
              i nollvisionsarbetet. Det gällde användande av cykelhjälmar, trafikundervisning
              i skolan, bra samarbete med NTF, bra samarbete med Seko och ansvariga
              tjänstemän på Vägverket.
            </seg>
            <seg n="058a7065">
              Det här är viktig verksamhet. Den förebygger många skador och
              krockar, och det leder till bättre trafikkunnande samt bättre
              vett och beteende i trafiken. Det gäller framför allt cykelhjälmar.
            </seg>
            <seg n="8bad8953">
              Trafiksäkerhetsfrågor är viktiga och måste hela tiden jobbas
              med i kampanjmässiga former med nya uppslag, idéer och nya varianter
              på det mesta. En av de mer uppmärksammade trafikkampanjerna i
              svensk historia, som kanske inte alla kommer ihåg nu, var med
              Anita och Televinken. Det var NTF som låg bakom det hela. NTF
              hade programtid i Sveriges Television på den tiden.
            </seg>
            <seg n="2826db8a">
              NTF har funnits sedan 1934 och kom till på initiativ av dåvarande
              kommunikationsministern. NTF har alltid haft ett statligt grundstöd.
              Det är ingen stor post i regeringens budget jag tror att det handlar
              om 25 miljoner kronor i dag men den betyder mycket i NTF:s olika
              länsförbund och deras möjligheter att driva igenom olika typer
              av aktiviteter i verksamheten. Det är en så liten summa i statens
              budget att den är i stort sett marginell, men den har ändå stor
              betydelse. Denna lilla summa, som är något slags grundfinansiering
              i verksamheten, blir föremål för någon sorts hantering som plötsligt
              får djupgående ideologiska dimensioner i sammanhanget. Ministerns
              svar började högtravande om marknadens aktörers ansvar för trafiksäkerheten
              och så vidare. Den typen av perspektiv, dimensioner, ideologiska
              funderingar och eventuella djupsinnigheter blir plötsligt viktigare
              än det lilla grundstödet som har så pass stor betydelse. På någon
              sorts ideologiskt altare offras organisationen.
            </seg>
            <seg n="0b4187ed">
              Det finns ingen som kan säga något om man kan lyckas få ihop
              finansieringen på annat sätt. Staten har ingen garanti. Jag vet
              inte om statsrådet kan utfästa några garantier. Det skapas nu
              ett nolläge, och nu ska NTF under en successiv avvecklingstid
              på tre år bygga upp något annat. Frågan är sedan hur attraktivt
              det är att ge sig in i trafiksäkerhetsarbetet eftersom marknadens
              aktörer kanske har helt andra infallsvinklar, dimensioner och
              sätt att betrakta hur trafiksäkerhetsjobbet ska gå till. De vill
              gärna knyta det till sina egna produkter. NTF har en mer fristående,
              öppen och folkrörelsemässig roll och står i sammanhanget för det
              opinionsbildande arbetet. Det var en uppdelning som en gång gjordes
              mellan dåvarande Trafiksäkerhetsverket och NTF. NTF skulle då
              stå för den pläderande informationen, och TSV skulle stå för sakinformationen.
              Sedan dess har naturligtvis mycket hänt och utvecklats.
            </seg>
            <seg n="1156a2de">
              Det här kommer att få negativa effekter för undervisningen i
              skolan. Det kommer att få negativa effekter för en rad andra saker
              där det drivs aktiviteter. Det kommer att komplicera förhållandena
              när det gäller att upprätthålla jobbet. Det är småpengar, och
              det är onödig klåfingrighet. Det är fråga om någon sorts ideologi
              som egentligen inte skulle behöva praktiseras på området. Jag
              hoppas ministern gör en omprövning av allt detta. 25 miljoner
              kan ordnas på något sätt.
            </seg>
          </u>
          <note type="speaker" n="79d8d206">
            Anf. 174 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-60" n="612e9b67">
            <seg n="e9787813">
              Herr talman! Jag lyssnar med spänning på Socialdemokraterna som
              gång efter annan vill avveckla NTF. Jag tror inte att NTF vill
              ha det förhållningssättet i frågan.
            </seg>
            <seg n="4eaa5d44">
              Jag ser själv med spänning fram emot precis det som RRV pekade
              på, nämligen vikten av att ha effektiva styrsystem så att staten
              får ut bra projektverksamhet i syfte att stärka trafiksäkerheten
              i landet. Det var det som var poängen med RRV:s synpunkter på
              olämpligheten av att ha direkt organisationsstöd. Pengarna kommer
              att finnas till trafiksäkerhet. Jag ser med stor tillförsikt fram
              emot att NTF, med just sin erfarenhet, har med sig ett engagemang
              som gör att man i de nya resurserna erhåller nya projektmedel.
              Det är precis på samma sätt som de får söka andra resurser även
              på den regionala nivån.
            </seg>
            <seg n="2c045711">
              Jag ser också med spänning fram emot andra aktörer som kanske
              likt Carina Hägg jobbar med frågor om attityder kopplade direkt
              till könsperspektivet. Det gäller skillnader mellan mäns och kvinnors
              beteende i trafiken. Det ska vara på ett tydligt sätt, kanske
              på ett helt nytt sätt än vad som sker i dag.
            </seg>
            <seg n="1e8f4246">
              Det intressanta arbete som Vägverket gör med SMC och motorcyklistorganisationen
              är oerhört intressant. Det handlar i allra högsta grad om direktattityder.
              Det görs tillsammans med en organisation som naturligtvis har
              en närhet till sina motorcykelanvändare.
            </seg>
            <seg n="7a21169a">
              Det är det som är poängen, att vara självständig från regeringens
              regleringsbrev. Det är mindre lämpligt men också mindre effektivt
              att ha styrda organisationsstöd. Syftet är att få ut bra säkerhetsarbete,
              bra projekt, som minskar dödsolyckorna och i arbetet riktar sig
              mot nollvisionen.
            </seg>
            <seg n="b3459e5c">
              Till skillnad mot Socialdemokraterna har jag lyssnat på NTF och
              deras argument för till exempel nya hastighetsgränser i syfte
              att minska dödsolyckorna. Det valde Socialdemokraterna tidigare
              att inte lyssna på. Er kritik är lite ihålig.
            </seg>
            <seg n="0c16f3f9">
              Jag har mycket stark tilltro till det lokala och regionala arbetet,
              som är kärnan i ett frivilligarbete. Med ett bra arbete har man
              fortsatt möjlighet att erhålla projektresurser. Men det öppnar
              också för andra på ett öppet sätt att vara med och söka pengar
              ur dessa projektmedel.
            </seg>
          </u>
          <note n="0c655a2f" type="speaker">
            Anf. 175 MARIE NORDÉN (s):
          </note>
          <u who="marie_norden_2a418b" xml:id="i-3191d96eb53588ac-0" n="cc57ce8c">
            <seg n="7db0c186"/>
            <seg n="aa474afa">
              Herr talman! Nej, jag tycker inte alls att våra argument klingar
              illa. Jag kan lova ministern att NTF inte tycker att den process
              som regeringen har inlett på något sätt är spännande. Jag vet
              att de nu känner en stor besvikelse över det besked som man har
              fått från regeringen, precis på samma sätt som andra som jobbar
              med trafiksäkerhetsfrågor känner en stor besvikelse över den låga
              ambitionen och det trista beskedet om alkolås som kom i somras,
              till exempel. Man känner besvikelse och rädsla. Ministern må tycka
              att det här är spännande, men det är hon tämligen ensam om.
            </seg>
            <seg n="8ab5e7e4">
              Jag vill prata lite grann om det arbete vi har framför oss. Vi
              är alla en del i det här viktiga arbetet. I dag äger framför allt
              Vägverket frågan om att komma med förslag till regeringen och
              sedan till riksdagen om hur vi ska nå fram till nollvisionen.
              Samtidigt vet vi att frågan är mycket större än så.
            </seg>
            <seg n="d4c1e23f">
              Anser inte ministern att även utbildningssystemet, sjukvården,
              polisen och rättsväsendet borde involveras i arbetet i mycket
              större utsträckning och känna ett gemensamt ansvar när vi arbetar
              tillsammans med nollvisionen?
            </seg>
            <seg n="9d08053d">
              Det har under sommaren gjorts en oberoende granskning av den
              svenska nollvisionen och vårt arbete av tre av de främsta trafiksäkerhetsforskarna
              i världen tillsammans med Världsbanken. Rapporten kommer inom
              kort, men deras arbete presenterades på ett seminarium förra veckan.
              Här finns det många bra förslag, som jag hoppas att ministern
              är beredd att ta till sig. Ett av dem är just att vi borde ta
              ett större grepp om trafiksäkerhetsarbetet och att vi borde involvera
              fler i det här.
            </seg>
            <seg n="3374ecd1">
              Jag tycker att en trafiksäkerhetskommission borde tillsättas
              där vi samlar aktörer som redan i dag är aktiva i arbetet men
              också vissa som inte är det men borde vara det. Jag hoppas att
              det här förslaget är ett av dem som ministern vill fundera över.
              Jag lovar att jag kommer tillbaka om ungefär ett år för att höra
              med ministern vad som har hänt och vad regeringen har gjort.
            </seg>
          </u>
          <note type="speaker" n="0e360975">
            Anf. 176 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5a7a1e8f84ffa4b5-2" n="fff66aeb">
            <seg n="13bbd7ab">
              Herr talman! Jämfört med min partikamrat Marie Nordén är jag
              betydligt mer avvaktande till vad jag tror att Åsa Torstensson
              kommer att göra. Det räcker att se sig om i det här rummet och
              se avsaknaden av borgerliga riksdagsledamöter för att förstå att
              trafiksäkerhetsfrågan inte är prioriterad. Den är inte prioriterad
              av den borgerliga regeringen och inte heller av de borgerliga
              riksdagsledamöterna. Annars hade de varit här det är jag ganska
              säker på.
            </seg>
            <seg n="359877d7">
              Åsa Torstensson höll ett tal om uppgradering av det frivilliga
              trafiksäkerhetsarbetet i anslutning till NTF:s kongress i april
              i år. Då sade hon bland annat: Jag vill vara med och uppgradera
              NTF:s ideella arbete. Det ni gör är oerhört viktigt, inte minst
              när det gäller att skapa delaktighet och medansvar hos trafikanterna.
            </seg>
            <seg n="7b3e4b19">
              Och så drar man in verksamhetsstödet på 25 miljoner till NTF.
              Det betyder att Åsa Torstensson har ändrat sig sedan april. Därför
              måste jag ställa frågan: Anser statsrådet nu att NTF:s verksamhet
              inte duger?
            </seg>
            <seg n="e8881fd4">
              Jag vill hävda att det inte finns något motsatsförhållande mellan
              att ge verksamhetsstöd till NTF och att NTF kan jobba med genusfrågor
              när det gäller trafiksäkerheten. Det finns inget som helst motsatsförhållande
              där.
            </seg>
            <seg n="62c0a617">
              Jag har fortfarande inte fått något svar, herr talman, hur NTF
              skulle kunna vara fristående när man ska yrka pengar från Vägverket
              som man sedan ska kritiskt granska i trafiksäkerhetsförhållandet.
              Det har Åsa Torstensson fortfarande inte svarat på.
            </seg>
            <seg n="415bf313">
              Jag har fortfarande inte fått reda på hur de 100 000 timmar i
              frivilligarbete som NTF genom nätverk eller medlemsorganisationer
              är med och medverkar till ska säkerställas när regeringen, utan
              någon som helst dialog med vare sig NTF eller dess medlemsorganisationer,
              nu drar in verksamhetspengarna. Jag är mycket bekymrad över trafiksäkerheten.
            </seg>
          </u>
          <note type="speaker" n="ffae90d4">
            Anf. 177 CHRISTINA AXELSSON (s):
          </note>
          <u who="christina_axelsson_1dcce5" xml:id="i-249a67f23a9af30c-2" n="ac117765">
            <seg n="81d68f67">
              Herr talman! Jag vill för protokollet markera att jag inte har
              fått något svar från infrastrukturministern om hon har insett
              att den socialdemokratiska regeringen faktiskt tog sig an Riksrevisionsverkets
              rapport 1999.
            </seg>
            <seg n="0fbca851">
              Men sedan gäller det också det här med effektivitet, som ministern
              talar om. Jag tycker inte att NTF blir mer effektivt för att man
              också måste söka medel för dem som sitter och ska söka medel.
            </seg>
            <seg n="a692d303">
              Jag undrar vilken opinionsbildning som marknaden kommer att ge.
              Fordonsindustrins utvecklingsarbete när det gäller teknik, säger
              ministern i sitt svar. Hon säger också att man kan lämna över
              hela eller delar av körkortsprovsverksamheten till privata aktörer.
              Tror ni att det gör att barnen kommer att gå på de vita strecken
              över gatan? Det tror inte jag.
            </seg>
            <seg n="0f5575c7">
              Nej, det är inte vi socialdemokrater som lägger ned NTF, som
              ministern påstår. Det är den moderatledda regeringen, som vill
              se till att konkurrensutsätta den ideella verksamhet som finns
              och de organisationer som verkar inom det här området med flera.
              Vi ser att det här är liksom en tråd som går genom regeringens
              politik för de frivilligorganisationer vi har, att försöka göra
              det lite svårare. Man talar om bredd, men man talar inte om djup
              och man talar inte om spets.
            </seg>
            <seg n="b3b4ec1f">
              Det är tråkigt, för vi har alltid vinnlagt oss om att vara överens
              vad gäller trafiksäkerhetsarbete. Men det är tydligen slut nu,
              med den moderatledda regeringen.
            </seg>
          </u>
          <note type="speaker" n="b09af754">
            Anf. 178 PETER HULTQVIST (s):
          </note>
          <u who="peter_hultqvist_61d2a3" xml:id="i-fbaa6eaa44ae4742-1" n="2bd2787e">
            <seg n="374271dd">
              Herr talman! Jag förstod på ministern att lösningen på problemet
              var, förutom förhandlingarna och avtalen med Vägverket, att man
              skulle söka resurser på den regionala nivån. Sedan var det andra
              aktörer, som man trodde fanns. Det är klart att de finns de finns
              redan: Seko, Transport, mc-klubbar och alla möjliga som har samarbete
              med NTF redan i dag.
            </seg>
            <seg n="86296571">
              Men är det inte bättre att NTF får behålla sitt grundstöd än
              att förvänta sig att de som man samarbetar med traditionellt sett,
              och förmodligen samarbetar med i framtiden om det finns någon
              överlevnad, ska gå in och kompensera regeringens bortdragna pengar?
              Det är egentligen det du säger i praktiken. Det som du säger är
              en mer komplicerad väg till att försöka klara trafiksäkerhetsarbetet
              än den man har i dag.
            </seg>
            <seg n="ee42caa3">
              Hur det än är och hur man än vrider på saker och ting är pengar
              fundamentet för att man ska kunna genomföra saker och ting, framför
              allt när det handlar om kampanjer och attitydpåverkan.
            </seg>
            <seg n="a48fa2eb">
              NTF har inga problem med självständighet. Det skulle vara oerhört
              intressant att höra hur den osjälvständigheten i så fall ser ut.
              Jag tror inte att man upplever det så inom NTF.
            </seg>
            <seg n="ddc446bc">
              Det är möjligt att du har lyssnat på NTF i vissa avseenden, men
              de har inte bett om att få det här bidraget borttaget eller nedtrappat
              och avvecklat på tre år. Det är pengarna som är den viktiga frågan
              i dag. Där finns det inte något om att en regering har lyssnat
              på NTF. Detta är inte ett dugg spännande. Det här är egentligen
              bara något som leder till ökat krångel och mer komplicerade turer
              för att få ihop pengar. Andra organisationer ska kompensera regeringens
              nedskärningar. Det här slår negativt mot trafiksäkerhetsarbetet.
              Det är bättre att tänka om och inse att det här blev fel.
            </seg>
          </u>
          <note type="speaker" n="65bad30a">
            Anf. 179 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-61" n="612e9b67">
            <seg n="fe086df4">
              Herr talman! Marie Nordén efterlyste fler aktiva inom trafiksäkerhetsarbetet.
              Äntligen, säger jag. Det är precis det som är syftet med att skapa
              ökade möjligheter för fler att på ett öppet, konkurrerande sätt
              ta del av de projektmedel som finns till trafiksäkerhetsarbetet.
            </seg>
            <seg n="b0d1f033">
              Riksrevisionsverket sade inte någonting om NTF:s effektivitet
              och att NTF skulle bli effektivare. Det var de statliga resurserna
              till trafiksäkerhet som skulle användas på ett effektivare sätt.
              Därför är det mindre lämpligt att formellt ha riktade organisationsstöd.
              Det är inte en styrka för en frivilligorganisation. Frivillighet
              innebär att man har ökad självständighet.
            </seg>
            <seg n="547311ac">
              Jag förstår att de debattörer som har varit uppe inte diskuterar
              trafiksäkerhet i sig. Det är uppenbarligen inte det som är poängen,
              utan det är NTF:s organisationsstöd. NTF har över 60 miljoner
              kronor i offentliga statliga resurser i dag. 25 miljoner av dessa
              är ett direkt riktat organisationsstöd. Det tillkommer den som
              har bra trafiksäkerhetsprojekt att skapa möjligheter att än tydligare
              jobba med trafiksäkerhetsfrågor.
            </seg>
            <seg n="45b9f66c">
              Riksrevisionsverket kritiserade att detta inte används på ett
              effektivt sätt, men det gör den här regeringen. Till skillnad
              mot de debattörer som har varit uppe har jag en stor tilltro till
              kärnan i NTF, det lokala och regionala frivilligarbetet. Jag tror
              att de kommer att vara vinnare i projektansökningar för bra trafiksäkerhetsprojekt.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="97e19d44">
            16 § Svar på interpellation 2007/08:258 om överkapacitet och
            ohållbar trängsel på västra stambanan
          </note>
          <note type="speaker" n="b4e80ea6">
            Anf. 180 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-62" n="612e9b67">
            <seg n="dc0a25b1">
              Herr talman! Arbetsmarknadsminister Sven Otto Littorin kunde
              nyligen lämna svar på den hundrade frågan till Arbetsmarknadsdepartementet
              under denna mandatperiod, vilket visar att arbetsmarknadsfrågor
              har stort fokus i riksdagen. Det visar sig att ett ännu större
              fokus ligger på infrastrukturfrågorna. I förra veckan kunde infrastrukturenheten,
              en av enheterna på Näringsdepartementet, notera sin hundrade fråga
              eller interpellation, och detta bara under nuvarande kalenderår.
              Min ambition är att efter helgerna bjuda in frågeställarna och
              andra intresserade ledamöter till departementet för en dialog
              kring infrastrukturfrågorna. Vi får se hur stora tårtorna kan
              bli vid den träffen.
            </seg>
            <seg n="3198d5a4">
              Monica Green har frågat mig hur länge regeringen ska låta Lerums
              kommun hejda tillväxten i Västra Götaland och i resten av landet
              och om jag avser att ta några initiativ i saken.
            </seg>
            <seg n="ce541893">
              Jag kan till en början konstatera att jag delar den bedömning
              som Monica Green gör i den meningen att trafiktillväxten på Västra
              stambanan är hög, vilket orsakar problem med kapacitet och tillgänglighet.
              Det bekräftas också av underlag som Lerums kommun och Banverket
              lämnat.
            </seg>
            <seg n="b10c4320">
              Banverket har under en lång period planerat för en fyrspårsutbyggnad
              på en nio kilometer lång sträcka mellan Floda och Aspen. En järnvägsutredning
              med två alternativa sträckningar har funnits sedan 2005. Lerums
              kommun har medverkat i eller varit informerad om arbetet under
              hela perioden. Lerums kommun har förordat ett av alternativen
              och Banverket det andra. Banverkets förordade förslag innebär
              en lägre investeringskostnad. Lerums kommun anser dock att Banverkets
              förslag har en negativ inverkan på bebyggelse och natur- och kulturmiljö.
            </seg>
            <seg n="78919f77">
              Lerums kommun har i en skrivelse till mig begärt att regeringen
              ska utse en opartisk utredare som ska avdöma vilket alternativ
              som ska väljas. Min bestämda uppfattning är att en utredare utsedd
              av regeringen är en funktion som ska användas med urskiljning,
              och det är enligt min mening inte aktuellt i detta fall. Regeringen
              har utsett Banverket till att ansvara för banhållning och investeringar.
              Det är hos Banverket ansvaret ligger att avgöra vilka investeringar
              som behöver göras i det nationella järnvägsnätet med stöd av gällande
              lagstiftning och utifrån de investeringsramar som fastställs av
              riksdagen. På samma sätt har en enskild kommun, i det här fallet
              Lerums kommun, en skyldighet att tillämpa relevant lagstiftning
              i sitt arbete. En kommun har då möjlighet att stoppa byggprojekt
              som man anser inte är förenligt med kommunens planer. Samtidigt
              har en kommun också ett ansvar att i sina bedömningar också ta
              intryck av regionala behov och också vilka behov som finns på
              nationell nivå. Det är därför min förhoppning att Lerums kommun
              och Banverket fortsätter dialogen med varandra för att finna en
              lösning som kan gynna kommunen, regionen och Sverige.
            </seg>
          </u>
          <note type="speaker" n="380b8e58">
            Anf. 181 MONICA GREEN (s):
          </note>
          <u who="monica_green_0b84cd" xml:id="i-f5179e220bc2ae71-0" n="2e3d01e7">
            <seg n="360cf6ed">
              Herr talman! Tack för svaret! Jag är mycket orolig för att Lerums
              kommun kan stoppa tillväxten, stoppa pendlare, gods och det flöde
              som behövs för Västra Götaland och för hela landet eftersom Västsverige
              är en sådan motor med allt vad det innebär med motortillverkning,
              biltillverkning och allt annat som sker i Västsverige. Åsa Torstensson
              är mycket medveten om detta.
            </seg>
            <seg n="5af1b1f3">
              För ett år sedan interpellerade jag Åsa Torstensson i samma fråga
              eftersom jag redan då var orolig och eftersom det även då stod
              still. Trots att Västra stambanan finns med i planen kommer ingenting
              att hända därför att Lerums kommun stoppar hela bygget. Det är
              mycket oroande.
            </seg>
            <seg n="3115b8a8">
              I dag har man diskuterat frågan i en regional utvecklingsnämnd
              i västra Sverige. Man har, precis som Åsa Torstensson, konstaterat
              att det skulle vara onödigt med ytterligare en utredning eftersom
              detta redan är utrett. Men frågan kvarstår: Vad ska Åsa Torstensson
              göra för att det verkligen ska bli av och att man kan komma till
              skott? Det finns redan i plan, och det finns pengar avsatta, men
              Lerums kommun ser inte att alla andra behöver den här utbyggnaden
              av Västra stambanan.
            </seg>
            <seg n="9dc4889a">
              Vi andra som bor efter Västra stambanan har lärt oss leva med
              järnvägen och att den skär genom städer. Vi får acceptera det.
              Vi vet vad det innebär. Vi får använda oss av bullerplank och
              andra lösningar.
            </seg>
            <seg n="f60396af">
              Jag tycker inte att jag har fått något svar av statsrådet i interpellationssvaret
              här i dag. Jag hoppas att jag får det i nästa inlägg.
            </seg>
            <seg n="2c9839a3">
              Tack för tårtorna! Jag är i och för sig inte helt säker på att
              det är något fira att man har svarat på 100 interpellationer.
              Människor ställer interpellationer därför att de känner oro. Åsa
              Torstensson hänvisade till Sven Otto Littorin, och det är precis
              samma sak där med den slakt som har skett av arbetsmarknadsförsäkringen,
              program och utbildningar. Det är därför som han har fått svara
              på många interpellationer. Men jag kan förstå om regeringen griper
              varje halmstrå att försöka fira eftersom det annars ser ganska
              dystert ut, åtminstone när det gäller opinionen.
            </seg>
            <seg n="866bd627">
              I den förra interpellationsdebatten hade vi en diskussion om
              satsningar på vägar och järnvägar i Västsverige. Det var en av
              anledningarna till att Åsa Torstensson nu har kunnat svara på
              100 interpellationer. Då var jag orolig för att det spreds rykte
              om att Västsverige har fått för mycket av satsningarna i förhållande
              till resten av landet. Då sade Åsa Torstensson att det inte fanns
              något sådant rykte. Statsrådet påstod till och med att det var
              jag som spred ryktet.
            </seg>
            <seg n="dd694e8e">
              Jag kan läsa från två protokoll vad som sagts sedan dess här
              i kammaren. Vice statsministern sade den 30 november: Trollhättepaketet
              tillkom på bekostnad av 14 andra viktiga vägprojekt i landet.
            </seg>
            <seg n="0712a85a">
              Den 6 december sade statsministern: Problemet med paketet var
              att det togs från skåningar och andra som vill se infrastruktur.
            </seg>
            <seg n="0557393b">
              Både statsministern och vice statsministern tycker att Västsverige
              har fått för mycket i förhållande till resten av landet.
            </seg>
            <seg n="bcea8699">
              Vad kommer Åsa Torstensson att säga för att hävda Västsverige
              när infrastrukturpropositionen kommer? Och när kommer propositionen?
            </seg>
          </u>
          <note type="speaker" n="49675f83">
            Anf. 182 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-63" n="612e9b67">
            <seg n="07e3ad7b">
              Herr talman! Monica Green har frågat mig specifikt det som berör
              Lerums kommun, och jag har svarat Monica Green att uppdraget ligger
              hos Banverket. Det åligger statens företrädare att ansvara för
              banhållning och investeringar. Det är därmed också Banverket som
              tillsammans med Lerums kommun ska fortsätta dialogen och finna
              en väg för att hitta en lösning på den uppkomna situationen som
              gynnar kommun, region och Sverige. Jag har inget mer att hänvisa
              till. Det är ett svar på precis det Monica Green efterfrågar.
            </seg>
            <seg n="acff3ea1">
              Vad gäller det framtida arbetet vet Monica Green också att när
              det gäller inriktningen har Västra Götalandsregionen fått ett
              mycket större ansvar vad gäller inriktningsmålen till 2019 på
              grund av den regionala nivåns förmåga att både planera horisontellt
              och se smarta lösningar och övergångar mellan olika transportslag.
              Det har varit ett väldigt intressant arbete att följa.
            </seg>
            <seg n="72d55148">
              Nu pågår arbetet med den kommande infrastrukturpropositionen.
              Parallellt med det här arbetet pågår en revidering som jag tyckte
              det var väldigt avgörande att jag fick besked om från Banverket
              och Vägverket. I det svaret framgår att det i den befintliga planen
              saknas någonstans mellan 80 och 90 miljarder. Det gör att kommande
              inriktningsplaner naturligtvis är starkt beroende av de luftslott
              som Socialdemokraterna har byggt upp i den nuvarande planen. Det
              arbetet pågår just nu, därför får jag återkomma i infrastrukturpropositionen.
            </seg>
            <seg n="17e38b14">
              Men tillbaka till Lerum: Monica Green har fått svaret att det
              åligger Banverket och Lerums kommun att fortsätta arbetet för
              att komma överens.
            </seg>
          </u>
          <note type="speaker" n="1addacba">
            Anf. 183 MONICA GREEN (s):
          </note>
          <u who="monica_green_0b84cd" xml:id="i-f5179e220bc2ae71-1" n="2e3d01e7">
            <seg n="09cb18a6">
              Herr talman! Vad jag kan läsa eller höra av svaret är att förhoppningen
              hos statsrådet är att Banverket och kommunen ska fortsätta för
              att komma överens, det vill säga att statsrådet inte tänker göra
              någonting åt det problem som finns i Lerum eller åt att Lerum
              stoppar resten av Västsverige, stoppar pendlare, stoppar gods
              och flöde, människor som vill komma fram. Det är ett mycket stort
              problem för alla oss andra. Jag hade hoppats att få ett annat
              svar. Naturligtvis är detta ett svar, ett så kallat icke-svar.
              Att man inte tänker göra någonting är naturligtvis också ett svar.
              Det kan jag hålla med om. Men det är inget svar som jag är nöjd
              med.
            </seg>
            <seg n="9f9fb157">
              Moderaterna i Lerum, för det är Moderaterna som styr Lerum, har
              valt att stoppa hela tillväxten i Västra Götaland och därmed i
              resten av landet. Det blir ett problem även för regeringen. Så
              ser jag det. Om nu Lerums kommun vill att det ska utredas ytterligare
              antar jag att statsrådet också måste förhålla sig till det på
              något sätt.
            </seg>
            <seg n="bde94311">
              Sedan kommer Åsa Torstensson in på att det fattas pengar. Men
              ni hade ju mycket pengar i era valrörelser. Det skulle satsas.
              Åsa Torstensson var själv i Bohuslän många gånger när Åsa Torstensson
              var i opposition och påpekade att det skulle satsas rejält. Det
              skulle tillkomma vägar och järnvägar. Det behövdes i hela landet.
              Även moderater och centerpartister från andra delar av landet
              har lovat i opposition.
            </seg>
            <seg n="0cb8ed48">
              Att sedan säga att det är sossarnas fel att inte ni som ny regering
              kan satsa tycker jag är att gömma sig bakom sossarna. Det är klart
              att man kan göra det ett tag, men man kan inte göra det hur länge
              som helst. Väljarna förväntar sig ju att det kommer en infrastrukturproposition.
              Ryktet säger att den kommer att läggas på is. Det kan Åsa Torstensson
              i dag dementera och tala om att infrastrukturpropositionen faktiskt
              kommer under våren så att människor ute i landet inte ska behöva
              vara oroliga.
            </seg>
            <seg n="a6c32eda">
              Om ni hade mer pengar i opposition och tyckte att vi hade för
              lite pengar när vi styrde: Varsågod! Det är bara att ta fram de
              pengarna nu. Det är ni som styr landet. Det är upp till nuvarande
              regering att visa att man vill leverera i förhållande till de
              löften som man gav.
            </seg>
            <seg n="18205214">
              Det är en brinnande högkonjunktur. Det går bra för Sverige. Det
              är nu vi kan se till att vi kan satsa på framtiden. Om man då
              väljer att säga att det fattas pengar kan jag peka på att ni hade
              andra lösningar under er oppositionstid och hittade på alla möjliga
              grejer och alternativa lösningar. Det är väl bara att leverera
              dem nu.
            </seg>
            <seg n="ac78ca7a">
              Jag skulle gärna vilja ha ett annat svar om Lerum förstås men
              också få veta när infrastrukturpropositionen kommer. Jag skulle
              också vilja veta vad Åsa Torstensson säger till sina borgerliga
              kamrater och till statsministern och vice statsministern när de
              påstår att Västsverige har fått för mycket. Det är faktiskt precis
              tvärtom. Västsverige är en motor. Västsverige behöver betydligt
              mycket mer när det gäller vägar och järnvägar framöver.
            </seg>
          </u>
          <note type="speaker" n="6c13aa3a">
            Anf. 184 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-64" n="612e9b67">
            <seg n="6c00ef8e">
              Herr talman! Monica Green ställde frågan vad jag ska göra för
              att skapa förutsättningar för en lösning i Lerums kommun vad gäller
              en järnvägssträckning. Jag har svarat att staten och jag via Banverket
              gör det som ska göras. Banverket ska fortsätta dialogen för att
              just komma överens med Lerums kommun. Om Monica Green inte är
              nöjd är inte det samma sak som att jag inte har svarat på den
              här frågan. Jag har inget mer att tillägga.
            </seg>
          </u>
          <note type="speaker" n="7c258643">
            Anf. 185 MONICA GREEN (s):
          </note>
          <u who="monica_green_0b84cd" xml:id="i-f5179e220bc2ae71-2" n="2e3d01e7">
            <seg n="1d83738d">
              Herr talman! Jag är fortfarande inte nöjd, förstås. Jag märker
              att statsrådet inte vill ta ansvaret för att se till att vi fortsättningsvis
              bygger i Västra Götaland.
            </seg>
            <seg n="f3fdf1b8">
              Dessutom svarar inte Åsa Torstensson. Här finns en ypperlig chans
              att dementera de oroliga rykten som går om att infrastrukturpropositionen
              inte ska läggas fram under våren. Det finns en mycket bra chans
              att berätta här i kväll att det blir så, att infrastrukturpropositionen
              kommer och att det kommer att vara rejäla satsningar även på Västsverige.
            </seg>
          </u>
          <note type="speaker" n="b5b0bc34">
            Anf. 186 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-65" n="612e9b67">
            <seg n="2d8bf894">
              Herr talman! Uppenbarligen varken förstår eller kan Monica Green
              läsa mitt svar. Det känns lite onödigt att upprepa att staten
              tar detta ansvar via Banverket. Det är precis så det är, Monica
              Green.
            </seg>
            <seg n="6d29d446">
              Jag har också berättat tidigare i den här interpellationsdebatten
              att det Monica Green borde vara orolig för är precis det som man
              runt om i alla regioner signalerar, nämligen det Monica Green
              själv är ansvarig för, att det fattas 3 miljarder på vägsidan
              vad gäller befintliga planer till 2015 och att det saknas mellan
              50 och 60 miljarder i befintliga järnvägsplaner. Det är det som
              skapar oro.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="d7cac5ab">
            17 § Svar på interpellation 2007/08:278 om nationell Internetsäkerhet
          </note>
          <note type="speaker" n="1cc4667b">
            Anf. 187 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-66" n="612e9b67">
            <seg n="f954794c">
              Herr talman! Désirée Liljevall har frågat mig vad jag tänker
              göra för att skydda svenska myndigheters IT-system från Internetattacker.
            </seg>
            <seg n="b37fdffe">
              Jag vill inledningsvis säga att det är viktigt att lära av Estlands
              och andras erfarenheter. Även Sverige hade motsvarande problem
              under årets första hälft. Inom EU-samarbetet diskuteras nu de
              politiska konsekvenserna av sådana problem som Liljevall nämner.
            </seg>
            <seg n="4d8066bc">
              Vad gäller svenska förhållanden vill jag påminna om att myndigheterna
              har ett eget ansvar att skydda sina IT-system från attacker. Även
              vid krissituationer gäller ansvarsprincipen, det vill säga att
              den statliga myndighet som i normala fall ansvarar för en verksamhet
              även har detta ansvar under en krissituation.
            </seg>
            <seg n="95d5eb7c">
              Krisberedskapsmyndigheten, KBM, har studerat nätattackerna mot
              Estland i våras och undersökt det svenska samhällets möjligheter
              att motstå liknande storskaliga Internetangrepp. Resultatet presenterades
              för två veckor sedan i rapporten Sveriges beredskap mot nätangrepp
              .
            </seg>
            <seg n="3bf899ce">
              Studien visar att det finns sårbarheter i svenska samhällsfunktioners
              verksamhet på Internet. Risken är emellertid liten att den svenska
              grenen av Internet skulle blockeras helt vid ett angrepp då stamnätinfrastrukturen
              har mycket hög överföringskapacitet. Däremot kan enskilda tjänster
              och webbplatser drabbas hårt.
            </seg>
            <seg n="3b22336d">
              Både före och efter händelserna i Estland har regeringen redan
              vidtagit flera åtgärder för att skydda svenska myndigheters IT-system
              från Internetattacker.
            </seg>
            <seg n="353a329d">
              Med denna lista vill jag belysa den mångfald av åtgärder som
              pågår för att skapa möjligheter för svenska myndigheter att skydda
              IT-systemen från Internetattacker.
            </seg>
            <seg n="198f8a9f">
              Precis som Désirée Liljevall påpekar är problemen globala, något
              som också förutsätter globala åtgärder. Sverige kommer även fortsättningsvis
              att arbeta på den internationella arenan för ett stabilt och säkert
              Internet.
            </seg>
          </u>
          <note type="speaker" n="98346b85">
            Anf. 188 DÉSIRÉE LILJEVALL (s):
          </note>
          <u who="desiree_liljevall_8be4ad" xml:id="i-a09bf6f307a0c0d9-2" n="bf779d27">
            <seg n="e7075630">
              Herr talman! Jag vill tacka infrastrukturministern för svaret,
              men jag känner mig likväl inte trygg och lugn efter att ha hört
              ministerns svar. Trots försäkringar om att regeringen har läget
              under kontroll hyser jag mina tvivel.
            </seg>
            <seg n="cc7133d8">
              Ministern hänvisar till Krisberedskapsmyndighetens senaste rapport
              och summerar: Det finns sårbarheter i svenska samhällsfunktioners
              verksamhet på Internet. Där snubblade ministern över ett vitalt
              ord. Det finns oroväckande sårbarheter, säger nämligen Krisberedskapsmyndigheten.
              Det, herr talman, är en avsevärd skillnad. Krismyndigheter konstaterar,
              till skillnad från ministern, att det råder stora brister inom
              svensk IT-säkerhet. Det är ett faktum som inte går att bortse
              från, trots bedyranden från vår IT-minister.
            </seg>
            <seg n="38d1dc00">
              För en dryg vecka sedan ringde banken i Oskarshamn upp Anna Gustafsson.
              Banken berättade att någon hade försökt hacka sig in på hennes
              bankkonto. Men innan hackaren hade hunnit stjäla hennes pengar
              hade banken reagerat på att bankkontot börjat uppträda konstigt.
              Ungefär samtidigt förlorade ett 70-tal bankomatkunder i Helsingfors
              sina pengar när deras kort utsattes för skimning, det vill säga
              informationen på kortets magnetremsa kopierades och stals.
            </seg>
            <seg n="f29f09f8">
              Det är inget ovanligt att cybertjuvar gör på det viset. Just
              bankkontouppgifter, kreditkortsnummer, personliga PIN-koder och
              e-postadresser är högvilt för hackare. Under den första halvan
              av 2007 skapades enligt Symantec över 200 000 nya virus, trojaner,
              maskar och annan elak kod.
            </seg>
            <seg n="f454c0be">
              Flera undersökningar har under det senaste halvåret riktat strålkastarljuset
              mot IT-säkerhetsproblem hos svenska myndigheter och organisationer.
              I maj hissade Post- och telestyrelsen varningsflagg och larmade
              om stora brister inom den svenska Internettrafiken. Genom simulerade
              attacker konstaterade PTS att Internettrafiken är mycket känslig
              och saknar inbyggda skydd. Den kom fram till att upp emot 70 procent
              av den svenska Internettrafiken kan slås ut vid en attack.
            </seg>
            <seg n="7424b1cc">
              I november presenterade Krisberedskapsmyndigheten och .SE, Stiftelsen
              för Internetinfrastruktur, sin granskning av IT-säkerheten hos
              svenska samhällsviktiga organisationer. Undersökningen visade
              att sex av tio har brister i sin IT-säkerhet och inte skulle klara
              en attack utifrån. Tre av fyra undersökta webbservrar skulle kunna
              användas för spridning av falsk information. En fjärdedel har
              så allvarliga fel att de måste åtgärdas akut.
            </seg>
            <seg n="7bd00f75">
              Herr talman! Larmrapporterna är flera. I somras var det Riksrevisionens
              tur att varna för stora brister i flera svenska myndigheters IT-system.
              Karin Lindell, ansvarig riksrevisor, var i en TT-intervju inte
              nådig i sin kritik av regeringen. Hon sade: Den har noll koll,
              på samma sätt som merparten av myndighetsledningarna. Som svensk
              medborgare känns det inte bra. Sverige har en mycket dålig beredskap
              för att skydda sig mot ett cyberangrepp.
            </seg>
            <seg n="8666f43a">
              Hur allvarligt ser ministern på frågan kring bristande svensk
              IT-säkerhet? Hur ska svenska folket kunna känna sig tryggt?
            </seg>
          </u>
          <note type="speaker" n="2714b9ab">
            Anf. 189 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-67" n="612e9b67">
            <seg n="7c6f358b">
              Herr talman! Först och främst är det viktigt att förstå att arbetet
              med informationssäkerheten i Sverige styrs av ansvarsprincipen,
              vilket innebär att myndigheter, företag och organisationer, som
              har det normala verksamhetsansvaret, även har ansvaret för informationssäkerheten.
              Ansvarsprincipen i sig fråntar emellertid inte staten ansvaret
              att garantera att de statliga myndigheternas IT-användning uppfyller
              kraven på säkerhet, just det som interpellanten efterfrågar.
            </seg>
            <seg n="da2ed75f">
              Det är en förtroendefråga gentemot både allmänheten och företagen.
              Riksrevisionen har, som redan nämnts, vid sina granskningar kommit
              fram till att styrning och kontroll av informationssäkerheten
              brister hos myndigheterna. Därför föreskriver Verva nu ett ledningssystem
              för informationssäkerhet; det ska dessutom vara obligatoriskt.
              Detta tillmötesgår det som interpellanten efterfrågar. Också Sitic,
              som i 2008 års budget får nya resurser, ska bistå myndigheterna
              med tekniskt kunnande inom sitt område.
            </seg>
            <seg n="f6667e65">
              Verva leder och samordnar i dag arbetet med säkerheten vid informationsutbyte
              och hantering av elektroniska dokument i statsförvaltningen. Verva
              lämnade i juni 2007 en delrapport från sitt uppdrag att leda och
              samordna statsförvaltningens utvecklingsarbete avseende säkert
              elektroniskt informationsutbyte och säker hantering av elektroniska
              handlingar. En slutrapportering av Vervas arbete beräknas komma
              i mitten av juni nästa år.
            </seg>
          </u>
          <note type="speaker" n="39a1f827">
            Anf. 190 DÉSIRÉE LILJEVALL (s):
          </note>
          <u who="desiree_liljevall_8be4ad" xml:id="i-a09bf6f307a0c0d9-3" n="bf779d27">
            <seg n="8d2d2002">
              Herr talman! Jag har nu lyssnat till infrastrukturministerns
              andra svar. Jag tycker inte det skiljer sig mycket från det första
              inlägget. Under ytterligare nästan fyra minuter har hon berömt
              sig för de åtgärder som regeringen vidtar för att skydda svenska
              myndigheters IT-system från nätattacker. Av dessa ord drar jag
              två slutsatser, nämligen att ministern greppar efter halmstrån
              och att ministern inte riktigt förstått hur stort problemet är.
            </seg>
            <seg n="6f3eeb74">
              Vi behöver bara kasta en blick över Östersjön, på vårt grannland
              Estland, för att se hur informationssäkerheten i ett helt land
              kan äventyras. Banker, medier, regeringskansli och en lång rad
              departement utsattes i våras för organiserade överbelastningsattacker
              som saknar motstycke. 20 000 kapade datorer runt om i världen
              användes för attacken. Även regeringarna i USA, Tyskland, Indien,
              Nya Zeeland och Australien har utsatts för intrångsattacker i
              år. Frågan om IT-brottslighet lyftes även upp på EU-toppmötet
              den 14 december.
            </seg>
            <seg n="c53de287">
              Det går inte att ta en sådan här fråga lättvindigt. Inget land
              i världen står på undantag. Det är bara en tidsfråga innan någonting
              händer här.
            </seg>
            <seg n="3d83f077">
              Jag har under debatten räknat upp flera undersökningar som visar
              att Sverige har en mycket dålig beredskap för att skydda sig mot
              en Internetattack. I den senaste rapporten från Krisberedskapsmyndigheten,
              som både jag och ministern tagit del av, skriver myndigheten att
              det behövs en rejäl förstärkning av den svenska beredskapen mot
              ett cyberangrepp. Rutiner för att snabbt upptäcka riktade angrepp
              behöver tas fram.
            </seg>
            <seg n="9e5460fe">
              Herr talman! Jag undrar på vilket sätt svenska myndigheter tar
              ett eget ansvar för att skydda sina IT-system från attacker. Vad
              gör regeringen för att kräva en högre IT-standard hos svenska
              myndigheter? Hur är det formulerat i regleringsbreven?
            </seg>
          </u>
          <note type="speaker" n="9140ee37">
            Anf. 191 CHRISTINA AXELSSON (s):
          </note>
          <u who="christina_axelsson_1dcce5" xml:id="i-249a67f23a9af30c-3" n="ac117765">
            <seg n="9792820d">
              Fru talman! Jag får tacka Åsa Torstensson. Det här är den första
              interpellationsdebatt som jag har lyssnat till där infrastrukturministern
              inte skyller på den föregående socialdemokratiska regeringen.
              Hon har inte gjort det ännu i alla fall. Men hon har chansen en
              gång till.
            </seg>
            <seg n="e7fd5372">
              Men jag blev lite orolig när jag lyssnade på den förra interpellationsdebatten,
              där det kom upp frågor kring regeringens infrastrukturproposition.
              IT-frågor och IT-säkerhet kommer självklart att ligga med också
              i den ack så viktiga propositionen.
            </seg>
            <seg n="f1e82a45">
              Nu måste jag få fråga ministern en sak. Vi socialdemokrater vill
              ha ett svar, och det svaret måste vi kunna få så här dagarna före
              juluppehållet. Kommer verkligen inte infrastrukturpropositionen
              i vår som ministern har talat så mycket om, inte minst i de debatter
              som vi har haft tidigare. Jag vill alltså ha ett klart besked:
              Kommer infrastrukturpropositionen eller kommer den inte?
            </seg>
          </u>
          <note type="speaker" n="72ba8e6e">
            Anf. 192 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-68" n="612e9b67">
            <seg n="47c60be6">
              Fru talman! Nu pratar vi om nationell Internetsäkerhet. Det är
              naturligtvis så att interpellanterna är fria att ställa frågor
              om vad som helst, men det kanske inte huvudinterpellanten är intresserad
              av.
            </seg>
            <seg n="f94242b4">
              Det är lite olyckligt om Désirée Liljevall inte lyssnar. Det
              må vara att hon inte är intresserad av att vare sig läsa eller
              lyssna på svaret. Jag upprepar: Med anledning av Riksrevisionens
              kritik av bristen på styrning av kontrollen över informationssäkerheten
              har Verva nu föreskrifter om att ledningssystemet för informationssäkerheten
              ska införas obligatoriskt. Sitic, som får nya resurser 2008, ska
              bistå myndigheterna med sitt tekniska kunnande.
            </seg>
            <seg n="033b9453">
              Det är Verva som leder och samordnar arbetet med säkert informationsutbyte
              och säker hantering av elektroniska dokument i statsförvaltningen.
              En slutrapport för utvecklingsarbetet återkommer Verva med i juni
              månad. Det som interpellanten efterfrågar är, om man nu ska återkoppla
              till Christina Axelssons efterfrågan, det som Socialdemokraterna
              tidigare inte har engagerat sig i, nämligen IT-säkerheten. Det
              vidtas åtgärder nu.
            </seg>
          </u>
          <note type="speaker" n="08211013">
            Anf. 193 DÉSIRÉE LILJEVALL (s):
          </note>
          <u who="desiree_liljevall_8be4ad" xml:id="i-a09bf6f307a0c0d9-4" n="bf779d27">
            <seg n="58adee2a">
              Fru talman! Jag kan upplysa ministern om att jag i högsta grad
              lyssnar. Men jag har inte hört någonting om regleringsbreven som
              jag frågade om. Det tolkar jag som att infrastrukturministern
              inte har formuleringarna i regleringsbreven i färskt minne. Det
              kan jag förstå; det är mycket nu före jul.
            </seg>
            <seg n="1dbdd6a5">
              Jag har läst några av dem och kan berätta för ministern att direktiven
              för hur svenska myndigheter ska skydda sig mot cyberattacker är
              skrala. Dessutom bygger de på 2006 års nivå, och sedan dess har
              det hänt mycket.
            </seg>
            <seg n="7008cf6d">
              Internetbrottsligheten utvecklas kolossalt snabbt och är inte
              bara ett hot mot företag och privatpersoner utan också mot den
              nationella säkerheten och myndigheter. Till på köpet använder
              sig cyberbovarna av alltmer komplicerade och fräcka metoder för
              sina attacker. Jag förstår att departementen just nu sitter och
              filar på de sista skrivningarna för nästa års regleringsbrev.
              Det kan vara ett ypperligt läge för ministern att ta tag i IT-säkerheten
              på allvar.
            </seg>
            <seg n="0429b418">
              Fru talman! Jag vill därmed tacka ministern för dagens debatt
              och berätta att jag kommer tillbaka till ministern längre fram
              och hör hur det har gått. Huruvida propositionen kommer i vår
              eller i höst skulle jag också gärna vilja veta.
            </seg>
          </u>
          <note type="speaker" n="ecf0b96b">
            Anf. 194 CHRISTINA AXELSSON (s):
          </note>
          <u who="christina_axelsson_1dcce5" xml:id="i-249a67f23a9af30c-4" n="ac117765">
            <seg n="f40bc879">
              Fru talman! Det är det talade ordet som gäller. Jag får för protokollets
              skull anföra att jag tar bort det där grattiset vad gäller att
              inte skylla på den tidigare socialdemokratiska regeringen. Detta
              har vi nu ånyo sett ett exempel på.
            </seg>
            <seg n="fefca219">
              Men, ministern börja nu att regera och titta framåt i stället
              för att sura över vad vi socialdemokrater inte gjorde när vi hade
              makten i hela tolv år. Ta chansen! Nu är det Åsa Torstensson som
              är minister. Nu är det Åsa Torstensson som står för IT, vägar,
              järnvägar etcetera som infrastrukturminister och har chansen att
              åtgärda allt det där som hon har drömt om att göra under de tolv
              åren, när hon fick sitta i alla fall några år i riksdagen.
            </seg>
            <seg n="c089b483">
              Men nu vill jag komma tillbaka till min fråga. Det är ohövligt
              av ministern att inte svara på den. Kommer infrastrukturpropositionen
              under våren eller kommer den inte? Jag tycker att vi i Sveriges
              riksdag måste få ett besked om det av ministern när frågan nu
              har väckts. Ministern verkar tydligen inte vilja svara på den.
              Men jag hoppas! Ministern har två minuter kvar att ta chansen
              att tala om för oss hur det blir med den till våren.
            </seg>
          </u>
          <note type="speaker" n="48530716">
            Anf. 195 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-dff2669784e34bf3-69" n="612e9b67">
            <seg n="501c7a7e">
              Fru talman! Hela interpellationssvaret beskriver de åtgärder
              som regeringen nu vidtar för att säkra informationssäkerheten
              och IT-säkerheten, Désirée Liljevall. Verva leder detta. Verva
              leder och är ansvarigt för arbetet och samordnar det samt föreskriver
              att ledningssystem för informationssäkerhet ska införas precis
              det som interpellanten efterfrågar. Sitic har fått ytterligare
              resurser för 2008 års budget i syfte att dygnet runt kunna ha
              verksamhet och bistå myndigheterna med tekniskt kunnande. Detta
              är en åtgärd i syfte att säkra informationssamhället och informationssäkerheten.
            </seg>
            <seg n="c0e9aaff">
              Det Christina Axelsson frågar om vad gäller budgetdebatten var
              precis det jag redogjorde för. I det arbete som nu pågår med infrastrukturspropositionen
              ingår ett arbete som är kopplat till revideringen av befintliga
              planer. Jag lägger ett stort ansvar på oss, Christina Axelsson.
              Underskottet på 33 miljarder för vägar och 50 och 60 miljarder
              för järnvägar kommer naturligtvis att påverka inriktningen för
              2019. Det är det arbete som nu pågår i Regeringskansliet.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="e0ca55d2">
            18 § Svar på interpellation 2007/08:229 om miljösanktionsavgifter
            för småföretag
          </note>
          <note type="speaker" n="9a8eed92">
            Anf. 196 Miljöminister ANDREAS CARLGREN (c):
          </note>
          <u who="unknown" xml:id="i-dff2669784e34bf3-70" n="c8e48313">
            <seg n="cf9e7a01">
              Fru talman! Kent Persson har frågat mig vilka åtgärder jag avser
              att vidta för att hitta rimliga miljösanktionsavgifter för små
              företag. Kent Persson har som en bakgrund till frågan bland annat
              anfört att miljösanktionsavgifterna avseende producentansvaret
              för elektriska och elektroniska produkter är desamma för alla
              företag, oavsett storlek och omsättning.
            </seg>
            <seg n="2271637e">
              Miljösanktionsavgifter utgör en viktig del av det miljörättsliga
              sanktionssystemet. Avgiftssystemet måste vara snabbt, enkelt,
              tydligt och förutsägbart för att på ett effektivt sätt bidra till
              en hög standard i miljöpåverkande verksamhet och till att miljöreglerna
              efterlevs och får verkligt genomslag.
            </seg>
            <seg n="356e50a5">
              Det är viktigt att sanktionssystemet är konsekvent och att en
              sanktion är proportionell i förhållande till överträdelsen. Sanktionen
              måste även vara tillräckligt kännbar för att få en styrande effekt.
              Avgifternas storlek övervägs noga, och genom tidigare ändringar
              i bilagan till förordningen om miljösanktionsavgifter har avgifter
              för mindre allvarliga överträdelser av i första hand administrativ
              karaktär sänkts. Vidare har en omfattande genomgång av förordningen
              gjorts som en del av arbetet med ett förbättrat sanktionssystem
              på miljöområdet.
            </seg>
            <seg n="6ee45beb">
              Producentansvaret för elektriska och elektroniska produkter i
              syfte att minska avfallsmängden är mycket viktigt. För att ett
              sådant ansvar ska få verklig effekt finns en skyldighet för den
              som säljer elektriska och elektroniska produkter att lämna uppgifter
              om produkterna till Naturvårdsverket. Utan en sådan skyldighet
              skulle det vara omöjligt att kontrollera att ansvaret uppfylls,
              och uppgiftsskyldigheten är således en förutsättning för systemet.
              Det är om uppgiftsskyldigheten inte följs som man måste betala
              miljösanktionsavgift.
            </seg>
            <seg n="d36b7c87">
              För att få en styrande effekt måste en miljösanktionsavgift vara
              tillräckligt hög. Kent Persson har anfört att avgiften som är
              kopplad till producentansvaret för elektriska och elektroniska
              produkter är densamma för alla företag oavsett storlek och omsättning.
              Det är inte korrekt. Avgiften är relaterad till det omsatta värdet
              av de sålda produkterna och är 5 000, 20 000 eller 100 000 kronor.
              Avgifterna fick sin utformning efter det att en majoritet av branschens
              representanter förordat avgifter på denna nivå. Det har emellertid
              visat sig att avgifterna i flera fall blivit för höga och att
              relationen mellan avgiftens storlek och omsättningen inte är tillräckligt
              väl avvägd. Uppgifterna om hur sanktionsavgifterna drabbat små
              företag är något som regeringen tar på stort allvar.
            </seg>
            <seg n="d680aec8">
              När det gäller det som Kent Persson anfört om möjligheterna för
              Naturvårdsverket att sätta ned eller efterskänka avgifterna skiljer
              sig utrymmet för sådana åtgärder inte åt mellan producentansvaret
              för elektriska och elektroniska produkter och andra överträdelser.
              Miljösanktionsavgift ska tas ut av den som överträtt de regler
              som anges i bilagan till förordningen om miljösanktionsavgift.
              För en enhetlig rättstillämpning och för ett effektivt system
              är det viktigt att utrymmet för skönsmässiga bedömningar är begränsat.
              Därför har möjligheterna att i det enskilda fallet befria från
              skyldigheten att betala miljösanktionsavgift också varit mycket
              begränsade. Sedan den 1 januari i år finns emellertid utökade
              möjligheter att medge befrielse från miljösanktionsavgift. Avgift
              behöver inte tas ut om det skulle vara oskäligt med hänsyn till
              vissa omständigheter. Det är visserligen för tidigt att utvärdera
              effekterna av det ökade utrymmet för avgiftsbefrielse, men regeringen
              följer noga utvecklingen.
            </seg>
            <seg n="1ce324c3">
              Jag har särskilt blivit uppmärksammad på att information om reglerna
              kring producentansvaret för elektriska och elektroniska produkter
              inte har nått alla dem som omfattas av bestämmelserna och att
              läget i dag i det närmaste kan beskrivas som kontraproduktivt
              det vill säga de som inte lämnade in sina uppgifter i rätt tid
              avhåller sig nu helt från att lämna uppgifter eftersom de då kommer
              att drabbas av en hög miljösanktionsavgift. De uppgifter som är
              nödvändiga för systemet med producentansvar för elektriska och
              elektroniska produkter kommer således inte till Naturvårdsverkets
              kännedom. För att snarast komma till rätta med denna olyckliga
              situation arbetar regeringen just nu fram ett förslag till ändrade
              avgifter, och då kommer bland annat situationen för mindre företag
              att särskilt beaktas. Regeringen avser att ha ett förslag till
              ändrade avgifter färdigt i början av 2008.
            </seg>
          </u>
          <note n="30709ddf">
            Då Kent Persson, som framställt interpellationen, anmält att
            han var förhindrad att närvara vid sammanträdet medgav tredje
            vice talmannen att Egon Frid i stället fick delta i överläggningen.
          </note>
          <note type="speaker" n="fd191747">
            Anf. 197 EGON FRID (v):
          </note>
          <u who="egon_frid_85d7bf" xml:id="i-f092faede93c65be-0" n="7bb0a234">
            <seg n="c30c60d3">
              Fru talman! Jag vill tacka miljöministern för svaret på Kent
              Perssons interpellation. Jag beklagar att Kent Persson inte kan
              vara här och ta interpellationsdebatten med ministern. Han har
              med kort varsel blivit sjuk i dag och kan inte fullfölja interpellationsdebatten.
              Jag har inte under dagen haft möjlighet att sätta mig in i sakfrågorna
              och ska inte ge mig in i den intressanta debatten med miljöministern
              i dag. Jag får på detta sätt tacka för svaret.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="1f145a4b">
            19 § Svar på interpellation 2007/08:199 om ökat regelkrångel
            med godtyckliga regler
          </note>
          <note type="speaker" n="514d3d3c">
            Anf. 198 Finansminister ANDERS BORG (m):
          </note>
          <u who="unknown" xml:id="i-dff2669784e34bf3-71" n="c8e48313">
            <seg n="b7ff6c69">
              Fru talman! Carina Adolfsson Elgestam har med anledning av förslaget
              om sänkta socialavgifter för vissa delar av tjänstesektorn frågat
              näringsministern om hon har för avsikt att följa upp i vilken
              utsträckning de nya reglerna innebär en ökad administrativ börda
              för småföretag med blandad verksamhet. Hon undrar även om näringsministern
              planerar att vidta några åtgärder för att minska småföretagens
              administrativa börda i samband med införandet av förslaget. Slutligen
              har hon frågat på vilket sett näringsministern har för avsikt
              att följa upp och åtgärda förslagets konkurrenssnedvridande effekter.
            </seg>
            <seg n="65665409">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="83907dde">
              I den proposition som överlämnades till riksdagen i oktober i
              år framgår det att regeringen åtar sig att följa upp och utvärdera
              nedsättningen. Utvärderingen kommer att påbörjas efter att systemet
              har varit i kraft i två år. Vid en sådan utvärdering kommer man
              givetvis både att följa upp den administrativa bördan och eventuella
              konkurrenssnedvridande effekter. Därutöver ska man i utvärderingen
              bland annat undersöka åtgärdens sysselsättningseffekter och hur
              svartarbetet i branscherna påverkats.
            </seg>
            <seg n="51359211">
              Regeringens förslag har utarbetats för att i möjligaste mån minimera
              de administrativa kostnaderna för företagen. Dels föreslås åtgärden
              vara frivillig, dels innehåller förslaget vissa förenklingsregler.
              Dessa infördes efter önskemål från flera remissinstanser just
              för att minimera de administrativa kostnaderna för de minsta företagen.
            </seg>
          </u>
          <note type="speaker" n="d872e2f5">
            Anf. 199 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-3993882cec47aff2-1" n="7dd84215">
            <seg n="10b64079">
              Fru talman! Det är ett lite märkligt och förvånande svar som
              finansministern har avgett i det här perspektivet. Att det är
              finansministern som svarar beror väl på att frågan är av ekonomisk
              karaktär.
            </seg>
            <seg n="0973b0cc">
              Att man ska utvärdera efter två år gör mig lite fundersam. Det
              handlar om konkurrensneutralitet. Med tanke på den oro som finns
              i dag ute hos många småföretag kan man inte låta bli att ställa
              sig frågan: Vad hinner hända på två år i fråga om konkurrensneutralitet
              och att det påverkar olika branscher på olika sätt? Det känns
              lite grann som att svaret är givet utifrån någon form av bättre
              vetande om marknaden och de förhållanden som småföretagen arbetar
              under i sin vardag.
            </seg>
            <seg n="d6bc80e9">
              Samma svar gäller den administrativa bördan. Det är ännu mer
              förvånande med tanke på att alliansen med Moderaterna i spetsen
              gick till val på enklare regler för företagen. Detta gör att det
              blir mer krångligt för företagen. Jag kan citera exempelvis Camilla
              Littorin, som är förbundssekreterare för Företagarförbundet. Hon
              säger: Det blir svårt för företagarna med gränsdragningarna. Säljer
              man en kopp kaffe får man en lägre arbetsgivaravgift men för den
              som säljer en bulle i en påse blir det full avgift. Sedan ska
              skattemyndigheten kontrollera i efterhand. Då kan det bli en del
              obehagliga överraskningar. Detta är bara ett exempel.
            </seg>
            <seg n="7d0c5501">
              Det finns andra, exempelvis hamburgerkedjan Max, som får högre
              lönekostnader. Dess lönekostnader ökar med 20 procent. Vägg i
              vägg med den kan kanske McDonalds ligga och få sänkningar. På
              vilket sätt gynnar detta företagandet och konkurrensen mellan
              företag?
            </seg>
            <seg n="53f661c7">
              Vi tror från oppositionens och Socialdemokraternas sida att sjysta
              spelregler på marknaden och för företagen är viktigt. Det är det
              man vill ha så att man känner att konkurrensen är på lika villkor.
            </seg>
            <seg n="ff09024b">
              Utifrån de frågor som jag har ställt både om konkurrensneutralitet
              och om ifall vi kan vänta oss minskat regelkrångel säger inte
              svaret någonting. Vad har hunnit hända på två år med de olika
              företagen? Risken är att en del företag inte klarar den orättvisa
              konkurrensen. De kanske inte finns kvar om två år. Har inte själva
              syftet bakom det hela att det ska bli fler företag blivit helt
              förfelat?
            </seg>
            <seg n="42c8fadc">
              Jag upplever att de tre frågor jag ställde kvarstår. I det svar
              som finansministern har gett finns det inte något som jag uppfattar
              är en framkomlig väg.
            </seg>
          </u>
          <note type="speaker" n="2dea9eca">
            Anf. 200 Finansminister ANDERS BORG (m):
          </note>
          <u who="unknown" xml:id="i-dff2669784e34bf3-72" n="c8e48313">
            <seg n="c47c7f68">
              Fru talman! I ett avseende är Carina Adolfsson Elgestams kommentar
              på mitt svar förvånande och märklig. Det här är ett förslag som
              leder till att fler människor får arbete.
            </seg>
            <seg n="57a77c59">
              EU-kommissionen har granskat det, och de skriver i sitt pressmeddelande
              att det kommer att uppmuntra arbetsgivarna att anställa fler arbetstagare
              i deklarerat vitt arbete. Det gäller framför allt arbetstagare
              som är särskilt sårbara invandrare, lågutbildade, ungdomar och
              deltidsarbetande kvinnor inom vissa tjänstebranscher som är särskilt
              utsatta för skattesmitning.
            </seg>
            <seg n="19f34c18">
              Kommissionen konstaterar också att sänkningen väntas höja sysselsättningsnivån
              i den formella vita ekonomin på bekostnad av svartarbete och uppskattar
              att åtgärden kommer att skapa omkring 17 000 nya arbetstillfällen
              på lång sikt.
            </seg>
            <seg n="1cac13fe">
              Logiken i förslaget är glasklar. Vi har i Sverige en extrem skattekil.
              Även för lågavlönade gör kommunalskatt, moms och arbetsgivaravgifter
              att skattebelastningen hamnar väl över 60 procent. Det här i kombination
              med att vi har en sammanpressad lönestruktur, generösa transfereringar
              och kollektivavtal gör att vi slår ut många jobb. Jag såg att
              McKinsey har beräknat att det rör sig om 580 000 jobb i servicesektorn
              om vi skulle ha samma servicesektor som man har i Storbritannien.
            </seg>
            <seg n="437cd149">
              Detta är ett av de grundläggande skälen till att Sverige har
              haft för låg sysselsättning och till att utanförskapet bland invandrare,
              lågutbildade och de grupper som EU-kommissionen nämnde har varit
              förskräckande. Detta är alltså en viktig åtgärd för att skapa
              fler arbetstillfällen.
            </seg>
            <seg n="27455552">
              Det finns naturligtvis restriktioner. Varje finansminister har
              restriktioner i form av att vi måste se till att ha god ordning
              på våra offentliga finanser. Om vi vill komma åt skattetrycket
              om man vill formulera det så att man vill kunna leva med ett någorlunda
              högt skattetryck som gör att vi klarar en god välfärd måste vi
              hitta sätt att fila ned kanterna på skattetrycket så att inte
              fullt så många arbetstillfällen som i dag slås ut.
            </seg>
            <seg n="73d4f839">
              Det märkliga med Carina Adolfsson Elgestams svar är att hon hänvisar
              till företagarna. Jag vet inte vad företagarna har haft för synpunkter
              på Socialdemokraternas idé att reversera de 17 miljarder i sänkta
              arbetsgivaravgifter som regeringen föreslog. Det är arbetsgivaravgifterna
              för ungdomar, för äldre, för nyanlända invandrare, i nystartsjobben
              och för tjänstesektorn.
            </seg>
            <seg n="16deb19f">
              Vi sänker arbetsgivaravgifterna med 17 miljarder. Man kan naturligtvis
              argumentera för att vi borde gå vidare och göra ytterligare lättnader,
              som företagarna vill, genom att sänka arbetsgivaravgifterna. Men
              det föreslår ju inte Socialdemokraterna. Ni har inte föreslagit
              någon bred, omfattande sänkning av arbetsgivaravgifter. Det är
              en dyr åtgärd. Varje procentenhet kostar någonstans mellan 7 och
              9 miljarder kronor.
            </seg>
            <seg n="414e34c7">
              Jag kan inte i dagsläget förorda att vi ska genomföra stora ofinansierade
              skattesänkningar. De offentliga finanser vi har måste vårdas och
              tas ansvar för om vi ska klara välfärden. Just därför är det här
              ett väl avvägt förslag.
            </seg>
            <seg n="6569520b">
              Just avgränsningen det som gör att vi tar ansvar för de offentliga
              finanserna är det som gör att det också blir gränsdragningsproblem.
              Här har man bara två alternativ till vår hållning. Det ena är
              det socialdemokratiska att bevara högskattesamhället, massarbetslösheten
              och utanförskapet. Det andra är kanske företagarnas alternativ,
              med mycket omfattande och ofinansierade skattesänkningar.
            </seg>
            <seg n="a6fbcadc">
              Men ett sådant alternativ är naturligtvis inte detsamma som det
              socialdemokratiska, och det är inte ett alternativ som jag kan
              förorda eftersom jag vill att vi ska ha en generös och trygg välfärd
              som vi kan finansiera utan att undergräva stabiliteten i de offentliga
              finanserna.
            </seg>
          </u>
          <note type="speaker" n="37ea2392">
            Anf. 201 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-3993882cec47aff2-2" n="7dd84215">
            <seg n="9f09e90f">
              Fru talman! Det är intressant att höra att finansministern säger
              att detta är ett väl avvägt förslag när det handlar om att man
              skapar en orättvisa mellan småföretag. Man sänker för vissa branscher
              och ställer vissa andra tjänstebranscher utanför. Det gäller exempelvis
              bemanningsföretag som jobbar inom restaurangbranschen. Ett annat
              exempel är Vendingföreningen, som jobbar med service till företag.
              Det handlar exempelvis om kaffeautomaterna vi har här. De ställs
              också utanför.
            </seg>
            <seg n="eaa11b4b">
              Det är lite svårt, åtminstone för mig som socialdemokrat, att
              inse att detta är ett väl avvägt förslag med tanke på att många
              av de arbetstillfällen och företagare som finns hemma i Småland
              där jag bor, där vi har ganska mycket tillverkningsindustri, får
              höjd avgift. Det känns lite märkligt att det skulle vara ett väl
              avvägt förslag.
            </seg>
            <seg n="2f1f71b0">
              Finansministern talar om vad Socialdemokraterna skulle ha gjort
              och inte gjort. Det som skiljer oss åt just nu är att det är alliansen
              och Moderaterna som har ansvaret i landet. Vi är tyvärr i opposition,
              vilket också en bred majoritet av svenska folket i dag beklagar.
              Det ser man om man tittar på opinionsundersökningar. Det borde
              göra att regeringen lite grann borde fundera över vad som är rättvist
              och rättvis politik. Det här, som handlar om sänkning för vissa
              tjänsteföretag, skapar en orättvisa mellan företagen. Vi tror
              inte att företagare vill ha en orättvis politik, utan man vill
              ha rättvisa och man vill ha tydliga regler.
            </seg>
            <seg n="f0fc67d0">
              Man ska komma ihåg att det handlar om att regeringen lägger fram
              ett förslag. Det förslaget och dess innebörd har man inte förankrat
              vad gäller konkurrensen i EU. Under resans gång, sedan oktober
              månad, har man fått ändra förslaget flera gånger.
            </seg>
            <seg n="26dc7b94">
              För den lilla företagare som nu sitter och planerar nästa års
              arbete känns det nog lite osäkert: Hur blir det egentligen? Vad
              ska jag förhålla mig till? Jag tror inte att företagen vill ha
              det så, allra helst inte småföretagen. De vill ha tydliga regler.
            </seg>
            <seg n="ad015822">
              Jag kan inte låta bli att tänka på den hund, en terrier, som
              jag har hemma. Man kan inte det minsta lilla gå utanför tydliga
              regler. Då vet inte hunden hur den ska bete sig. Jag tror att
              det på somliga sätt känns så för en del småföretagare också nu.
              De vet inte hur de ska göra med sin budget och sin planering för
              nästa år.
            </seg>
            <seg n="3e6a3d22">
              Det finns också en annan fråga som man slås av. Om man har 249
              anställda och behöver anställa en till i sitt företag vad händer
              då? Får man då betala den förhöjda arbetsgivaravgiften för de
              249 första för att anställa den 250:e? Eller vilka regler kommer
              att gälla då?
            </seg>
          </u>
          <note type="speaker" n="1bb2b477">
            Anf. 202 Finansminister ANDERS BORG (m):
          </note>
          <u who="unknown" xml:id="i-dff2669784e34bf3-73" n="c8e48313">
            <seg n="c7e52a96">
              Fru talman! Carina Adolfsson Elgestam konstaterar att det är
              alliansen som har ansvaret nu. Jag kan inte låta bli att läsa
              upp det TT-telegram som inkom alldeles nyligen. TT skriver: Sällan
              har siffrorna under ett år pekat så entydigt och kraftigt positivt
              på arbetsmarknaden. Rekorden har tickat in på löpande band. Och
              det efter ett 2006 som var ovanligt starkt. Arbetslösheten har
              inte varit så låg sedan krisåren i början av 1990-talet. Och aldrig
              har så många jobbat så mycket, visar Statistiska centralbyråns
              mätningar som startades 1963. Och varslen om uppsägningar ligger
              på en lägre nivå än på länge.
            </seg>
            <seg n="31720fc4">
              På område efter område ser vi att alliansens politik ger stora
              och betydande effekter som gör att människor kommer i arbete och
              rättvisan i samhället ökar.
            </seg>
            <seg n="fc9ba398">
              En del av detta är naturligtvis det här förslaget. Det är inte
              någon avgörande eller bärande del, men det är ett viktigt komplement.
              Vi har gjort beräkningar som tyder på att det är någonstans runt
              10 000 jobb.
            </seg>
            <seg n="4c850198">
              Jag kommer ihåg att Dan Andersson, som utredde detta åt den tidigare
              socialdemokratiska regeringen vi ska kanske minnas att Dan Andersson
              var statssekreterare på Näringsdepartementet vid sidan av att
              han var chefsekonom på LO gjorde beräkningar som tydde på någonstans
              mellan 20 000 och 50 000 jobb.
            </seg>
            <seg n="c12cfb4f">
              Dan har också sagt när han har fått frågor om vilka effekter
              förslaget får att det antingen leder till en rätt betydande mängd
              nya jobb eller så leder det till stigande lönenivå. Då ska vi
              komma ihåg för vilka det i så fall leder till stigande lönenivå,
              nämligen som EU-kommissionen konstaterade invandrare, lågutbildade,
              ungdomar och deltidsarbetande kvinnor. De grupperna kan antingen
              få mer arbete eller en något högre lön. För min del kan jag säga
              att båda konsekvenserna är något som jag skulle applådera. Det
              kanske är lite förvånande att det står en socialdemokrat och inte
              kan instämma i att detta är en åtgärd som kan hjälpa grupper som
              har en svag ställning på arbetsmarknaden.
            </seg>
            <seg n="e033ef14">
              Vi måste nog också erinra om att Socialdemokraterna här gömmer
              sig bakom företagarna utan att ställa upp sitt eget alternativ.
              Ert alternativ är höjda arbetsgivaravgifter. Jag är inte säker
              på om det handlar om 13, 14, 15 eller 16 miljarder i höjda arbetsgivaravgifter
              som Socialdemokraterna för närvarande förespråkar. Så tydlig är
              inte politiken. Men jag vet att om man lägger ihop de förslag
              som Socialdemokraterna har skulle det dämpa sysselsättningen med
              mellan 30 000 och 60 000 personer, precis som den politik som
              den socialdemokratiska regeringen förde dämpade sysselsättningen.
            </seg>
            <seg n="ae581c07">
              Jag ska naturligtvis ge Carina Adolfsson Elgestam rätt i att
              det finns ett avgränsningsproblem. I politik måste man ibland
              göra avvägningar mellan olika målsättningar. Vi kan ha ett enkelt
              skattesystem, men då har vi ett skattesystem som är så enhetligt
              och tungt att det slår ut många jobb. Eller också kan vi välja
              att fila på kanterna och kunna behålla ett någorlunda högt skattetryck
              som gör att vi klarar en trygg välfärd för alla och goda offentliga
              finanser, men där vi filar bort en del av de negativa sysselsättningseffekter
              som den här enhetligheten annars leder till.
            </seg>
            <seg n="70ba6a37">
              En skattebelastning på Scania på 40, 50 eller 60 procent är inte
              så dramatiskt. Men vi vet att det är något mycket dramatiskt för
              restauranger, bilreparatörer och enklare service, där man inte
              har samma möjlighet att pressa upp produktiviteten. Vi ska också
              komma ihåg att Socialdemokraterna i regeringsställning själva
              valt att begränsa nedsättningen av arbetsgivaravgifter. Det var
              en klok åtgärd som genomfördes när Socialdemokraterna avskaffade
              arvs- och gåvoskatten. Då ville man ha en delfinansiering genom
              nedsättning av arbetsgivaravgiften. Det var därför att detta ansågs,
              vilket konstaterades i den dåvarande propositionen, som den kanske
              minst effektiva åtgärden i vår arsenal för att skapa sysselsättning.
            </seg>
            <seg n="94739149">
              Här har vi en effektiv åtgärd. LO-ekonomerna säger att det blir
              40 00050 000 jobb. EU säger 17 000. Vi har beräkningar som säger
              10 000. Siffrorna kan variera. Det är fler jobb, och det är naturligtvis
              tråkigt att vi inte kan vara eniga om att full sysselsättning
              är ett viktigt mål.
            </seg>
          </u>
          <note type="speaker" n="fb747f3b">
            Anf. 203 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-3993882cec47aff2-3" n="7dd84215">
            <seg n="433a8025">
              Fru talman! Jag tror visst att vi kan vara eniga om att full
              sysselsättning är ett viktigt mål. Det är det viktigaste målet.
              Det vi är oeniga om är hur vi når det. Här är det en stor avgränsning.
            </seg>
            <seg n="7250175f">
              Jag skulle vilja börja med att säga att jag tycker att det är
              mycket intressant att finansministern här i kammaren läser TT-meddelanden
              och just framhåller året 2006 som ett väldigt bra år och tar åt
              sig äran för det för alliansregeringen.
            </seg>
            <seg n="c3140b82">
              Ja, det är jättebra att människor kommer ut i arbete och att
              vi får fler företagare och så vidare. Det kan vi också vara överens
              om. Men såvitt jag kan erinra mig var det väl under ungefär de
              första nio månaderna av 2006 inte alliansregeringens politik som
              gällde. Det var väl först på slutet, från oktober någon gång.
              Man kanske ska ha respekt för att det var vår form av politik,
              den svenska modellen och våra värderingar som ändå har påverkat
              den sysselsättningsökning som vi nu har sett.
            </seg>
            <seg n="b316c678">
              Jag kan också konstatera att för arbete och sysselsättning för
              invandrare, lågutbildade och deltidsarbetande människor i Sverige
              ska man arbeta inom tjänstesektorn. Själv tillhör jag kategorin
              lågutbildade. Jag kommer från industrin. Jag och vi socialdemokrater
              tror att det viktigaste är att vi har en politik som är rättvis
              och inte skapar orättvisa, som detta förslag gör med sänkta sociala
              avgifter för vissa tjänsteföretag.
            </seg>
            <seg n="94e76fe3">
              Det blir inte konkurrensneutralitet på marknaden för företagen.
              Det skapar en osäkerhet. När osäkerhet råder i ett land ökar risken
              för att människor inte vågar göra investeringar och byta jobb.
            </seg>
            <seg n="8628825d">
              Jag upplever att det kommer att vara Skatteverket som kommer
              att få mest sysselsättning med det här förslaget.
            </seg>
          </u>
          <note type="speaker" n="aae39ffc">
            Anf. 204 Finansminister ANDERS BORG (m):
          </note>
          <u who="unknown" xml:id="i-dff2669784e34bf3-74" n="c8e48313">
            <seg n="a234ac3e">
              Fru talman! Carina Adolfsson Elgestam säger att vi kan vara överens
              om full sysselsättning. Det är en nyhet att Socialdemokraterna
              är intresserade av full sysselsättning. Jag kommer ihåg valrörelsen.
              Göran Persson samlade skarorna på första maj för att deklarera
              att sysselsättningen inte var en fråga man behövde diskutera.
              Här har vi hört socialdemokrat efter socialdemokrat deklarera
              att någon förnyelse av den socialdemokratiska sysselsättningspolitiken
              inte behövs.
            </seg>
            <seg n="365115f9">
              Nu säger Carina Adolfsson Elgestam att vi kanske ändå borde se
              över om detta med full sysselsättning inte kunde vara intressant
              också för socialdemokrater. Det skulle jag i så fall välkomna.
            </seg>
            <seg n="a2260d2f">
              Sedan vill jag påpeka att i det TT-telegram jag citerade avsågs
              året 2007 som är ett rekordår även i jämförelse med det mycket
              starka året 2006. Här finns något som är viktigt att påpeka, nämligen
              att när olika bedömare och internationella organisationer värderar
              vad regeringen har gjort säger OECD att det är en betydande sysselsättningseffekt,
              KI har konstaterat det, Riksbanken har konstaterat det, IMF har
              konstaterat det och EU-kommissionen har konstaterat det. Alla
              gör en likartad bedömning: Någonstans runt 100 000150 000 jobb
              skapas som en följd av regeringens åtgärder.
            </seg>
            <seg n="aff819f0">
              Jag har läst de flesta internationella ekonomrapporter de senaste
              decennierna. Jag har aldrig sett någon som konstaterat att de
              socialdemokratiska regeringarna har vidtagit åtgärder som direkt
              kan leda till ökad sysselsättning. Man har konstaterat att den
              svenska modellen har fungerat väl, men det är väldigt sällsynt
              att de socialdemokratiska regeringarnas åtgärder har fått en så
              explicit koppling till ökad sysselsättning som de åtgärder vi
              vidtar.
            </seg>
            <seg n="3e2dcc52">
              Just inom industrin är den socialdemokratiska visionen om en
              nedsättning av arbetsgivaravgifterna särskilt verkningslös. Huvuddelen
              av industrins anställda berörs inte av förslaget eftersom de jobbar
              i stora företag, och där överstiger lönesumman de 850 000900 000
              det är frågan om. Där är förslaget i allt väsentligt helt verkningslöst.
              Vill man ha industrijobb får man nog leta någon annanstans i verktygslådan.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="592b932c">
            20 § Svar på interpellation 2007/08:236 om nationell lagstiftning
            angående införselkvoter för alkohol
          </note>
          <note type="speaker" n="54b32f93">
            Anf. 205 Finansminister ANDERS BORG (m):
          </note>
          <u who="unknown" xml:id="i-dff2669784e34bf3-75" n="c8e48313">
            <seg n="d0c2b187">
              Fru talman! Egon Frid har frågat äldre- och folkhälsoministern
              hur hon och regeringen avser att mer kraftfullt arbeta för och
              medverka till att varje nation får rätt att bestämma över sina
              egna införselkvoter, till minskade införselkvoter av alkohol till
              Sverige och att införselkvoterna blir absoluta.
            </seg>
            <seg n="65665409">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="e42edd05">
              Jag delar Egon Frids uppfattning att den stora mängd billig alkohol
              som en person för privat bruk kan föra med sig till Sverige utan
              att betala skatt här i landet är ett problem för folkhälsan. Sverige
              arbetar därför aktivt inom EU för att en höjning av minimiskatterna
              på alkohol ska komma till stånd.
            </seg>
            <seg n="fd0ef8d2">
              Enligt de regler som gäller inom EU har en privatperson rätt
              att ta med sig alkoholdrycker, för eget bruk, från en annan medlemsstat
              utan att någon ytterligare skatt ska tas ut i hemlandet. Om alkoholen
              tas in för kommersiella ändamål ska däremot punktskatt alltid,
              oavsett mängd alkohol, betalas i hemlandet. Det innebär till exempel
              att skatt ska betalas om alkoholen säljs vidare till vänner eller
              grannar. Medlemsstaterna får använda sig av indikativa nivåer
              för att bedöma om alkoholen är avsedd för kommersiella eller privata
              ändamål. Reglerna om dessa nivåer finns i ett EG-direktiv på skatteområdet.
              För att Sverige ska kunna få ett nytt undantag från EU-reglerna
              om privat införsel av alkohol krävs att EU-kommissionen lägger
              fram ett direktivändringsförslag. Det krävs dessutom att medlemsstaterna
              enhälligt beslutar om ett sådant undantag. Att kommissionen skulle
              lägga fram ett sådant förslag bedömer jag tyvärr inte som realistiskt.
            </seg>
            <seg n="dd6557c9">
              Det betyder emellertid inte att vi ska vara passiva i denna fråga.
              För Sverige är gränshandeln och den stora resandeinförseln av
              alkohol en mycket angelägen fråga. Vi arbetar därför på att försöka
              skapa allianser och utveckla ett strategiskt samarbete med andra
              länder där gränshandel innebär problem. För att få gehör inom
              EU är det emellertid viktigt att först intensifiera insatserna
              på hemmaplan för att minska införseln och bekämpa den illegala
              vidareförsäljningen av alkohol.
            </seg>
          </u>
          <note type="speaker" n="78bc1fc1">
            Anf. 206 EGON FRID (v):
          </note>
          <u who="egon_frid_85d7bf" xml:id="i-f092faede93c65be-1" n="7bb0a234">
            <seg n="9df2bf8a">
              Fru talman! Tack så mycket, finansminister Anders Borg, för svaret!
            </seg>
            <seg n="73fb88c4">
              Jag hade förra året vid den här tiden en interpellationsdebatt
              med folkhälsominister Maria Larsson om införselkvoterna. Jag har
              nu gjort en resa i Bryssel ihop med NBV, Nykterhetsrörelsens Bildningsverksamhet.
              Vi var fem parlamentariker från riksdagen på en resa där för att
              studera europeisk alkoholpolitik och kopplingen till Sverige.
              Därför hade jag önskat att få diskutera införselkvoterna en gång
              till med folkhälsoministern här före jul. Men jag är tacksam över
              att få diskutera och debattera införselkvoterna också med finansminister
              Anders Borg, med ett skattefokus på problematiken i stället.
            </seg>
            <seg n="bf817f0e">
              Jag kan samtidigt passa på att berömma Anders Borg för det uttalandet
              han tidigt gjorde om att det är bättre att arbeta än att supa.
              Det är någonting som jag till fullo delar. Jag önskar att ingen
              super, och alla har rätt till arbete. Där är vi hundraprocentigt
              överens. Sedan närmar vi oss nu en tid, julen, då folk hellre
              ska vara lediga och inte supa än behöva arbeta och supa. Vi hoppas
              att alla får en vit jul och kan vara lediga utan att supa.
            </seg>
            <seg n="7c8cabe1">
              Sedan måste en regering, vars uppgift är att värna folkhälsan,
              med kraft bekämpa och stoppa inflödet av billig alkohol till följd
              av dessa helt orimliga införselkvoter. Debatten handlar ju om
              vad regeringen säger och vad regeringen gör.
            </seg>
            <seg n="5bb49ba3">
              Regeringen har varit tydlig med att man är för en restriktiv
              alkoholpolitik och att man också verkar för en fortsatt restriktiv
              alkoholpolitik inom EU-politiken. När vi nu besökte EU och diskuterade
              europeisk alkoholpolitik och också svensk alkoholpolitik i EU
              hördes inte den svenska rösten i EU när det gällde att förändra
              införselkvoterna.
            </seg>
            <seg n="3f9893ab">
              Införselkvoterna har ju en viktig bäring när det gäller att tillgängligheten
              ökar och konsumtionen av alkohol i Sverige ökar. Och som ministern
              mycket väl poängterar i sitt svar undandras skatteintäkter för
              svenska staten på grund av den privatinförsel som sker.
            </seg>
            <seg n="0677afcd">
              Det som gör den här frågan så orimlig och obegriplig är den här
              enorma mängden, 230 liter. Det finns ingen som kan påstå att den
              är för privat bruk. Detta är ju ett sätt för EU och EU-kommissionen
              att styra svensk alkoholpolitik via införselkvoterna. På så sätt
              sänks också den svenska alkoholskatten, via införseln som sker.
            </seg>
            <seg n="9243740b">
              Här menar vi som är för en fortsatt restriktiv alkoholpolitik
              och kraftigt sänkta införselkvoter att regeringen med kraft måste
              fortsätta att arbeta för en restriktiv alkoholpolitik. Men man
              måste också med kraft arbeta för sänkta införselkvoter. Det handlar
              naturligtvis om att man säger det men också om att man aktivt
              arbetar för det inom EU. Frågan är ju faktiskt hur regeringen
              tänker. Ministern säger att regeringen inte är passiv i frågan.
              Men vad gör regeringen aktivt för att Sverige ska få sänkta införselkvoter?
            </seg>
          </u>
          <note type="speaker" n="29ab6b57">
            Anf. 207 Finansminister ANDERS BORG (m):
          </note>
          <u who="unknown" xml:id="i-dff2669784e34bf3-76" n="c8e48313">
            <seg n="edda070f">
              Fru talman! Jag välkomnar verkligen Egon Frids initiativ, att
              vi får en fortsatt diskussion kring den svenska alkoholpolitiken,
              därför att det är ett oerhört viktigt ämne. Det är inte minst
              viktigt nu i jultider.
            </seg>
            <seg n="58844ca1">
              Det finns få saker som har en tydligare koppling till sociala
              problem än alkohol. Det handlar inte minst om det vi kommer att
              uppleva nu under julhelgen med familjerelaterat våld, samtal till
              polisstationer och människor, både kvinnor och barn, som far illa
              av perioder av alkoholmissbruk.
            </seg>
            <seg n="6012fb4e">
              Det här är någonting som är djupt förankrat i Sverige, att vi
              vill ha en restriktiv alkoholpolitik. Det handlar naturligtvis
              till en del om detta att det är viktigare att människor arbetar
              än super, men det handlar också till en del om att människor ska
              få vara fullvärdiga människor som har kontroll och formar sina
              liv.
            </seg>
            <seg n="6626e894">
              Alkoholen är ett problem. Den är inte ett problem för alla. Vi
              kan ha respekt för att många av oss kan dricka alkohol utan att
              få svåra problem av det, men vi alla måste ta ansvar för att gemensamt
              se till att de som inte kan hantera alkoholen får hjälp och stöd
              och att vi för en restriktiv linje som gör att vi gemensamt hanterar
              denna svåra samhällsfråga.
            </seg>
            <seg n="d874cec9">
              Det finns några saker i det vi gör i EU som jag särskilt vill
              understryka. Vi har ett mycket viktigt arbete för att få upp minimiskatterna.
              Det kommer det kan jag säga i detta sammanhang att vara en viktig
              prioritering i våra samtal med Frankrike och Tjeckien kring prioriteringarna
              för vårt ordförandeskap. Att Ekofin ska komma tillbaka till minimiskatterna
              och att de ska höjas är en viktig fråga. De har legat stilla alltför
              länge och undergrävts av inflationen.
            </seg>
            <seg n="ea505fec">
              Jag tror också att det vi gör i Sverige, att vi skatteväxlar
              till alkohol från arbete, är någonting som flera länder är beredda
              att följa. Jag vet att Estland och Litauen nu har höjt sina alkoholskatter.
              Det börjar finnas en insikt om att alkohol är ett problem. Det
              är därtill på det sättet en bra skattebas. Det ger intäkter till
              den offentliga sektorn utan att det har negativa effekter på arbete,
              investeringar eller sparande. Därför tror jag att vi kommer att
              få se att länder rör sig mot att hårdare beskatta alkoholen, särskilt
              de länder där alkoholen är ett stort problem.
            </seg>
            <seg n="0abffed3">
              Jag menar därför att den svenska alkoholpolitiken inte alls är
              omodern eller på fallrepet eller på väg ut som man ofta läser
              i tidningarna. Tvärtom uppfattar jag den som modern. Det är modernt
              att höja skatten på alkohol för att i stället kunna lätta på andra
              skatter eller finansiera välfärd.
            </seg>
            <seg n="e4024a7e">
              Detta har också varit tydligt i den diskussion vi har haft de
              senaste dagarna. Systembolaget är en av de institutioner i Sverige
              som får högst poäng i det kvalitetsindex som presenterades här.
              Vi har också enligt många bedömare ett framsynt och modernt sätt
              att förhålla oss till alkoholen jämfört med många andra länder
              när det gäller vård och omsorg.
            </seg>
            <seg n="669b35d6">
              Jag vill också vara tydlig på en punkt. De myndigheter som jag
              har ansvar för, tullverk och skatteverk, ska prioritera den här
              frågan. Det ska vara en viktig del av deras arbete, nu när vi
              har de här införselkvoterna och när minimiskatterna ligger alltför
              lågt, att följa upp detta noggrant och se till att människor faktiskt
              betalar de skatter som ska betalas. Det ska kontrolleras vid Internethandel
              eller annan införsel att man faktiskt betalar och fullgör sin
              skatteplikt. Vi ska inte låta bra och modern teknik bli en väg
              bort från den restriktiva socialt orienterade svenska alkoholpolitiken.
            </seg>
            <seg n="3160e9c5">
              Sedan ska vi naturligtvis också ha respekt för att människor,
              inte minst nu i jultider, tycker att det kan vara trevligt i familjeumgänge
              att nyttja alkohol. Men det får aldrig bli en ursäkt för att inte
              gemensamt ta ansvar för dem som drabbas av de svåra sociala problem
              som alkoholen medför.
            </seg>
          </u>
          <note type="speaker" n="5c010a5b">
            Anf. 208 EGON FRID (v):
          </note>
          <u who="egon_frid_85d7bf" xml:id="i-f092faede93c65be-2" n="7bb0a234">
            <seg n="88f1b758">
              Fru talman! Nej, jag har inte hävdat att Sverige för en omodern
              alkoholpolitik och en omodern skattepolitik på området. Vad jag
              ville uppmärksamma var att det fortfarande finns brister inom
              den svenska alkoholpolitiken.
            </seg>
            <seg n="a00c9a92">
              En av de stora brister som vi har att ta ansvar för gäller konsumtionsökningen
              på 30 procent sedan EU-inträdet. De kraftigt ökade införselkvoterna
              har bidragit till en ökad tillgänglighet och också minskat vår
              svenska möjlighet att vara restriktiv via prissättningen, punktskatterna
              och naturligtvis vårt försäljningsmonopol. Det här är hörnstenar
              som vi måste värna.
            </seg>
            <seg n="a321513d">
              Ministern säger att vi naturligtvis ska ge tull, polis och skatteverk
              möjligheter att sköta sitt arbete när det gäller att ta in skatterna
              vid Internetinförsel och också att kontrollera införseln vid gränserna.
              Men när införselkvoten är 230 liter för en privatperson skapar
              det en enormt stor införsel i sig.
            </seg>
            <seg n="a247b9b6">
              Det är säkert många som bedriver näringsverksamhet som är privatpersoner
              när de passerar gränsen med 230 liter alkohol. De skulle egentligen
              beläggas med punktskatt för den införda alkoholen. Tullverket
              har naturligtvis en viktig uppgift att begränsa näringsidkare
              som utnyttjar införselkvoterna som privatpersoner för att undandra
              skatt. Det är en viktig fråga i sig.
            </seg>
            <seg n="f693de49">
              Jag moraliserar inte över drickandet som en del av den svenska
              kulturen, men vi måste värna folkhälsan. Vi vet att den svenska
              restriktiva alkoholpolitiken är oerhört viktig för att stärka
              folkhälsan och skapa förutsättningar för att färre blir beroende
              av alkohol, färre missbrukar alkohol och färre drabbas av sociala
              problem till följd av ett ökat drickande. Vi kan konstatera att
              det är en konsekvens av den 30-procentiga ökningen av konsumtionen
              av alkohol i landet.
            </seg>
            <seg n="dcf2125d">
              Det är en i sig djupt demokratisk rättighet att varje nation
              får fastställa och driva sin egen alkoholpolitik. Ministern nämner
              några saker som regeringen arbetar för inom EU, till exempel minimiskatterna.
              Jag kan sympatisera med att vi får höjda minimiskatter på alkohol
              inom EU eftersom det gynnar folkhälsan i länder där det över huvud
              taget saknas punktskatter på alkohol.
            </seg>
            <seg n="6112f5ac">
              Men det här hjälper inte det svenska problemet med införselkvoterna.
              Den eventuella nivån på minimiskatter inom EU kommer inte i närheten
              av de svenska punktskatterna på alkohol. Den begränsar inte tillgången
              på alkohol i Sverige. Införselkvoterna förändrar inte i sig möjligheterna
              för människor att föra in den enorma mängd alkohol som 230 liter
              utgör. Det är en annan fråga.
            </seg>
            <seg n="057aaeb8">
              Min fråga kvarstår: Vad avser regeringen att göra för att minska
              införselkvoterna av alkohol och därmed fortsätta att slå vakt
              om den restriktiva alkoholpolitiken för Sverige i EU?
            </seg>
          </u>
          <note type="speaker" n="e4c400ec">
            Anf. 209 Finansminister ANDERS BORG (m):
          </note>
          <u who="unknown" xml:id="i-dff2669784e34bf3-77" n="c8e48313">
            <seg n="50d62d50">
              Fru talman! Låt mig bara beklaga om Egon Frid uppfattade det
              som att jag framförde kritik mot honom i mitt inlägg. Det var
              inte min avsikt. Jag är övertygad om att vi är överens om att
              den svenska alkoholpolitiken inte är omodern. Jag hänvisade till
              att man ofta i den allmänna debatten får höra att den är en föråldrad
              kvarleva av något regleringssamhälle som borde försvinna. Det
              är en märklig felsyn. Jag tycker det inte minst när man ser att
              Systembolaget får en sådan bedömning som visar att Systembolaget
              väl har lyckats förena sitt restriktiva uppdrag som har med samhällsansvar
              att göra och ändå kan erbjuda människor en rimlig service.
            </seg>
            <seg n="d234559a">
              Jag tror också att det som vi upplever som modernt i Sverige,
              nämligen att vi gradvis försöker skärpa alkoholskatterna och därigenom
              bekämpa alkoholen, är någonting som man i andra länder så småningom
              och gradvis kommer att följa efter. Det är ett bra sätt att bekämpa
              alkoholmissbruk.
            </seg>
            <seg n="5080f6ba">
              Jag vill också påpeka att jag inte kritiserade Egon Frid för
              att han skulle moralisera över drickandet. Jag tror att vi har
              samma syn på det. Jag tycker att den moraliska delen i frågan
              ligger i vårt gemensamma ansvar för dem som har problem och hur
              de problemen ska hanteras. Jag tycker inte att man ska behöva
              känna sig som en förbudsivrare och moralist därför att man ser
              frågorna. Har man sett sociala problem har man sett att det finns
              en koppling till alkohol. Det går inte att blunda för alkoholens
              roll i våld, misshandel och de sociala problem vi ofta har i det
              svenska samhället.
            </seg>
            <seg n="3f60eac0">
              Sedan var det frågan om införselkvoterna. Svårigheten ligger
              i att för att vi ska återfå dem måste EU-kommissionen ta ett initiativ
              till att presentera ett sådant förslag. Det är vår bedömning att
              det är mycket osannolikt att så sker.
            </seg>
            <seg n="6bf82a24">
              Det andra alternativet skulle vara att Sverige självt ensidigt
              inför införselkvoter. De skulle med stor sannolikhet inte få tillämpas
              av svenska myndigheter eftersom det då står i strid med den överordnade
              gemenskapsrätten. Jag kan ha respekt för att Egon Frid inte tycker
              att det ska vara så, men det är så. Det skulle göra att Tullverket,
              Skatteverket och Åklagarmyndigheten inte skulle kunna hantera
              frågorna eftersom en åklagare inte får väcka åtal om han inte
              bedömer det sannolikt att åtalet ska lyckas. Det är därför vi
              måste jobba med andra vägar för att bekämpa det myckna alkoholinflödet
              över gränserna.
            </seg>
            <seg n="ee3cdf3a">
              Jag delar naturligtvis Egon Frids bedömning om införselskatter
              och minimiskatter. De löser inte problemet, men det är klart att
              de underlättar. Varje höjning vi kan göra av minimiskatterna som
              gör att skillnaderna blir mindre underlättar för oss som vill
              bevara en social alkoholpolitik.
            </seg>
            <seg n="5dff82a6">
              Jag vet att detta är en svår fråga. Jag har varit den finansminister
              inom Ekofinkretsen som hårdast har argumenterat för höjda minimiskatter.
              Det är delvis för att jag har synen att det är klokt ur alkoholpolitisk
              synvinkel men också delvis därför att jag tycker att det är klokt
              statsfinansiellt att belasta just denna skattebas.
            </seg>
            <seg n="c497e1cf">
              Inhemskt betyder kombinationen av oförmågan att höja minimiskatterna
              och att vi har det system som gäller med införselkvoterna, inte
              minst de domar som har kommit från EG-domstolen, att vi måste
              försöka att aktivt arbeta med de medel vi har. Det är inte minst
              Skatteverket och Tullverket som har ett stort ansvar. Jag inser
              att Skatteverket uppfattar det som sin primära roll att driva
              in skatter. Det ska vi ha respekt för. Men alkoholpolitiken är
              ett viktigt samhällsintresse. Därför finns det säkert anledning
              för oss att återkomma till frågan hur Tullverket ska få vidgade
              möjligheter och hur Skatteverket ska få ett tydligt uppdrag att
              följa frågorna.
            </seg>
            <seg n="33cebb36">
              Vi ska glädjas åt att vi nu går mot jul, men vi ska inte glömma
              att för många människor är julhelgen en period där alkoholmissbruk
              och alkoholproblem blir ännu tydligare än under andra tider på
              året. Det är precis det som gör att den svenska alkoholpolitiken
              har en så stark förankring hos svenska folket som den har.
            </seg>
          </u>
          <note type="speaker" n="4496660e">
            Anf. 210 EGON FRID (v):
          </note>
          <u who="egon_frid_85d7bf" xml:id="i-f092faede93c65be-3" n="7bb0a234">
            <seg n="5f99d52c">
              Fru talman! Jag vet att vi är överens i många frågor som rör
              problemet. Jag har också stött och varit positiv till den tydlighet
              som regeringen har visat i frågan. Men när man sedan hör att den
              tydlighet som finns inom regeringen för den svenska restriktiva
              alkoholpolitiken inte märks på det sätt som många förväntar sig
              inom EU och i arbetet för en förändring av alkoholpolitiken inom
              EU är det värt att lyfta upp frågan ytterligare en gång.
            </seg>
            <seg n="5d592796">
              Ministern sade i sitt svar: För att få gehör inom EU är det emellertid
              viktigt att först intensifiera insatserna på hemmaplan för att
              minska införseln och bekämpa den illegala vidareförsäljningen
              av alkohol. Det här är ett sätt att försöka uppmärksamma problemet.
            </seg>
            <seg n="7ea300ee">
              Vi som är för en restriktiv nationell alkoholpolitik och rätten
              att än en gång få fastställa införselkvoterna på nationell basis
              hoppas att Sverige skulle visa lite franska toner. Det kan till
              exempel gälla att man av folkhälsoskäl hänvisar till att fatta
              beslut om en folkhälsorelaterad alkoholpolitik, till exempel målet
              i Frankrike om alkoholreklam. Här har Frankrike utmanat EU-kommissionen
              i frågan och hävdat nationella folkhälsointressen. Det är där
              vi menar att det är viktigt att den svenska regeringen utmanar
              EU-kommissionen på det alkoholpolitiska området av folkhälsoskäl.
              Det skulle då just gälla frågan om sänkta införselkvoter, och
              där skulle regeringen utmana EU-kommissionen i alkoholpolitiken.
            </seg>
          </u>
          <note type="speaker" n="0b6fd78d">
            Anf. 211 Finansminister ANDERS BORG (m):
          </note>
          <u who="unknown" xml:id="i-dff2669784e34bf3-78" n="c8e48313">
            <seg n="9b3f339d">
              Fru talman! Jag välkomnar att Egon Frid tar upp frågan. Den är
              som Frid påpekar central och viktig inte minst i dessa tider.
              Regeringens ambition är att vara aktiv i frågan, inte minst under
              ordförandeskapet. Det är en av de saker som vi driver i våra diskussioner
              med Frankrike och Tjeckien för det 18-månadersprogram som så småningom
              ska presenteras. Det är väl inte självklart att öllandet Tjeckien
              kommer att ha riktigt samma hållning i den frågan som Sverige
              har.
            </seg>
            <seg n="02423849">
              Kommissionen har varit en av de konstruktiva krafter som har
              försökt att föra frågan framåt. Men det finns ett antal länder,
              Tjeckien, Tyskland, i någon utsträckning ett antal andra traditionella
              ölländer, om jag får säga så, som inte riktigt ser allvaret i
              frågan.
            </seg>
            <seg n="35b00b7b">
              Men om man har den typen av tydliga belägg för kopplingen mellan
              sociala problem och alkohol, inte minst det spritmissbruk som
              vi har i Sverige och i flera av våra grannländer, har vi anledning
              att ta detta på stort allvar. Vi ska naturligtvis söka gemensamma
              vägar med andra EU-länder, kommissionen och inte minst med våra
              grannländer för att gradvis pressa upp alkoholskatterna. Därmed
              kan vi bevara den svenska restriktiva alkoholpolitiken.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="d40f948e">
            21 § Svar på interpellation 2007/08:254 om skatteavdrag för forskning
            och utveckling
          </note>
          <note type="speaker" n="bd59c36e">
            Anf. 212 Finansminister ANDERS BORG (m):
          </note>
          <u who="unknown" xml:id="i-dff2669784e34bf3-79" n="c8e48313">
            <seg n="c159ed13">
              Fru talman! Marie Engström har frågat näringsministern vilka
              åtgärder hon är beredd att vidta för att stimulera forskningssatsningar
              i företag, till exempel genom skatteavdrag. Arbetet inom regeringen
              är så fördelat att det är jag som ska svara på interpellationen.
            </seg>
            <seg n="5a3ca462">
              Sverige har i dag generella regler där avdrag för kostnader för
              forskning och utveckling ges så snart forskningen har eller kan
              antas få betydelse för den skattskyldiges näringsverksamhet. Praxis
              på området är mycket generös. Redan med befintliga skatteregler
              finns alltså goda förutsättningar att bedriva forskning och utveckling
              i Sverige. I en internationell jämförelse investerar Sverige mer
              i forskning och utveckling i förhållande till bnp än alla andra
              OECD-länder.
            </seg>
            <seg n="a445f4ea">
              Jag delar Marie Engströms uppfattning att forskning och utveckling
              är viktigt. Men införandet av en särskild skattesubvention för
              forskning och utveckling innebär statsfinansiella kostnader och
              måste vägas mot andra projekt på skatteområdet och andra satsningar
              på utgiftsområdet.
            </seg>
            <seg n="71bc25a7">
              Upplysningsvis vill jag också nämna att regeringen i budgetpropositionen
              för 2008 sagt att man som ett led i arbetet med att stärka den
              ideella sektorn och stimulera forskning vill stimulera donationer
              från privatpersoner och företag. Därför tillsätts senast 2008
              en utredning för att möjliggöra avdragsrätt för sådana donationer.
            </seg>
          </u>
          <note type="speaker" n="6d46aa74">
            Anf. 213 MARIE ENGSTRÖM (v):
          </note>
          <u who="marie_engstrom_d234fb" xml:id="i-e949b78ddd6a88ad-1" n="57eee92a">
            <seg n="27be56dd">
              Fru talman! Jag får tacka finansministern för svaret.
            </seg>
            <seg n="bc7dd5a3">
              Jag kan konstatera att finansministern delar min uppfattning
              att forskning och utveckling är viktigt. Det är det ju. Inte minst
              för att vi ska kunna delta fullt ut i den nödvändiga klimatomställningen
              kanske vi måste satsa inom både miljö- och energisektorn, för
              att kunna gå vidare och fortsätta att vara tillräckligt ledande
              inom de områdena, som vi hittills har varit.
            </seg>
            <seg n="97269d48">
              I min interpellation har jag tagit upp de satsningar och de stöd
              som i dag finns inom ramen för Vinnova, det som kallas Forska
              och väx. Vi vet att många mindre företag har sökt och att bara
              var tionde har kunnat få ta del av de stöd som har getts, som
              har gått via anslag från statsbudgeten. Detta infördes för några
              år sedan och har visat sig vara en succé. Det indikerar också
              att det finns ett ganska stort behov.
            </seg>
            <seg n="5d7fb890">
              Jag vill egentligen ställa det här lite grann emot andra satsningar
              som regeringen gör, men kanske inte på den här typen av företag.
              Regeringen har ju inriktat sina skattereduktioner och subventioner
              mer till tjänstesektorn. Jag och mitt parti tycker kanske att
              det är lite mer uppseendeväckande, när vi tycker att det kan vara
              en annan sektor som behöver stödet just nu.
            </seg>
            <seg n="f6c66267">
              Utgångspunkten för interpellationen är också en promemoria som
              upprättades på Näringsdepartementet för en tid sedan det var nog
              under förra mandatperioden, men den finns säkert kvar där. Det
              är en promemoria som handlar om skattekreditering via skattekontot.
              Det handlar egentligen inte om avdrag, som jag olyckligtvis skrev
              i interpellationen.
            </seg>
            <seg n="684b8986">
              Här finns det en föregångare till exempel i Norge, där man använder
              den här typen av subventioner. Det är precis så som Anders Borg
              säger i svaret till mig, att det handlar om pengar som ska ges
              över statsbudgeten. Men då handlar det helt enkelt om att prioritera.
              Är det den här typen av satsningar man vill göra, eller vill man
              satsa på en tjänstesektor, såsom regeringen gör? Där ställer man
              inte några motkrav på den som är mottagare av pengarna.
            </seg>
            <seg n="0adf6714">
              Inom tjänstesektorn ställs det inga motkrav på att man ska anställa
              ett visst antal personer, och jag vet inte om det är skrivet att
              det ska göras någon speciell kontroll av de företag som får del
              av de sänkningar av arbetsgivaravgifterna som Anders Borg och
              regeringen föreslår. Inom ramen för de forskningssatsningar som
              vi vill lyfta fram ska företagen dels kontrolleras, dels visa
              fram ett hållbart projekt för att få tillgång till den här typen
              av stöd. Det är det som är så viktigt.
            </seg>
            <seg n="6f017c16">
              Även om finansministern instämmer i vad jag tycker angående anslag
              till forskning och utveckling finns det ingen indikator, i varje
              fall inte i finansministerns svar, på att regeringen tänker göra
              någonting på det här området och i synnerhet när det gäller satsning
              på små och medelstora företag inom miljö- och energisektorn.
            </seg>
          </u>
          <note type="speaker" n="05bd3a59">
            Anf. 214 Finansminister ANDERS BORG (m):
          </note>
          <u who="unknown" xml:id="i-dff2669784e34bf3-80" n="c8e48313">
            <seg n="8a868260">
              Fru talman! Marie Engström har naturligtvis helt rätt i att forskning
              är av avgörande betydelse. Det hör till de offentliga utgifter
              som vi med betydande trovärdighet kan säga har en positiv effekt
              på tillväxten. Det är viktigt att vi har en god finansiering för
              svensk forskning. Här tillhör Sverige de ledande länderna.
            </seg>
            <seg n="79382243">
              Jag kan notera att när man från EU:s sida utvärderar Lissabonprocessen
              är Sverige det land som har högst forskningsanslag och ett av
              de länder där ökningen av forskningsanslagen har varit särskilt
              påtaglig under senare år.
            </seg>
            <seg n="b21f042e">
              Vi har naturligtvis skärpt konkurrens på det här området. Fler
              länder kliver in och fler länder vill vara med, och då ökar naturligtvis
              kraven på Sverige. Ska vi vara ett ledande välståndsland och välfärdsland
              måste vi tillhöra de länder som gör stora satsningar på forskning
              och utveckling.
            </seg>
            <seg n="eaa0c663">
              Jag vill samtidigt säga att det finns en del svårigheter med
              skattesubventioner eller skatteutgifter på forskningssidan. Vi
              har haft den typen av avdrag i Sverige mellan 1973 och 1983, och
              det avskaffades just därför att man gjorde bedömningen att det
              inte hade så stora effekter. Nu vet vi att det förmodligen skulle
              bli mindre effekter än vad det var då, därför att EU-medlemskapet
              och EES-avtalet gör att avdragsrätten måste omfatta alla forskningssatsningar
              som görs inom EES-området. Då finns det en betydande risk att
              svenska skattemedel används för att subventionera forskning som
              bedrivs i andra länder.
            </seg>
            <seg n="8e6d933a">
              Det finns också ett norskt system, som den norska statistiska
              centralbyrån haft anledning att utvärdera. Där är slutsatsen att
              det inte går att belägga att det här har haft några stora positiva
              effekter.
            </seg>
            <seg n="a8606162">
              Jag vill inte för den skull stänga några dörrar. Vi har sagt
              i vårt valmanifest och i andra sammanhang att vi är beredda att
              titta på olika vägar att skapa incitament för forskning. Det kanske
              allra viktigaste på det området är att vi ska återkomma under
              det kommande året med en forskningsproposition som måste innehålla
              en bred och offensiv satsning på att utveckla forskningen.
            </seg>
            <seg n="40ddce81">
              Nu tror inte jag att det i sig räcker, därför att Sverige har
              haft en ledande forskning under lång tid. Vårt problem har varit
              att företagsklimatet och entreprenörsklimatet har varit så dåligt
              att forskningen inte har omsatts i produktion, innovationer, produkter
              och nya marknader i Sverige.
            </seg>
            <seg n="1d403bad">
              Nu har regeringen avskaffat förmögenhetsskatten, och det är naturligtvis
              ett viktigt steg. Det förstärks av att Marie Engström var med
              och röstade igenom ett avskaffande av arvs- och gåvoskatten. Sammantaget
              innebär det att entreprenörsklimatet har förbättrats. Här finns
              det naturligtvis ytterligare och viktigare åtgärder som måste
              vidtas för att vi ska få en god utväxling på de forskningssatsningar
              som görs.
            </seg>
            <seg n="fddd8f25">
              Jag vill, som sagt, inte stänga några dörrar i den här diskussionen,
              utan vi är beredda att pröva alla tänkbara alternativ som innebär
              att vi skapar en god grogrund för forskning i Sverige, och naturligtvis
              inom miljöområdet eller för den delen inom andra områden. Det
              är en viktig del i att Sverige ska kunna vara ett starkt välståndsland
              och ett starkt välfärdsland att vi har en väl fungerande forskning.
            </seg>
          </u>
          <note type="speaker" n="cf1a0847">
            Anf. 215 MARIE ENGSTRÖM (v):
          </note>
          <u who="marie_engstrom_d234fb" xml:id="i-e949b78ddd6a88ad-2" n="57eee92a">
            <seg n="d251685e">
              Fru talman! Till frågan vad som är möjligt inom ramen för vad
              EU-kommissionen kan tycka finns det ju ett konkret förslag, och
              det är att företagen kan få stöd med högst 35 procent av kostnaderna,
              men med ett tak upp till 2,8 miljoner kronor. De här nivåerna
              indikerar att det inte handlar om stora företag utan om mindre
              företag.
            </seg>
            <seg n="678ee2e0">
              Anders Borg pratade i sitt svar till mig nu om företagsklimatet
              och att det inte var så bra förra mandatperioden. Ja, men det
              var då man införde möjligheten inom ramen för Vinnova för mindre
              företag att få stöd till forskning. Eftersom intresset var så
              pass stort indikerar det väl att det fanns ett upparbetat behov
              av att stimulera mindre företag att utveckla kunskap och tekniker,
              kanske främst då i miljö- och energiomställningens namn. Jag förstår
              inte riktigt detta resonemang.
            </seg>
            <seg n="86ba8555">
              Jag vet inte om vi ska prata om borttagande av förmögenhetsskatten
              den debatten hade vi förra veckan. Nu läste jag att Lars Calmfors
              ifrågasätter era argument där ni säger att tar vi bara bort förmögenhetsskatten
              kommer så mycket kapital in över landets gränser att vi kan få
              tillgång till nytt riskkapital och så vidare. Nej, jag tror att
              ni överdriver betydelsen av att ta bort förmögenhetsskatten i
              det hänseendet, och det gör ni ganska rejält.
            </seg>
            <seg n="55992322">
              Det finns ändå ett slags positivt inslag i svaret från finansministern.
              För några veckor sedan stod jag och finansministern här och debatterade
              skattefusk. Jag påtalade behovet av att Skatteverket skulle få
              göra oanmälda besök och att vi skulle ålägga företagen att ha
              personalliggare. I dag hörde jag att ni har haft en presskonferens
              om att precis de åtgärderna ska införas om än i en begränsad skala.
              Jag tycker ändå att ni är en bit på väg.
            </seg>
            <seg n="6f687300">
              Det är naturligtvis min förhoppning att den här interpellationen
              och den här debatten ska leda till att finansministern efter helgerna
              eller i samband med att forskningspropositionen läggs fram också
              lägger fram förslag som gynnar forskningsinsatser för små och
              medelstora företag.
            </seg>
          </u>
          <note type="speaker" n="a8974e95">
            Anf. 216 Finansminister ANDERS BORG (m):
          </note>
          <u who="unknown" xml:id="i-dff2669784e34bf3-81" n="c8e48313">
            <seg n="86d85e3a">
              Fru talman! Jag tror att Marie Engström kan vara tryggt förvissad
              om att Lars Calmfors och regeringen gör en likartad bedömning
              av effekterna av de olika åtgärder som vidtas. De största jobbeffekterna
              av det vi gör kommer naturligtvis från jobbavdrag, förändrad arbetslöshetsförsäkring
              och ändrad a-kasseavgift. Det är där de stora effekterna kommer.
              Lars Calmfors, EU-kommissionen, OECD, IMF, Riksbanken och KI har
              gjort bedömningen att detta har stora och betydande effekter på
              sysselsättningen.
            </seg>
            <seg n="bb472d5d">
              Vi har inte tillgodoräknat oss några sysselsättningseffekter
              av förmögenhetsskattens avskaffande när vi har bedömt utvecklingen
              på sysselsättnings- och arbetsmarknadssidan. Det sammanhänger
              med att effekterna här är mer indirekta och mer komplicerade.
            </seg>
            <seg n="473c7852">
              Det Lars Calmfors sade i TT-telegrammet var att detta kan leda
              till större investeringar, och det kan i sin tur på sikt leda
              till fler jobb. På kort sikt gör jag nog samma bedömning som Lars
              Calmfors; det har inte någon stor sysselsättningseffekt vare sig
              2007 eller 2008. Men jag är övertygad om att detta på lång sikt
              är en av de viktigaste åtgärderna som regeringen vidtar.
            </seg>
            <seg n="d548f852">
              Marie Engström påpekar att Sverige har ett bra företagsklimat,
              och det är sant. Men det är också sant att OECD och andra har
              påpekat att entreprenörsklimatet i Sverige har varit bristande.
              Det har kanske blivit allra mest tydligt genom att vi inte har
              haft samma förmåga som en del andra länder att omsätta forskning
              och patent i produktion, nya produkter, nya marknader, nya säljmetoder,
              nya marknadsföringssätt och nya distributionsmetoder av varor
              och produkter som sker i en mer dynamisk och kreativ entreprenörskultur.
            </seg>
            <seg n="772248a9">
              Jag vill gärna ge Marie Engström en eloge för att den tidigare
              regeringen avskaffade arvs- och gåvoskatten. Jag tror att det,
              precis som när det gäller förmögenhetsskatten, var en mycket viktig
              åtgärd för att förbättra entreprenörsklimatet och därmed också
              på lång sikt göra att vi får en bättre utveckling av de satsningar
              vi gör på forskning.
            </seg>
            <seg n="4c851f66">
              Sedan är jag en pragmatisk person. För mig är inte det centrala
              om vi stimulerar forskning på budgetens intäktssida eller utgiftssida.
              Primärt ska vi se till att vi får fram en bra forskningsproposition
              som ger goda förutsättningar för svenska universitet och forskningsinstitutioner
              att driva sin verksamhet. Sedan måste vi naturligtvis också titta
              på vad det finns för andra alternativ. Även på den punkten välkomnar
              jag att Marie Engström har en beredskap att stötta alliansregeringens
              viktiga uppdrag att förbättra förutsättningarna för entreprenörskap
              och innovationer. Det får vi säkert anledning att återkomma till.
            </seg>
            <seg n="8d3e42ad">
              Jag vill gärna påpeka att dagens presskonferens sammanhänger
              med att Skatteverket i dag har kunnat göra en första delredovisning
              av effekterna av personalliggare för hotell och restauranger.
              Där visar det sig att det som vi då diskuterade och som vi trodde
              var sant också har lite fastare stöd. Det föranledde Skatteverket
              att i dag tillskriva oss med ett förslag om att vidga systemet
              också till byggsektorn. Vi har sagt i dag att det är en sak som
              vi har beredskap att göra. Det är viktigt att vi vårdar skattesystemet
              så att det är tillväxt-, jobb- och framtidsorienterat samtidigt
              som vi ser till att vi vårdar skattesystemet så att vi får in
              de skatteintäkter som är nödvändiga för att finansiera en god
              välfärd.
            </seg>
          </u>
          <note type="speaker" n="ca3659d6">
            Anf. 217 MARIE ENGSTRÖM (v):
          </note>
          <u who="marie_engstrom_d234fb" xml:id="i-e949b78ddd6a88ad-3" n="57eee92a">
            <seg n="0881ad22">
              Fru talman! Eftersom jag hörde Anders Borg ta upp vad TT skriver
              kan väl jag också ta upp vad TT skriver angående förmögenhetsskatten
              och jobben. Apropå förmögenhetsskattens påverkan på antalet jobb
              säger till exempel Villy Bergström: Det vete tusan.
            </seg>
            <seg n="4b038fb7">
              Lars Calmfors säger ungefär som jag sade förut: Det finns inga
              belägg för att detta skulle ge några stora effekter.
            </seg>
            <seg n="b28bdda5">
              Det är ganska intressant. Jag har sagt så här i debatten: Javisst,
              på marginalen kan jag tänka mig att det får effekt, men absolut
              inte de väldigt stora effekter som alliansföreträdarna säger.
            </seg>
            <seg n="bd7879d7">
              Det är samma sak med arvs- och gåvoskatten. Jag tror att det
              hade betydelse för näringsidkare, framför allt när det handlade
              om generationsskiften och allt krångel. Det blev kanske lättare
              att få söner och döttrar att vilja ta över familjeföretag.
            </seg>
            <seg n="cab6da58">
              Men låt mig återgå till det vi debatterar här, nämligen forskning.
              Jag kan hålla med om det inte har någon betydelse om det är frågan
              om skatteavdrag, om det är en reduktion som tas upp och krediteras
              ett skattekonto eller om det är ett bidrag som går via anslag
              i statens budget. Det viktiga är väl att det finns en ambition.
              Problemet var att det första regeringen gjorde förra året när
              ni tillträdde var att ta bort det här anslaget till Forska och
              väx som jag har pratat mig varm för. Men nu har ni rättat till
              den fadäsen, och det är jättebra.
            </seg>
            <seg n="050793ee">
              Det är bara att vänta och se tills forskningspropositionen kommer
              om det också finns satsningar med precis den inriktning som vi
              har pratat om i den här interpellationsdebatten.
            </seg>
          </u>
          <note type="speaker" n="2740103c">
            Anf. 218 Finansminister ANDERS BORG (m):
          </note>
          <u who="unknown" xml:id="i-dff2669784e34bf3-82" n="c8e48313">
            <seg n="57f696e8">
              Fru talman! Låt mig vara tydlig med att vi har redovisat väldigt
              noggrant i budgetpropositionen vilka jobbeffekter vi räknar med
              av olika förslag. Vi har inte räknat med några kortsiktiga jobbeffekter
              av förmögenhetsskatten. Där gör vi exakt samma bedömning som till
              exempel Lars Calmfors. Lars Calmfors konstaterar också i det här
              TT-telegrammet att ett avskaffande av förmögenhetsskatten, precis
              som ett avskaffande av arvs- och gåvoskatten, bör leda till något
              högre investeringar och på sikt följaktligen också något fler
              jobb.
            </seg>
            <seg n="afb8284a">
              När vi investerar mer höjer vi produktiviteten. Då får vi en
              förmåga att öka efterfrågan på arbetskraft och samtidigt höja
              reallönerna. Det är därför den här typen av åtgärder är viktig.
              Det är naturligtvis både Villy Bergström och Lars Calmfors medvetna
              om. Man ska inte räkna hem en kortsiktig effekt av det. Det vore
              ungefär lika dumt som att säga att nu ska vi lägga fram en forskningsproposition
              så låt oss därför räkna hem vilka jobbeffekter det har på svensk
              ekonomi 2010 eller 2011. Det är helt centralt att vi har en bra
              forskningspolitik i Sverige. Det är inte centralt för jobben 2010
              och 2011, men det är helt avgörande för jobben 2017, 2018 och
              2019. Om vi inte lägger grund för en långsiktig tillväxtpolitik
              på forskningssidan har vi inte förutsättningar att skapa sysselsättning
              på lång sikt. Det är vi helt överens om.
            </seg>
            <seg n="c9f8a9cf">
              Jag tror säkert också att vi kan fortsätta diskussion om vilket
              sätt som är mest effektivt för att uppnå stimulanser för ett bra
              innovationsklimat. Det finns säkert anledning att återkomma till
              den frågan. Vi ska noggrant bereda detta. Jag vill, som sagt,
              inte stänga några dörrar. Vi är beredda att titta på olika instrument
              för att förbättra innovationsklimatet.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="6ebdae6f">
            22 § Svar på interpellation 2007/08:172 om mäns våld mot kvinnor
          </note>
          <note type="speaker" n="7ffc9a47">
            Anf. 219 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-e102606d22f32ce6-4" n="c8e48313">
            <seg n="362ee27c">
              Fru talman! Carina Hägg har ställt ett antal frågor till finansminister
              Anders Borg som tar sikte på hur resurser för att motverka mäns
              våld mot kvinnor görs synliga i statsbudgeten och hur frågan om
              resurser för att motverka mäns våld mot kvinnor drivs internationellt.
              Frågorna ställs bland annat mot bakgrund av att Europarådets parlamentariska
              församling ställt sig bakom att länderna ska avsätta minst 1 euro
              per invånare till arbetet för att stoppa våld mot kvinnor.
            </seg>
            <seg n="d460a801">
              Interpellationen har överlämnats till mig.
            </seg>
            <seg n="01ef531a">
              Att bekämpa mäns våld mot kvinnor är ett prioriterat område för
              regeringen. Inte minst för att vi i dag vet att kostnaderna för
              detta våld är omfattande och påverkar stora delar av samhällsekonomin.
              I Socialstyrelsens rapport Kostnader för våld mot kvinnor beräknas
              våldet kosta ca 2,73,3 miljarder kronor per år i Sverige.
            </seg>
            <seg n="5a5fdd59">
              Regeringens handlingsplan för att bekämpa mäns våld mot kvinnor
              är en historisk satsning utan tidigare motsvarighet. I handlingsplanen
              tas ett helhetsgrepp om frågan. Regeringen presenterar 56 konkreta
              åtgärder som omfattar både stöd till och skydd av våldsutsatta
              kvinnor och förebyggande insatser såsom åtgärder riktade till
              våldsutövare. Sammantaget beräknas resurserna för genomförandet
              av handlingsplanen omfatta mer än 800 miljoner kronor under mandatperioden.
              Detta är en bra bit över Europarådets rekommendation på 1 euro
              per invånare.
            </seg>
            <seg n="66846b79">
              Någon särskild redovisning av regeringens samlade arbete med
              att motverka mäns våld mot kvinnor kommer inte att göras i budgetpropositionen.
              Genomförandet av handlingsplanen kommer dock att följas upp. Regeringen
              avser att löpande informera riksdagen om handlingsplanens genomförande,
              och en redovisning av uppföljningens resultat kommer att lämnas
              till riksdagen 2010.
            </seg>
          </u>
          <note n="654f2991">
            Frågan om jämställdhetsintegrering i budgetprocessen är en prioriterad
            fråga, och regeringen kommer att betona frågans vikt under 2008
            års möte i FN:s Kvinnokommission, CSW, Commission on the Status
            of Women, där huvudtemat handlar om hur jämställdhetsarbetet finansieras
            i medlemsländerna.
          </note>
          <u who="unknown" xml:id="i-cf585a707231f843-4" n="c8e48313">
            <seg n="51c955cc">
              När det gäller samarbetet inom Norden och med Baltikum avser
              regeringen att under det svenska ordförandeskapet i Nordiska ministerrådet
              ta upp och diskutera frågan om mäns våld mot kvinnor med såväl
              de nordiska som baltiska regeringarna.
            </seg>
            <seg n="05ff5783">
              Inom EU är arbetet med att bekämpa könsrelaterat våld ett av
              de prioriterade områdena i kommissionens färdplan för jämställdhet
              20062010. Kommissionen stöder medlemsstaternas arbete genom att
              bidra med finansiering av åtgärder för att bekämpa mäns våld mot
              kvinnor och barn och skydda och stödja offer. Sedan 1997 har fler
              än 420 projekt finansierats av Daphneprogrammet. Kommissionen
              avser att under december 2007 utlysa nya projektmedel, Daphne
              III. Inom ramen för det svenska ordförandeskapet i EU kommer jag
              också att föra upp frågan om mäns våld mot kvinnor på dagordningen.
            </seg>
            <seg n="e5718f7a">
              Inom Europarådets kampanj för att bekämpa mäns våld mot kvinnor
              kommer Sverige att medverka i avslutningskonferensen, som hålls
              i maj 2008. Regeringens handlingsplan för att motverka mäns våld
              mot kvinnor är Sveriges bidrag i kampanjen.
            </seg>
          </u>
          <note type="speaker" n="85ba7ad1">
            Anf. 220 CARINA HÄGG (s):
          </note>
          <u who="carina_hagg_4f0222" xml:id="i-137e9fe9da64ac7c-8" n="40fa2b6f">
            <seg n="25328a5e">
              Fru talman! Det är en mycket angelägen interpellationsdebatt
              vi har här i dag. Även om jag uppskattar att föra en debatt med
              statsrådet Nyamko Sabuni beklagar jag att inte finansministern
              kunde dröja sig kvar i salen tills den här debatten var avslutad
              och att han inte heller ville delta i debatten.
            </seg>
            <seg n="db73239c">
              Jag tror att också finansministern borde ha deltagit i den här
              debatten. Jag tror att det är bra att statsrådet Sabuni deltar,
              men vi måste inkludera fler i den här frågan. Vi måste våga utmana
              områden som av tradition inte har varit könsblandade, som kanske
              därför inte heller har tagit till sig kvinnliga perspektiv, fått
              en bredd i de frågor som berör dem, som inte känt att man ska
              ta ett ansvar.
            </seg>
            <seg n="4b7670e4">
              Det här handlar om Finansdepartementet. Det handlar om Anders
              Borg som i dag är finansminister. Det handlar om finansutskottet,
              där jag förväntar mig att framdeles få se både ordförande Attefall
              och vice ordförande Nuder ta del i den här debatten. Det kan inte
              vara så att de som har hand om pengarna ska känna att de opåtalat
              kan stå utanför den här viktiga debatten.
            </seg>
            <seg n="59f05b22">
              Det är klart att det här handlar om mänskliga rättigheter i grunden.
              Men för att åstadkomma mänskliga rättigheter måste man också ta
              ett helhetsgrepp. Man måste titta på de samhällsekonomiska kostnaderna
              och ställa dem mot vad vi är beredda att tillsammans avsätta för
              att förebygga och beivra våldet, stötta och skydda kvinnor som
              är utsatta för våld och barn som drabbas indirekt eller kanske
              till och med ibland direkt av mäns våld mot kvinnor.
            </seg>
            <seg n="b583eef1">
              Jag tror att vi måste vara otraditionella. Nu har handlingsplanen
              kommit. Den är ett svar på Europarådets förväntningar under det
              här året och innehåller väldigt mycket som jag välkomnar. Men
              det statsrådet tar upp angående kostnader vill jag inte ta upp
              här i dag. Det får vi möjlighet att återkomma till. Jag har inte
              kunnat reda ut de här siffrorna på något sätt. Före debatten har
              man inte från departementet kunnat reda ut fördelningen av pengarna,
              om det är nya pengar eller om det är pengar som kommer igen i
              en ny sorts redovisning. Jag avstår från att gå in i den debatten
              tills jag får ett underlag som jag kan debattera utifrån.
            </seg>
            <seg n="cdf8403e">
              Jag menar att Sverige har ett förtroende. Det finns en förväntan.
              Nyamko Sabuni talar om CSW. Det är bra att man där tar upp jämställdhetsarbetet
              och hur det finansieras. Förra året fokuserade man också på ekonomiska
              frågor. Men hur ska just det som gäller våldet mot kvinnor finansieras?
              Vad kostar detta våld samhället, och vad är det internationella
              samfundet berett att prioritera när det gäller de här frågorna?
              Vad är EU berett att göra?
            </seg>
            <seg n="ca5ba37c">
              Jag vet att Daphneprojektet är bra. Jag är glad att vi ser en
              upprepning av det. Men EU måste ju ta ett helhetsgrepp. Vad tänker
              då regeringen? Det är Anders Borg som finansminister som företräder
              Sverige i Ekofin, men vad kommer Sverige att driva i Ekofin och
              inom EU generellt? Vad kommer vi att ta upp med våra kolleger
              i Norden och Baltikum?
            </seg>
            <seg n="d16a9d8c">
              Jag håller själv på att titta på siffrorna på vad man i dag avsätter.
              Det är väldigt svårt, ska jag säga, att få klarhet i vilka ekonomiska
              summor som avsätts och ännu svårare att få klarhet i var kostnaderna
              finns i våra grannländer och då i Norden och Baltikum som helhet.
            </seg>
            <seg n="1630759c">
              Här finns så mycket kvar att göra, så mycket kvar att belysa.
              Det måste finnas någon som tittar på hela arenan. Om jag tittar
              i Socialstyrelsens utmärkta undersökning till exempel ser jag
              att det finns så mycket belagt, men det är inte allt. Stora delar
              av samhällskostnaderna är ännu inte belysta. Det är arbetsmarknaden.
              Det är de privata kostnaderna och vad försäkringsbolagen indirekt
              drabbas av. Det finns mycket. Vi behöver helhetsbilden för att
              inse att vi tillsammans måste använda ekonomiska styrmedel på
              ett tydligare sätt för att bekämpa mäns våld mot kvinnor.
            </seg>
          </u>
          <note type="speaker" n="f15daa87">
            Anf. 221 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-83" n="c8e48313">
            <seg n="b6244e81">
              Fru talman! Det finns väl inte så mycket att debattera i frågan
              egentligen. Det är redovisat att den satsning vi gör för att bekämpa
              mäns våld mot kvinnor kommer att kosta 800 miljoner under mandatperioden,
              det vill säga fram till 2010. Det är väldigt lätt för Carina Hägg
              att räkna ut hur mycket det blir per år och per person. Därmed
              kommer du att inse att det är mer än den euro som nämns som vägledning
              från kommissionen.
            </seg>
            <seg n="c0c5d592">
              Vi ska diskutera med våra kolleger om vikten av att bekämpa mäns
              våld mot kvinnor. Men det måste också vara upp till varje land
              att faktiskt själva avgöra hur mycket de vill satsa på de här
              frågorna.
            </seg>
            <seg n="0e5e5b66">
              Återigen: Det är mycket man ibland vill att EU ska göra. Men
              det här är en nationell angelägenhet. Det är jättebra att man
              på EU-nivå sätter upp målen och har ambitioner för hur vi ska
              kunna lösa de här problemen nationellt. Men jag tror inte att
              EU ska finansiera större delen av de åtgärder som behöver sättas
              in för att komma till rätta med mäns våld mot kvinnor.
            </seg>
            <seg n="4f0534c5">
              Vi tar vårt ansvar. Det är 800 miljoner kronor under mandatperioden,
              56 åtgärder. Mycket mer än så vet jag inte riktigt vad du vill
              ha redovisning av.
            </seg>
          </u>
          <note type="speaker" n="a5cb7a4b">
            Anf. 222 CARINA HÄGG (s):
          </note>
          <u who="carina_hagg_4f0222" xml:id="i-137e9fe9da64ac7c-9" n="40fa2b6f">
            <seg n="3dfa101f">
              Fru talman! Jag vet inte om det är helt nya pengar eller pengar
              som redan finns i budgeten och som på så sätt används och redovisas
              en omgång till, hur fördelningen kommer till stånd och hur fördelningen
              av de här pengarna kommer att se ut.
            </seg>
            <seg n="64407155">
              För mig var det inte det som var det viktigaste i den här interpellationsdebatten.
              Jag är väl medveten om och har själv lyft fram att Sverige i dag
              har uppnått det mål som Mendes Bota lyfte fram i sin halvårsrapport
              och som var 1 euro per invånare som skulle sättas av i kampen
              mot mäns våld mot kvinnor för förebyggande insatser. Det är klart
              att Sverige måste ligga på den nivå som är en miniminivå. Men
              ni måste ju ha ambitionen att också kliva upp från golvet, kliva
              upp på läktaren och upp mot taket. Så länge det behövs, så länge
              våldet och våldsutvecklingen ser ut som det gör måste vi ha ambitionen
              att öka resurserna för att kunna vända den här trenden och kunna
              eliminera och avskaffa mäns våld mot kvinnor.
            </seg>
            <seg n="64aacc69">
              Den finansiella delen av politiken måste också vara en del av
              det. Nyamko Sabuni har ett viktigt arbete och ett viktigt bidrag
              är handlingsplanen mot mäns våld, men det krävs också att andra
              delar av regeringen och av politiken engagerar sig på ett tydligare
              sätt.
            </seg>
            <seg n="2a7f6c22">
              Vi ska inte ta över något annat lands ansvar. När det handlar
              om mänskliga rättigheter har vi ett ansvar för den egna befolkningen,
              men vi har också ett ansvar som sträcker sig utanför vårt lands
              gränser. Det är en fråga som vi kan lyfta fram på olika sätt.
              Vi kan driva den.
            </seg>
            <seg n="9e0c70ed">
              Hur gör vi beräkningsmodeller när vi säger att Sverige säkerligen
              avsätter något över 1 euro per invånare? Hur beräknar vi detta?
              Jag kan inte säga exakt hur mycket det blir, för det finns inga
              gemensamma beräkningsregler. Vi skulle kunna bidra med att ta
              fram sådana och erbjuda andra att ta del av dem så att vi kunde
              jämföra med varandra och avläsa resultaten. Spanien kanske lyckas
              väldigt väl i förhållande till vad de avsätter. På så sätt skulle
              vi få ett jämförelsematerial på samma sätt som det som ofta används
              inom kommunerna. Vi skulle också få en motivation så att fler
              kunde se att vi genom inledningsvisa insatser på sikt kan sänka
              de samhällsekonomiska utgifterna för mäns våld mot kvinnor. På
              samma sätt som på många andra samhällsområden borde vi använda
              ekonomin som en drivkraft för att upprätthålla tryggheten och
              säkerheten för kvinnor.
            </seg>
            <seg n="2f451f8b">
              Jag anordnade tillsammans med kolleger ett tvärpolitiskt seminarium
              Vad kostar mäns våld? om just mäns våld mot kvinnor i nära relationer.
              En av deltagarna var Elis Envall, utredare vid Socialstyrelsens
              enhet för individ- och familjeomsorgen. Hon är en av dem som utarbetat
              rapporten Kostnader för våld mot kvinnor: En samhällsekonomisk
              analys . Den publicerades 2006 och är mycket innehållsrik. Den
              är dock inte heltäckande. Den kan utökas.
            </seg>
            <seg n="767044ca">
              Vi lyssnade också på Katarina Weinehall som är filosofie doktor
              och universitetslektor vid pedagogiska institutionen vid Umeå
              universitet. För närvarande har hon dock en forskartjänst med
              inriktning på brottsofferforskning vid juridiska institutionen.
              Hon är en av författarna till studien Räkna med kostnader: En
              fallstudie om mäns våld mot kvinnor , också den från 2006. Hon
              beskriver fyra kvinnors utsatthet för våld från en och samma man
              och gör därefter fallstudier. Hon har beräknat kostnaderna för
              denne mans våld. Det är en mycket intressant läsning.
            </seg>
            <seg n="060b3bab">
              Det arbetet behöver föras vidare och komma in även bland dem
              som läser ekonomi och nationalekonomi. Det är inte förbehållet
              det som ofta kallas den mjuka sektorn. Det måste även in i de
              hårda sektorerna.
            </seg>
            <seg n="a9e6fd13">
              Jag vill upprepa min konkreta fråga: När kommer regeringen att
              ta upp denna fråga i Ekofin?
            </seg>
          </u>
          <note type="speaker" n="45609543">
            Anf. 223 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-84" n="c8e48313">
            <seg n="bd57d4e9">
              Fru talman! Jag kan tala om när jag kommer att ta upp den här
              frågan med mina kolleger. I alla sammanhang där jag träffar mina
              ministerkolleger talar vi om mäns våld mot kvinnor. Det är en
              prioriterad fråga både inom Europarådet och inom EU, vilket gör
              att frågan vid varje möte är mycket aktuell. Jag är övertygad
              om att flera andra statsråd också tar upp frågan i samband med
              att de träffar sina kolleger.
            </seg>
            <seg n="fbfa15b1">
              Jag kan försäkra Carina Hägg att flera ministrar, ja hela regeringen,
              tycker att frågan är viktig, och alla är också engagerade i den.
              Som du vet har jag en samordnande roll i Regeringskansliet när
              de gäller jämställdhetspolitiken, och den skrivelse som vi lämnade
              till riksdagen om kampen mot mäns våld mot kvinnor är just en
              sådan sak som jag samordnat. Det betyder att flera olika departement
              berörs vad gäller genomförandet av de åtgärder som beskrivs i
              handlingsplanen. Det är klart att åtgärderna inte skulle finnas
              där om inte sakdepartementen och de berörda statsråden tyckte
              att frågan var angelägen. Du kan alltså lita på att hela regeringen
              tycker att frågan är viktig.
            </seg>
            <seg n="0c22d02c">
              Beträffande gamla eller nya pengar vill jag säga att det är pengar
              som ska finansiera handlingsplanens 56 åtgärder under mandatperioden.
              Jag vet inte hur mycket tydligare man kan beskriva det. Under
              2008, 2009 och 2010 kommer de 56 åtgärder som vi listat att kosta
              800 miljoner kronor. Så ser kalkylen ut.
            </seg>
            <seg n="56ba206e">
              Jag har inte så mycket mer att säga i debatten.
            </seg>
          </u>
          <note type="speaker" n="1cb3b58a">
            Anf. 224 CARINA HÄGG (s):
          </note>
          <u who="carina_hagg_4f0222" xml:id="i-137e9fe9da64ac7c-10" n="40fa2b6f">
            <seg n="d8c3ea6c">
              Fru talman! Jag som har så mycket att säga att tiden inte räcker
              till. Jag hade velat ta upp många andra perspektiv. Jag beklagar
              att statsrådet känner att hon inte har mer att tillföra debatten,
              men jag respekterar hennes uppfattning.
            </seg>
            <seg n="ddb60dc1">
              Jag hade önskat att vi, som ytterligare ett skäl, under Europarådets
              år 2007, då vi fokuserar på arbetet mot mäns våld mot kvinnor,
              hade fått ett genomslag så att vi vågat utmana den traditionella
              bilden av dem som har hand om de finansiella frågorna inom politiken
              vad deras mandat är, vad vi förväntar oss av dem och vad de ska
              inkludera i sitt arbete. Tyvärr verkar vi inte få det, men året
              är inte slut ännu och jag avvaktar gärna till den 8 mars nästa
              år och hoppas att så ska ske.
            </seg>
            <seg n="0862557f">
              Jag hoppas också att finansutskottet i riksdagen ska känna ett
              större ansvar för denna fråga för att på så sätt få en dialog
              mellan finansutskottet och statsrådets kollega Anders Borg vid
              Finansdepartement. Om regeringen tydligt visar att detta med pengar
              är viktigt kommer det att vara en förebild för landsting, kommuner
              och andra beslutande församlingar som tänker att de kanske kan
              ta in detta i sin kommunala budget eller i landstingsbudgeten
              för att visa vad det kostar den egna kommunen eller landstinget.
              Då kan de också fråga sig om det är rimligt att avsätta pengar
              för att därigenom minska kostnaderna. Det gäller att på ett mycket
              tydligt sätt få in den ekonomiska drivkraften för att minska mäns
              våld mot kvinnor, öka kvinnors trygghet och få fler kvinnor att
              känna att deras mänskliga rättigheter respekteras.
            </seg>
            <seg n="0afd3e1e">
              Det handlar alltså om att föra ut frågan. Våra exempel kan spela
              roll för Norden och Baltikum. Vi kan jobba med Finland, som har
              rätt mycket material. Norge är väldigt intresserat av det som
              pågår på denna arena. Vi kan föra ut det i Norden, Baltikum och
              Europa, och därefter även samverka med folk utanför Europa. Men
              det handlar också om det nationella anslaget.
            </seg>
            <seg n="91b4bc2a">
              Jag uppskattar det som gjorts så här långt. Jag har välkomnat
              regeringens handlingsplan, men jag vill fördjupa och bredda frågan
              genom att inkludera hela regeringen och alla politikområden.
            </seg>
          </u>
          <note type="speaker" n="5532c986">
            Anf. 225 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-85" n="c8e48313">
            <seg n="6fd99eff">
              Fru talman! Carina Hägg vill inkludera hela regeringen, men det
              vore en omöjlig uppgift för finansministern att ta alla dessa
              debatter. Han finansierar ju all politik, alla åtgärder, alla
              sakdepartement, all den verksamhet som bedrivs. Därför måste ett
              antal sakdepartement och sakministrar ta debatterna.
            </seg>
            <seg n="6622248f">
              Jag förstår att Carina Hägg gärna vill ha svar från Anders Borg
              om hur han tänker, men den debatten kan också föras utanför kammaren.
              Här i kammaren måste han få hantera sin del av det hela, och sedan
              får sakministrarna hantera sina delar. Jag kan försäkra att han
              är engagerad i frågan, och jag tror nog att han gärna möter Carina
              Hägg i en debatt utanför kammaren.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="b3282286">
            23 § Svar på interpellation 2007/08:211 om gömda kvinnor utsatta
            för våld
          </note>
          <note type="speaker" n="9f5a4449">
            Anf. 226 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-86" n="c8e48313">
            <seg n="7e2a12b5">
              Fru talman! Eva Olofsson har frågat mig vilka åtgärder jag avser
              att vidta för att främja arbetet med mänskliga rättigheter genom
              att ge skydd, stöd och hjälp till gömda kvinnor utsatta för våld.
            </seg>
            <seg n="7fb8e4c8">
              Utgångspunkten måste vara att kvinnor och män som har fått sin
              begäran om uppehållstillstånd prövad enligt gällande regler och
              inte beviljats uppehållstillstånd ska rätta sig efter de avgöranden
              av myndigheter och domstolar som vunnit laga kraft.
            </seg>
            <seg n="6606c23f">
              De mänskliga rättigheterna gäller för alla som befinner sig i
              ett land, men statens metoder för att tillförsäkra gömda kvinnor
              deras rätt till skydd och stöd måste ställas i relation till att
              de befinner sig temporärt och utan tillstånd i landet.
            </seg>
            <seg n="fbd0dc00">
              Enligt socialtjänstlagen har socialnämnden det yttersta ansvaret
              för att de som vistas i kommunen får den hjälp och det stöd de
              behöver. Socialnämnden ska särskilt beakta att kvinnor som är
              eller har varit utsatta för våld kan vara i behov av stöd och
              hjälp.
            </seg>
            <seg n="ae873be8">
              När socialnämnden prövar en ansökan om bistånd ska den alltid
              undersöka om behovet kan tillgodoses på något annat sätt. Socialnämnden
              kan vid sin bedömning ta hänsyn till om personens behov kan tillgodoses
              i hemlandet. För en våldsutsatt kvinna som vistas olovligen i
              Sverige innebär det att socialnämnden kan erbjuda bistånd i form
              av att kvinnans resa till hemlandet ersätts. Fram till dess att
              återresa kan ske eller problemen kan lösas på annat sätt har dock
              kommunen ansvar för att personer i nödsituation tillfälligt erbjuds
              grundläggande stöd, till exempel i form av ett boende.
            </seg>
            <seg n="1b4e9465">
              Mot bakgrund av detta avser jag inte att vidta några ytterligare
              åtgärder.
            </seg>
          </u>
          <note type="speaker" n="f1e84104">
            Anf. 227 EVA OLOFSSON (v):
          </note>
          <u who="eva_olofsson_a37dbe" xml:id="i-50300cf31a086acd-7" n="c363b560">
            <seg n="ec0e3e13">
              Fru talman! Jag kan konstatera att även om jag är glad för svaret
              tillför det ingenting när det gäller den utsatta livssituation
              som flera gömda papperslösa kvinnor som lever i Sverige har. Jag
              skrev interpellationen när jag noterade att handlingsplanen mot
              mäns våld mot kvinnor inte på något sätt tagit upp deras situation.
            </seg>
            <seg n="0bb1796d">
              I grunden vill Vänsterpartiet ha papper åt papperslösa. Vi har
              motionerat om en engångsåtgärd om amnesti från och med den 1 januari
              2007 för dem som inte gjort sig skyldiga till grov brottslighet
              så att de fick möjlighet att stanna. Det skulle ge möjlighet till
              ett värdigt liv för de papperslösa kvinnorna och männen. Om detta
              är vi oeniga, men jag tycker att vi över partigränserna borde
              kunna enas om att förbättra situationen för de kvinnor som lever
              mitt ibland oss men inte har uppehållstillstånd.
            </seg>
            <seg n="fd2aada3">
              Många av dem har ett väldigt utsatt liv. De måste försörja sig
              på något sätt. Får de ett jobb är det ofta underbetalt. Ofta kopplas
              krav på sexuella tjänster till detta. Jag har träffat kvinnor
              som har berättat att de många gånger får byta svarta jobb när
              de här kraven ställs. Tyvärr måste nog en del av de här kvinnorna
              i stället välja att låta sig utnyttjas, då de annars inte har
              någonstans att bo eller någonting att leva på.
            </seg>
            <seg n="5dd26b67">
              Inför interpellationen pratade jag med några av dem som jobbar
              med detta och träffar de här kvinnorna. Läkare utan gränser startade
              2004 en sjukvårdsmottagning för gömda, eftersom man egentligen
              inte har tillgång till den svenska sjukvården, för man ska betala
              den själv. Som alla förstår har man inte så bra ekonomi om man
              lever gömd och får väldigt lite betalt, kanske 1520 kronor i timmen.
            </seg>
            <seg n="0ba3caa0">
              Det är Röda Korset som driver mottagningen nu. Läkare i världen
              har också en sådan här mottagning. Röda Korset säger att man har
              haft 870 patienter sedan man startade, ungefär två tredjedelar
              kvinnor. Läkare i världen säger att en kvinna i veckan med utsatt
              livssituation kommer till dem.
            </seg>
            <seg n="5525bfbd">
              Självklart har dessa kvinnor olika liv och olika situationer,
              men en sak har de gemensamt: De har det väldigt tufft. Flera av
              dem är utsatta för våld och övergrepp och kan inte gå till polisen,
              för då riskerar de att bli utvisade. Sjukvården har de inte alltid
              råd med.
            </seg>
            <seg n="11260b25">
              Då ska man åka hem, säger jämställdhetsministern. Men för en
              ung kvinna som utsatts för sexuellt utnyttjande eller våldtäkt
              vilket man kunnat konstatera på sjukvårdsmottagningarna och kanske
              blivit oönskat gravid är det inte ett alternativ att åka hem till
              Irak, Iran eller andra liknande länder. Där blir kvinnor som har
              varit med om detta eller kommer ensamstående med ett barn utstötta
              ur både familj och samhälle och kan inte överleva. Vad ska en
              sådan kvinna göra?
            </seg>
            <seg n="9e954b80">
              Vilka handlingsalternativ anser jämställdhetsministern egentligen
              att en kvinna har som lever i en familj här, kanske med barn,
              och är utsatt för våld av den man hon lever med? Man har också
              träffat på fall där barnen bor hos mannens föräldrar i hemlandet.
              Vilket handlingsutrymme har kvinnan då? Hur det är att leva i
              en våldssituation beskrivs väldigt väl av dem som jobbar med de
              här kvinnorna. Det är att leva i rädsla, i förvirring, i kaos.
              Man har nog med att överleva dagen. Men jämställdhetsministern
              anser att de här kvinnorna ska ta ett livsavgörande beslut om
              huruvida de kan åka hem eller inte, när de har nog med nuet i
              den hotfulla situation de lever i.
            </seg>
            <seg n="f7b781a9">
              Jag vill avsluta med att ställa en fråga till jämställdhetsministern.
              Jag har av henne fått höra att det är bra som det är. Är då jämställdhetsministern
              nöjd med det stöd och skydd som de här kvinnorna får i Sverige
              i dag?
            </seg>
          </u>
          <note type="speaker" n="a283e1a0">
            Anf. 228 CARINA HÄGG (s):
          </note>
          <u who="carina_hagg_4f0222" xml:id="i-137e9fe9da64ac7c-11" n="40fa2b6f">
            <seg n="44a27d65">
              Fru talman! Den 30 maj förra året höll jag tillsammans med Amnesty,
              Kvinnoforum och Fonden för mänskliga rättigheter ett seminarium
              här i riksdagen, där vi belyste just frågan om asylsökande kvinnor.
              Då hade FN-rapporten kommit som hade uppmärksammat att det finns
              en särskild utsatthet hos kvinnliga flyktingar. De är utsatta
              för våld på ett annat sätt, och asylsökande kvinnor får inte tillräckligt
              skydd och stöd. Kvinnorna lever isolerade i samhället.
            </seg>
            <seg n="97c66b4c">
              FN ville också särskilt uppmärksamma situationen för samiska
              kvinnor, och det kan jag säga att vi har försökt att hantera och
              lyfta fram här i riksdagen. Jag är alldeles övertygad om att också
              regeringen känner engagemang för detta. Jag har läst statsrådets
              tal till Sametinget, tror jag det var.
            </seg>
            <seg n="4006876e">
              De två delar man lyfte fram i FN:s rapport försökte vi föra in
              i riksdagen genom att belysa detta och öka vår kunskap. Det handlar
              inom den här gruppen om våld i nära relationer, våldtäkt och sexuellt
              våld, våld mot asylsökande kvinnor och kvinnor med invandrarbakgrund
              samt våld mot prostituerade kvinnor.
            </seg>
            <seg n="ec8ed040">
              I rapporten kan man läsa att samhället inte fullt ut agerar rättsligt
              mot övergrepp inom den här gruppen. Det kan bero på att många
              av dessa kvinnor enligt vad som kan utläsas ur brottsofferjourens
              och kvinnojourernas information lever utanför samhället, är papperslösa
              och har gått under jorden. Är man asylsökande har man lite mer
              kontakt med samhället.
            </seg>
            <seg n="02be363e">
              Kvinnor i den här situationen är inte trygga i samhället av olika
              skäl. De kanske inte har ett socialt skyddsnät eller nödvändig
              kunskap. De kanske bär med sig rädsla och erfarenheter som gör
              att det blir svårare att tala om de här frågorna. Börjar man öppna
              sig vet man inte heller hur det tas emot och på vilket sätt det
              ska kunna hanteras.
            </seg>
            <seg n="f978835d">
              Det finns många olika skäl till att det finns en särskild utsatthet
              för de här grupperna. Därför måste vi också från riksdagens och
              regeringens sida bemöta deras problem med en särskild uppmärksamhet.
              Det var väldigt intressant att lyssna på Halida Nasic när hon
              var här och talade om detta. Det är också intressant att få någon
              som utifrån granskar det vi gör i Sverige, ser på det med nya
              ögon och pekar på vad vi behöver göra.
            </seg>
            <seg n="d5c388f0">
              Jag tror inte att man kan känna sig nöjd. Det tas initiativ,
              men jag känner mig inte nöjd. Jag befarar att situationen fortfarande
              är ett bekymmer. Vi måste tillsammans försöka hitta ytterligare
              vägar för att göra så att alla kvinnor som befinner sig inom landets
              gränser kan känna trygghet i att de kan söka och få hjälp. Man
              måste kunna överbrygga språkklyftor och kunskapsbrister i hur
              man förhåller sig till samhället och vilka kontaktvägar man kan
              ta.
            </seg>
            <seg n="3e3390a2">
              Därtill kommer också en helt annan grupp. Det är kvinnor som
              har drabbats av trafficking och ska stanna här en period under
              utredningstiden och kanske längre om de får individuell prövning
              med positivt resultat om de vill stanna här.
            </seg>
            <seg n="0ae973a5">
              Jag hoppas att statsrådet Nyamko Sabuni har mer information om
              den uppmärksamhet regeringen visar de här grupperna och också
              gärna om åtgärder regeringen har tänkt vidta för att hantera frågan
              och säkra fler kvinnors vardag.
            </seg>
          </u>
          <note type="speaker" n="a7745ff4">
            Anf. 229 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-87" n="c8e48313">
            <seg n="eeae0cc2">
              Fru talman! Eva Olofsson frågar om eller påstår kanske att jag
              är nöjd med situationen som den är. Det är klart att jag inte
              är nöjd med situationen som den är, för jag menar att lagar ska
              följas. Det bästa vore om man återvände om man får ett nej. Får
              man ett ja blir man samhällsmedborgare.
            </seg>
            <seg n="4d3ad871">
              Nu är det inte så, och jag förstår de svårigheter som finns.
              Det är inte alltid så att det bästa alternativet är att åka tillbaka;
              jag förstår det. Men det måste väl också finnas en förståelse
              för att en rättsstat med regelverk måste hitta en balans mellan
              att ge vård, omsorg och kanske utbildning för barn som är gömda
              och att signalera att de människor som väljer att gömma sig gör
              fel. Det är den balansen vi försöker hitta hela tiden.
            </seg>
            <seg n="b4e5ad55">
              Det finns inte en möjlighet att vi skulle lösa de här problemen.
              Carina Hägg läser upp en massa saker som vi ska göra för de här
              kvinnorna. Men det är precis de saker vi gör för samhällsmedborgarna.
              Låt oss diskutera fri invandring i så fall. Vi kan ta den debatten.
              Men vi är över partigränserna för en reglerad invandring. Vi antog
              en ny asyllag här 2006 som vi menar är rättssäker. Den lagen måste
              följas av såväl myndigheterna som de individer som söker asyl
              i Sverige. Om man inte gör det, vad ska vi då ha för regelverk
              när det gäller invandringen?
            </seg>
            <seg n="cafc31c6">
              De ideella organisationerna gör ett viktigt jobb. Jag tror att
              de gömda människorna inte vågar ta kontakt med myndigheterna.
              Gör de det finns det enligt lag möjlighet att få hjälp. Men i
              det ingår också att man eventuellt får stöd och hjälp att flytta
              och lämna landet. Det är det många inte vill. Då måste det finnas
              andra krafter i samhället, det civila samhället till exempel,
              som ställer upp för de här människorna, så jag är glad att de
              ideella organisationerna finns.
            </seg>
            <seg n="16f96d1e">
              Men jag tycker också att vi i regeringen och ni lagstiftare har
              ansvar för att se till att det finns en balans. De lagar vi stiftar
              ska också följas av dem som söker asyl och eventuellt får nej.
              De ska då lämna landet.
            </seg>
          </u>
          <note type="speaker" n="25f0e2bf">
            Anf. 230 EVA OLOFSSON (v):
          </note>
          <u who="eva_olofsson_a37dbe" xml:id="i-50300cf31a086acd-8" n="c363b560">
            <seg n="19d62181">
              Fru talman! Jämställdhetsministern pratar om att hitta balansen.
              För mig ingår i den balansen att kvinnor som är utsatta för våld,
              våldtäkt och sexuella övergrepp ska få skydd och stöd oavsett
              om de är här med eller utan uppehållstillstånd. För mig är det
              här en viktig fråga. Det är en mänsklig rättighet att inte behöva
              leva med misshandel, sexuella övergrepp eller våldtäkt utan att
              få hjälp och stöd. Vi kanske har olika syn på var balansgränsen
              går.
            </seg>
            <seg n="339690dc">
              Visst tycker jag att det är jättebra att de ideella organisationerna
              ger den här hjälpen. Men när man talar med dem säger de att de
              känner en oerhörd vanmakt över att det är så lite de kan göra
              och hur illa många av dessa kvinnor far.
            </seg>
            <seg n="addfac1c">
              Vad ska man säga när det kommer en kvinna som blivit utsatt för
              våldtäkt när man har så lite resurser som en sjukvårdsmottagning
              för det man ska göra?
            </seg>
            <seg n="6eff3fb7">
              Vad ska man säga när man möter kvinnor som mår psykiskt dåligt
              över pressen att leva gömda och som för sitt liv inte vågar åka
              tillbaka till sitt land eftersom de inte ser att de kan överleva
              och klara sig där?
            </seg>
            <seg n="91850dbc">
              Man förstår att dessa kvinnor blivit utsatta för övergrepp. Men
              det är inte så lätt att berätta. De kanske tvingas leva under
              sexuellt utnyttjande för att överleva. Det är inte heller något
              som är lätt att berätta.
            </seg>
            <seg n="2419cdae">
              Jag talade med Läkare i världen och Röda Korset. Det fanns några
              saker som de tyckte var väldigt viktiga. Det var för det första
              rätten till sjukvård och inte bara till akutvård man betalar själv.
              Man förstår att dessa människor inte har råd att göra det.
            </seg>
            <seg n="cea557b1">
              Blir jag våldtagen ska jag naturligtvis kunna få läkarhjälp.
              Behöver jag göra en abort ska jag inte behöva göra den illegalt
              i Sverige. Jag ska inte behöva betala för den själv.
            </seg>
            <seg n="14360c03">
              Detta tycker jag inte att ideella organisationer ska göra. Det
              tycker jag att Sveriges hälso- och sjukvård ska göra. Vi ska ha
              en lagstiftning om att man inte ska behöva betala det själv.
            </seg>
            <seg n="2e85a6df">
              Det andra man sade från Röda Korset var följande. Hur kan man
              ställa kravet att en kvinna som lever mitt i misshandel, hot och
              våld ska fundera och behöva fatta beslutet: Är det bäst att stanna
              i Sverige, eller är det bättre för mig att åka hem? I den situationen
              vet vi att man inte kan tänka klart.
            </seg>
            <seg n="31a47932">
              Livet är ett kaos, livet är ett nu, och livet är att överleva.
              Har man dessutom barn blir det ännu svårare. Man sade på Röda
              Korset: De här kvinnorna skulle behöva komma till trygghet, till
              ett skyddat boende och till människor som kan mäns våld mot kvinnor
              och förstår deras speciella situation.
            </seg>
            <seg n="07a13c20">
              De behöver få vara där under bestämd tid några veckor, någon
              månad för att kunna landa i sig själva och få en möjlighet att
              i varje fall tänka. Vi vet att mäns våld mot kvinnor innebär att
              det är väldigt svårt att bryta sig loss från en man som misshandlar
              även när man lever som svensk medborgare och kvinna.
            </seg>
            <seg n="53467c49">
              Det handlar om kontroll, att bryta ned självförtroendet, att
              kontrollera kvinnan och hela tiden ha hotet på gång. Jag tycker
              att det är ganska självklart att man inte kan ställa kravet på
              dessa kvinnor att de ska sitta och fundera: Kan jag åka tillbaka
              till Iran, eller något land i Latinamerika? De ska få chansen
              att göra det i lugn och ro.
            </seg>
            <seg n="e95a52f8">
              De två kraven tycker jag är de minsta krav som vi borde kunna
              ställa upp på och bli överens om här i Sverige för att det ska
              bli en rimlig situation för de kvinnor som är utsatta.
            </seg>
            <seg n="aa4e326a">
              Det behöver göras mycket mer för kvinnors skyddsbehov och asylskäl.
              Man har förstärkt de delarna, men det är fortfarande stora brister.
              Det är stora brister i att inte se det som ett privat familjeproblem.
            </seg>
            <seg n="0208f982">
              Kommer man från ett land där familjen och det sociala nätverket
              står för hela möjligheten att existera kan man inte säga att en
              kvinna som är ensamstående med ett barn ska åka dit och klara
              sig.
            </seg>
            <seg n="3f36f6b3">
              Är det polisen som har våldtagit någon kan man inte säga att
              kvinnan ska åka tillbaka till det landet och få skydd av polisen.
              Här finns det också mycket mer att göra.
            </seg>
            <seg n="f371add1">
              Jag vill avsluta med att fråga: Finns det inte något här som
              jämställdhetsministern tycker att vi borde kunna göra tvärsöver
              partigränserna?
            </seg>
          </u>
          <note type="speaker" n="2f9d99e6">
            Anf. 231 CARINA HÄGG (s):
          </note>
          <u who="carina_hagg_4f0222" xml:id="i-137e9fe9da64ac7c-12" n="40fa2b6f">
            <seg n="824b25bd">
              Fru talman! Det här är väldigt svåra frågor. Det är svårt därför
              att det är asylsökande kvinnor, flyktingkvinnor och gömda kvinnor.
              Det är kvinnor som är svåra att nå och också grupper som det kan
              vara svårt att ha kunskap och kännedom om.
            </seg>
            <seg n="a499ab66">
              Det ska naturligtvis vara en balans i vad staten och samhället
              kan göra. Det ska också vara en balans i och förväntningar på
              att människor som lever här ska följa lagar och förordningar.
              Men det kan inte exkludera att vi uttalar och bejakar att alla
              människor har rätt att leva ett liv fritt från våld och övergrepp.
              Vi måste också överväga det. De här grupperna kan inte tala för
              sig själva.
            </seg>
            <seg n="9743214c">
              Det finns en FN-rapport som jag refererade till, och det har
              varit ett seminarium. Det framkom saker vid diskussioner som var
              under det seminariet, och jag har lyssnat på kvinnojourer och
              brottsofferjouren. Det finns en dokumentation, och vi har fått
              kritik. Det är utifrån den som det är viktigt inte minst för mig
              att delta i den här debatten.
            </seg>
            <seg n="dbc7bbf5">
              Det finns konkreta åtgärder som man kan vidta som är direkt applicerbara
              på den här gruppen, och det finns indirekta åtgärder. Vi har nu
              en tolkutredning som är tillsatt. Vi vet att det finns kritik
              från Rikskriminalen och från andra håll mot hur tolkningen går
              till. Jag tror också att Socialstyrelsen hade synpunkter på detta.
            </seg>
            <seg n="6fe85bbe">
              Tolkar har inte alltid den kompetens som behövs för att vidarebefordra
              information om samhället. De kan ibland också reproducera kulturella
              eller patriarkala föreställningar om förhållanden mellan män och
              kvinnor som kan leda till problem.
            </seg>
            <seg n="945338c3">
              Kvinnan i sin tur kan också vara rädd att över huvud taget berätta.
              Hon är kanske också rädd att mannen som hör till en viss gruppering
              kring henne i sin tur ska sprida information om kanske sexuella
              övergrepp och sådant som har varit i hemlandet hon har flytt från.
            </seg>
            <seg n="ea6be6c8">
              Tolkfrågan är ett exempel på någonting konkret som man skulle
              kunna lyfta in när det gäller att förstärka kvinnors rätt i det
              här hänseendet.
            </seg>
          </u>
          <note type="speaker" n="40db8af1">
            Anf. 232 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-88" n="c8e48313">
            <seg n="a1f72481">
              Fru talman! Jag försöker att vara tydlig med att det finns hjälp
              och stöd att få. Det är lagstiftat om att det gäller också de
              gömda kvinnorna. Utsätts de för våld har vi skyldighet att ge
              dem hjälp, och den hjälpen finns att få.
            </seg>
            <seg n="d57e9a7c">
              Problemet är självklart att den hjälpen inte betyder att de nödvändigtvis
              får stanna kvar i Sverige. De kommer fortfarande att få krav på
              sig att lämna landet eftersom de har fått nej när de har ansökt
              om asyl.
            </seg>
            <seg n="32c0e64e">
              Jag förstår att de här kvinnorna inte alltid vill uppsöka myndigheterna.
              Jag har ingen lösning på den frågan. Jag måste ställa frågan tillbaka
              till er deltagare i interpellationsdebatten, Carina Hägg och Eva
              Olofsson: Hur vill ni se våra asylregler? Ska det finnas några
              eller inte?
            </seg>
            <seg n="8a9cde74">
              Det är bara om vi har fri invandring som vi kan slippa den här
              diskussionen. Så länge det är reglerad invandring kommer det alltid
              att finnas personer som får nej, därmed personer som kommer att
              gömma sig och därav denna balans som måste hittas.
            </seg>
            <seg n="ec42ceb8">
              Tala om för mig hur ni vill se våra asylregler. Därmed kanske
              denna debatt ska föras med migrationsministern snarare än med
              mig.
            </seg>
          </u>
          <note type="speaker" n="816a97f8">
            Anf. 233 EVA OLOFSSON (v):
          </note>
          <u who="eva_olofsson_a37dbe" xml:id="i-50300cf31a086acd-9" n="c363b560">
            <seg n="aedfeae3">
              Fru talman! Jag har inte gett mig in på hela flyktingfrågan eller
              anmestifrågan, som jag nämnde. Då skulle jag inte ha ställt interpellationen
              till jämställdhetsministern.
            </seg>
            <seg n="042b9101">
              Vi vill ha en generös flyktingpolitik där vi också kan se kvinnors
              skyddsbehov. Vi inser naturligtvis också att det finns människor
              som ska åka hem. En del av dem kommer av olika skäl att välja
              att inte åka hem.
            </seg>
            <seg n="0903f936">
              En del av dem som inte får åka hem i dag har väldigt goda skäl
              att inte åka hem. Det finns brister både i flyktingpolitiken och
              inte minst i att se kvinnors asylskäl.
            </seg>
            <seg n="63161cc2">
              Det hindrar inte att man inser att de människor som lever och
              har valt att leva i en väldigt svår och tuff situation, kanske
              gömda under många år, har skäl för att göra det. Det är ingen
              dans på rosor att leva gömd i Sverige i dag.
            </seg>
            <seg n="841c365d">
              De som lever här som gömda ska också ha vissa mänskliga rättigheter.
              Det ska självklart gälla alla i Sverige. En sådan sak är sjukvården.
              De ska ha rätt till sjukvård. Det finns länder där man har det.
            </seg>
            <seg n="d859a4df">
              En annan sak är att man när man blir våldsutsatt som kvinna ska
              ha möjlighet att få hjälp, skydd och stöd under en period där
              man kan vara i trygghet utan att behöva söka hjälp där man riskerar
              att bli utvisad.
            </seg>
            <seg n="85008cfd">
              I den situation där jag är utsatt för våld och övergrepp är det
              vad jag behöver ta tag i innan jag kan avgöra om jag är beredd
              att kontakta myndigheter som kommer att se till att jag blir utvisad
              eller inte och om det är ett bättre alternativ för mig eller inte.
            </seg>
            <seg n="78e91e1c">
              Jag tycker att det finns inom den balans som vi ska ha i Sverige
              för mänskliga rättigheter att ge stöd också till dessa kvinnor.
              Jag hade hoppats att jämställdhetsministern också skulle ge de
              kvinnorna möjligheten att få skydd och hjälp med stöd från staten.
            </seg>
          </u>
          <note type="speaker" n="997d11bc">
            Anf. 234 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-89" n="c8e48313">
            <seg n="d50f8b6a">
              Fru talman! Jag vill återigen säga att det finns skydd och stöd
              att få för våldsutsatta kvinnor. Det är till och med så att de
              inte utvisas på en gång. Det handlar om att de självklart får
              tillfälliga uppehållstillstånd så att de kan få den hjälp och
              det stöd de behöver. Så fungerar det i dag.
            </seg>
            <seg n="db4d7fb9">
              Problemet är inte att det inte finns rättigheter. Problemet är
              att kvinnorna inte vågar söka sig till myndigheter. Jag kan förstå
              det. Men det löser vi inte med den debatt ni nu för.
            </seg>
            <seg n="b8b5e96d">
              Allt du säger att de ska ha rätt till har de redan i dag rätt
              till. Jag vill också ha en generös flyktingpolitik. Jag tror att
              alla riksdagspartier vill ha det. Men en generös flyktingpolitik
              och fri invandring är två skilda saker. Så länge vi inte har fri
              invandring kommer vi alltid att ha människor som får nej och därmed
              alltid människor som kommer att gömma sig.
            </seg>
            <seg n="a0579e05">
              Återigen: Vilken är er lösning? Allt det du ber mig ställa upp
              på finns redan i dag. Det är därför jag säger att jag inte avser
              att återkomma ytterligare i frågan. Det finns hjälp och stöd att
              få. Det finns både sjukvård, polishjälp, socialhjälp och bostad
              vid behov. All denna hjälp finns för de gömda kvinnorna, och jag
              hoppas att de söker den hjälpen. Men det betyder också att när
              de har återhämtat sig kommer de att utvisas. Det problemet kan
              varken du eller jag lösa så länge vi har reglerad invandring.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="7bc8c865">
            24 § Svar på interpellation 2007/08:212 om könsmaktsperspektiv
            i kampen mot mäns våld mot kvinnor
          </note>
          <note type="speaker" n="3f57242c">
            Anf. 235 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-90" n="c8e48313">
            <seg n="657d63bf">
              Fru talman! Wiwi-Anne Johansson har frågat mig hur jag avser
              att verka för att det strukturella könsmaktsperspektivet ska utgöra
              utgångspunkten för kampen mot våldet. Vidare har Wiwi-Anne Johansson
              frågat mig på vilket sätt jag avser att verka för förebyggande
              insatser och för att förändra de samhällsstrukturer som är orsaken
              till mäns våld mot kvinnor.
            </seg>
            <seg n="3fb57a86">
              Regeringens mål är att motverka och förändra system som konserverar
              fördelningen av makt och resurser mellan könen. När män och kvinnor
              delar makt och inflytande i alla delar av samhällslivet får vi
              ett bättre samhälle.
            </seg>
            <seg n="cfe2f8ea">
              Regeringen har den 15 november 2007 presenterat en handlingsplan
              för att bekämpa mäns våld mot kvinnor, hedersrelaterat våld och
              förtryck samt våld i samkönade relationer. Det våld som drabbar
              kvinnor är den mest akuta frågan av många viktiga jämställdhetsfrågor.
              Handlingsplanen har sin utgångspunkt i de utsattas behov. Med
              56 konkreta åtgärder som beräknas omfatta mer än 800 miljoner
              kronor är handlingsplanen en historisk kraftsamling mot våldet.
              Som Wiwi-Anne Johansson påpekar utgår regeringens arbete från
              bland annat FN:s deklaration om avskaffande av våld mot kvinnor.
              Våldet har med makt att göra. Därför inkluderas också våld i samkönade
              relationer i planen. Handlingsplanen omfattar även hedersrelaterat
              våld och förtryck som, liksom mäns våld mot kvinnor generellt,
              har sin grund i kön, makt, sexualitet och kulturella föreställningar
              om dessa.
            </seg>
            <seg n="c4eeeaa4">
              Regeringen har valt att inte använda sig av begreppet könsmaktsordning,
              då det finns många tolkningar av detta begrepp, utan redogör i
              stället konkret för de dokument och perspektiv som ligger till
              grund för insatserna.
            </seg>
            <seg n="1608c900">
              I handlingsplanen finns ett särskilt insatsområde inriktat på
              att stärka det förebyggande arbetet. Insatserna tar sikte på att
              förebygga våld genom att till exempel förbättra tryggheten i stads-
              och tätortsmiljöer, att upptäcka våldsutsatthet inom ramen för
              hälso- och sjukvårdens verksamheter samt genom att inrätta en
              virtuell ungdomsmottagning på Internet. Ett särskilt område i
              handlingsplanen utgörs av insatser som riktar sig till förövarna,
              vilket är en viktig del i det förebyggande arbetet. Ett forskningsprogram
              kommer att inrättas för att öka kunskapen om våldets orsaker.
              Flera insatser riktar sig också till bland annat personal som
              jobbar med barn och ungdomar. Bland annat ska Ungdomsstyrelsen
              genomföra utbildningar som syftar till att förebygga dels mäns
              våld mot flickor och unga kvinnor, dels hedersrelaterat våld och
              förtryck som huvudsakligen drabbar flickor och unga kvinnor men
              som även kan drabba pojkar och unga män.
            </seg>
          </u>
          <note type="speaker" n="aa90cc16">
            Anf. 236 WIWI-ANNE JOHANSSON (v):
          </note>
          <u who="wiwi-anne_johansson_62bfaf" xml:id="i-9686b6449f3284ce-0" n="98a69080">
            <seg n="e466c6ce">
              Fru talman! Tack, jämställdhetsministern, för svaret! Av svaret
              framgår att regeringen har valt att inte använda sig av begreppet
              könsmaktsordning då det, som regeringen säger, finns många tolkningar
              av begreppet. Det förstår jag inte. Om vi går till FN:s deklaration
              om avskaffandet av våld mot kvinnor ser vi att där uttrycks ett
              tydligt könsmaktsperspektiv som faktiskt är ganska enkelt att
              definiera, nämligen att historiskt ojämlika maktförhållanden mellan
              kvinnor och män har lett till dominans och därför diskriminering
              av kvinnor.
            </seg>
            <seg n="fa207ed0">
              Eftersom statsrådet säger att handlingsplanen utgår från FN-deklarationen
              om att avskaffa våld mot kvinnor frågar jag mig hur jämställdhetsministern
              får ihop den ekvationen. Eller bygger kanske inte handlingsplanen
              på FN-deklarationen?
            </seg>
            <seg n="87e6003f">
              Av svaret framgår att insatserna tar sikte på att förebygga våld
              i stads- och tätortsmiljöer och att upptäcka våldsutsatthet inom
              ramen för hälso- och sjukvårdens verksamheter. Så står det. Detta
              är naturligtvis viktigt. Men jag undrar om inte Nyamko Sabuni
              tycker att det är viktigt att också se folkhälsoområdet i ett
              genusperspektiv för att upptäcka ett strukturellt ohälsoproblem
              hos kvinnor. I det sammanhanget är det viktigt att titta på mäns
              våld mot kvinnor i ett strukturellt perspektiv. Eller ser jämställdhetsministern
              mäns våld mot kvinnor som vars och ens privata problem?
            </seg>
            <seg n="0cd21b5b">
              När män och kvinnor delar makt och inflytande i alla delar av
              samhällslivet får vi ett bättre samhälle, säger jämställdhetsministern.
              Javisst så är det naturligtvis. Men så har vi det där med att
              hitta vägen dit. Det finns massor av forskning som visar att det
              finns något strukturellt eller, om man vill kalla det så, ett
              mönster i varför män utövar våld mot kvinnor. Det handlar om vem
              som har mest makt. Jag undrar om inte jämställdhetsministern ser
              det strukturella sambandet.
            </seg>
            <seg n="3adbe84e">
              I en artikel i tidningen Expressen den 15 november skrev jämställdhetsministern
              att orsaken till att samkönat partnervåld har osynliggjorts är
              att man har stirrat sig blind på teorin om könsmaktsordning. Denna
              grundas på att endast kvinnor är offer och män förövare.
            </seg>
            <seg n="d8825295">
              Men så är det inte. Det finns föreställningar kring kön, makt,
              våld och sexualitet också i samkönat partnervåld. Eller menar
              jämställdhetsministern att om en enda kvinna skulle bruka våld
              mot en annan kvinna i ett samkönat förhållande så faller hela
              könsmaktsperspektivet? Jag får inte ihop ekvationen, och jag vet
              inte heller hur jämställdhetsministern får ihop den.
            </seg>
            <seg n="abfb1f34">
              Jag undrar återigen om jämställdhetsministern i enlighet med
              FN-konventionen verkar för att det strukturella könsmaktsperspektivet
              ska utgöra grund för kampen mot våldet. På vilket sätt avser jämställdhetsministern
              att verka för förebyggande insatser för att förändra de samhällsstrukturer
              som är orsaken till mäns våld mot kvinnor? Ska man använda sig
              av det instrumentet och de verktygen?
            </seg>
          </u>
          <note type="speaker" n="509d5185">
            Anf. 237 CARINA HÄGG (s):
          </note>
          <u who="carina_hagg_4f0222" xml:id="i-137e9fe9da64ac7c-13" n="40fa2b6f">
            <seg n="12fc1e7c">
              Fru talman! Det är mycket i handlingsplanen som jag välkomnar.
              Jag ser positivt på att den har kommit. Det fattades beslut redan
              i regeringsförklaringen 2006 om att den skulle utarbetas. Nu är
              den här, och vi har möjlighet att jobba vidare med den i riksdagen.
              Vi kan också använda den konkret när vi kommer utanför den här
              kammaren.
            </seg>
            <seg n="d5ea7ba1">
              Men jag beklagar att man inte har tittat på utsatta kvinnors
              ekonomiska situation. Man borde ha lyft in hur man kan trygga
              den ekonomiska situationen, för det har också koppling till det
              här med makt. Vem har pengarna? Vem har förmögenheten? Vem har
              störst andel i huset, bostaden och så vidare? Det är frågor man
              kan ställa.
            </seg>
            <seg n="ea6e69fd">
              Detta länkas samman med vilken analys regeringen gör av hur vi
              ska komma till rätta med våldet. Det är tydligt att regeringen
              inte har någon samlad analys av vad som ligger bakom våldet. Det
              finns åtgärder mot våldet, men jag saknar analysen.
            </seg>
            <seg n="5807fdea">
              Det underströks i dag när jag lyssnade på Centerpartiet som hade
              en interpellation här. Problemet man valde att fokusera på var
              kvinnors våld mot män. När man tappar analysen tappar man också
              perspektivet. Då får kanske inte heller redskapen i förlängningen
              samma verkningsgrad. Vi ska fördöma och bekämpa allt våld, men
              det krävs en analys för att komma åt den här problematiken. Den
              saknar jag.
            </seg>
            <seg n="d92d5cc5">
              I handlingsplanen tar man i stället upp ett individualistiskt
              perspektiv i skrivningarna om svenska heterosexuella mäns våld
              mot kvinnor. Man kan svagt skönja ett kulturellt perspektiv när
              det gäller frågan om hedersvåld när det beskrivs i handlingsplanen
              liksom när våld i samkönade relationer kommer på tal.
            </seg>
            <seg n="b2cde660">
              Har regeringen med denna handlingsplan tagit avstånd från den
              forskning som finns, både svensk och internationell? Det är också
              belagt i internationella organ som FN, Europarådet, EU och OSSE.
              Det finns också en erfarenhet som härrör sig från bland annat
              kvinnojoursrörelsen. Den finns både här i landet och utanför vårt
              land. Det är numera en rörelse som börjar bli världsvid, vilket
              jag välkomnar.
            </seg>
            <seg n="448746d8">
              Den här maktstrukturen som finns i samhället och som kallas genusordning,
              könsmaktsordning eller patriarkala strukturer orden för denna
              är borta. Det behövs en analys som gör det möjligt för myndigheter
              och organisationer att arbeta konsekvent och med samma målsättning,
              så att det inte blir som tidigare, där man hade beskrivningar
              som snarare kunde härledas till Selma och Lilla Fridolf i seriernas
              värld. Det är väldigt viktigt att man är konsekvent.
            </seg>
            <seg n="31b7b753">
              Jag är bekymrad över att de ambitioner som både statsrådet, jag
              och övriga i den här kammaren delar inte ska få genomslagskraft
              eftersom analysen och beskrivningen inte finns. Man har lyft fram
              det individualistiska synsättet och kanske också det kulturella
              perspektivet, vilket gör att kraften i åtgärderna inte blir som
              vi hade önskat.
            </seg>
            <seg n="732ec23a">
              Jag läste en skrivning om kvinnor med funktionsnedsättning, där
              de helt plötsligt inte längre är kvinnor utan personer. Det är
              ett sätt att osynliggöra en problematik som vi alldeles nyligen
              fick upp ögonen för genom Handels viktiga rapport som beskriver
              kvinnor med funktionsnedsättning, deras utsatthet och behovet
              av att bygga upp kunskap. Man raserar detta genom att kalla dem
              personer. Handikappade kvinnor är kvinnor. Handikappade är inte
              könsneutrala varelser utan män och kvinnor.
            </seg>
            <seg n="2b5b3707">
              Jag hoppas att vi kan få höra lite mer om hur regeringen ser
              på detta med analysen. Det är inte något svenskt påfund. Det är
              inte någon enskild forskare som har hittat på det. Detta är etablerade
              sanningar utanför regeringskretsen i dag. Välkommen att ansluta
              dig till de vedertagna förklaringsmodellerna!
            </seg>
          </u>
          <note type="speaker" n="1b27a179">
            Anf. 238 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-91" n="c8e48313">
            <seg n="99bbc237">
              Fru talman! Analysen finns i det dokument ni hänvisar till. Ni
              vägrar bara att se det. Jag säger att vi inte använder begreppet
              könsmaktsordning, men vi säger att våld har med kön, makt, sexualitet
              och kulturella föreställningar om dessa att göra. Det är så FN
              beskriver detta. Jag vägrar ägna tid åt att diskutera politiska
              ideologier med en massa olika begrepp när vi kan se att problemen
              är strukturella och har historiska förklaringar som vi kan komma
              åt.
            </seg>
            <seg n="163b9ef2">
              Låt mig ställa frågan tillbaka till er: Finns det något i denna
              handlingsplan som saknas och som ni tror skulle ha funnits med
              om man använt begreppet könsmaktsordning? Är det någon åtgärd
              ni saknar? Låt oss i så fall diskutera det.
            </seg>
            <seg n="5f9d20d1">
              Vi erkänner att det finns maktfrågor i detta. Över- och underordning
              finns också i samkönade relationer. Den kvinna som blir misshandlad
              av en annan kvinna måste också känna trygghet och kunna söka hjälp
              och stöd hos de myndigheter och organisationer som finns till
              för att hjälpa kvinnor som misshandlas. Man ska inte behöva tycka
              att det är pinsamt för att vi lever efter en teori och där de
              som inte stämmer med normen inte passar in. För mig är det viktigt
              att ha individen, offret, som utgångspunkt.
            </seg>
            <seg n="163418b5">
              Det är inte bara en i en samkönad relation som misshandlar någon
              annan och därmed kullkatsar hela teorin. Det förekommer våld i
              samkönade relationer. Vi vet alldeles för lite om det. I dessa
              familjer finns det också barn, som vi också osynliggör genom att
              vi inte lyfter upp denna fråga.
            </seg>
            <seg n="d09c7808">
              För mig har det varit viktigt att ha individen i centrum och
              säga att det handlar om makt, sexualitet och kulturella föreställningar
              om dessa. Över- och underordningen gäller framför allt män gentemot
              kvinnor, men den finns också mellan två män eller två kvinnor.
              Det är viktigt för mig att se det också.
            </seg>
          </u>
          <note type="speaker" n="3e7fb29a">
            Anf. 239 WIWI-ANNE JOHANSSON (v):
          </note>
          <u who="wiwi-anne_johansson_62bfaf" xml:id="i-9686b6449f3284ce-1" n="98a69080">
            <seg n="39900616">
              Fru talman! Det är inte för att vi ska stå här och bråka om olika
              ord som jag har ställt interpellationen. Det handlar heller inte
              om att åtgärderna i handlingsplanen skulle vara dåliga, även om
              de väl tyvärr aldrig blir tillräckliga. Merparten av dem har vi
              ju dessutom varit med och tagit fram tidigare. Det är bra.
            </seg>
            <seg n="2b698176">
              Men när man ska sjösätta åtgärderna ska man ge direktiv och tala
              om hur man ska göra, och då är det väldigt bra om man har ett
              analysverktyg att utgå från, så att direktiven slår där de ska
              slå och gör nytta där det finns behov. Jag fick egentligen till
              svar på min fråga att det inte är något strukturellt problem eftersom
              det finns våld i samkönade relationer. Det säger jämställdhetsministern.
              Då blir det som att hela teorin faller, hela teorin om att mäns
              våld mot kvinnor är ett strukturellt problem som är större än
              om en kvinna skulle slå en man.
            </seg>
            <seg n="866f95ea">
              Jag tycker att statistiken talar sitt tydliga språk. Förra året
              anmäldes enligt Brås statistik vi får naturligtvis utgå från att
              mörkertalet är stort 77 fall av dödligt våld mot kvinnor, 202
              fall av försök till mord eller dråp på kvinnor, 25 491 fall av
              misshandel av kvinnor som är 15 år eller äldre. Vidare kan man
              läsa, också i statistik från Brå, att under 2005 misstänktes ca
              5 400 personer för misshandel av kvinnor. Av dessa var 87 procent
              män.
            </seg>
            <seg n="64596891">
              Är det inte nödvändigt att man, om man ska titta på mäns våld
              mot kvinnor, har ett instrument där man belyser detta för att
              nå verklig jämställdhet och för att man ska nå ut med de bästa
              metoderna att komma åt det? Annars är det som att man släcker
              bränder. Man talar om upplysta parker och om att man ska bygga
              om staden så att kvinnor ska våga gå hem när det är mörkt. Det
              är ju det som är att släcka bränder, i stället för att se på hur
              det kommer sig att våldet mot kvinnor uppstår.
            </seg>
            <seg n="ed850fed">
              Det finns mycket forskning som har sett på detta ur ett så kallat
              könsmaktsperspektiv, och då är det synd att man slänger ut barnet
              med badvattnet för att man inte gillar språkbruket. Jag skulle
              vilja veta vilka instrument ni använder när ni i regeringen tittar
              på detta, och hur har man diskuterat i handlingsplanen? Har man
              namngett konkreta åtgärder, eller ser man det trots allt som vars
              och ens privatsak som om det blir bra bara man tänder ljus i parkerna,
              för att tala bildligt om de andra åtgärderna. Är det detta man
              menar är det väldigt beklagligt.
            </seg>
          </u>
          <note type="speaker" n="fbe34079">
            Anf. 240 CARINA HÄGG (s):
          </note>
          <u who="carina_hagg_4f0222" xml:id="i-137e9fe9da64ac7c-14" n="40fa2b6f">
            <seg n="661c4e38">
              Fru talman! I förra veckan höll två kolleger till mig ett intressant
              seminarium om våld i samkönade relationer. Jag ska inte återge
              det här, för jag skulle inte göra det rättvisa, men det var väldigt
              intressant att få belyst hur kön formas och att homosexuella och
              bi- och transpersoner naturligtvis inte står utanför de könsrollsmönster
              som byggs upp i samhället. Jag tycker att det är självklart att
              detta med våld i samkönade relationer hör hemma i handlingsplanen.
              Det är positivt, och det skulle behöva bli föremål för en ytterligare
              interpellation, för jag känner att det finns kunskapsbrister.
              Men det finns forskning att ta del av.
            </seg>
            <seg n="844fa27c">
              Men för att vi har kommit dit vi har och över huvud taget har
              en handlingsplan att vi alls har denna kunskap även om den inte
              är fullständig utan det finns mycket att göra på området när det
              gäller forskning och metodutveckling bygger ju på att vi har börjat
              se på mäns våld mot kvinnor på ett annat sätt. I stället för att
              se det som lägenhetsbråk och privat ser man strukturer och en
              systematisering. Man ser att det finns begrepp och en teori. Annars
              hade vi inte stått här i dag och diskuterat den här frågan. Då
              hade vi fortfarande sett detta som något privat som man får lösa
              själv, där polisen har helt andra metoder och där kvinnor inte
              kan få hjälp av samhället.
            </seg>
            <seg n="468d82f8">
              Vi ska också erkänna att analyserna har spelat en roll för att
              vi är där vi är. Vi måste kunna få reda på vad maskuliniteten,
              mansrollen, har för betydelse. Våld mot kvinnor är inte samma
              slags våld som begås i krogkön, vid korvkiosken eller på någon
              annan plats ute. Det finns också män som systematiskt använder
              våld i olika situationer för att påvisa sin maskulinitet. Det
              är inte alla, men de finns.
            </seg>
            <seg n="d8f31fe3">
              Det finns fotbollsvåld, motorcykelgäng och annat gängvåld, som
              är uttryck för en systematisering och ett beteende. Medierna ska
              jag inte dra in i detta, men jag hoppas att statsrådet ändå ska
              erkänna att den analysmetod som är vedertagen har spelat stor
              roll för att man har kommit dit man har kommit i dag.
            </seg>
          </u>
          <note type="speaker" n="575dbc42">
            Anf. 241 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-92" n="c8e48313">
            <seg n="ae6c5d39">
              Fru talman! Om jag förstår Wiwi-Anne Johansson rätt delar hon
              den definition som FN beskriver i sina dokument när det gäller
              mäns våld mot kvinnor. Det är den definitionen vi använder oss
              av. Det är den analys som vi har.
            </seg>
            <seg n="23c29cbf">
              Jag säger det igen: Ja, det finns strukturer. Det finns historiska
              skäl. Det handlar om makt, och vi vet vilka som har makt i samhället.
              Det är framför allt män som har makt i samhället. Men denna makt,
              denna över- och underordning, finns också mellan två kvinnor.
              Den finns också mellan två män. Det vill ni inte se, men det tycker
              jag är viktigt att vi tittar på.
            </seg>
            <seg n="61ace328">
              Wiwi-Anne Johansson säger att vi bara släcker bränder med de
              åtgärder som vi har lagt fram i handlingsplanen. Min fråga är:
              Vilka reformer har du i lådan som inte den förra regeringen, er
              samarbetspartner, ville genomföra under de tolv år som de satt
              vid makten? Vad finns det för åtgärder som vi har missat som inte
              är att släcka bränder utan som vänder upp och ned på hela paketet?
            </seg>
            <seg n="b4c8a135">
              Jag lyssnar gärna.
            </seg>
          </u>
          <note type="speaker" n="208c4842">
            Anf. 242 WIWI-ANNE JOHANSSON (v):
          </note>
          <u who="wiwi-anne_johansson_62bfaf" xml:id="i-9686b6449f3284ce-2" n="98a69080">
            <seg n="c82a1172">
              Fru talman! Man kan återigen säga: Rom byggdes inte på en dag.
              Därmed finns det naturligtvis massor av saker kvar att göra.
            </seg>
            <seg n="d3df3742">
              Som jag sade är det inget fel på handlingsplanen i sig, utan
              det handlar om analysbegreppet. Det är viktigt. Det är väldigt
              viktigt att man ser saker och ting ur sitt rätta perspektiv.
            </seg>
            <seg n="8b913e81">
              I förra veckan var vi och pratade med forskare på Folkhälsoinstitutet.
              De är nu oroliga för att man inte kommer att använda det här perspektivet
              som är så väldigt viktigt för att förstå orsaken, hela sambandet
              när det gäller mäns våld mot kvinnor. Man har sett att det har
              varit väldigt bra som verktyg, som en verktygslåda att jobba med.
            </seg>
            <seg n="60bf4900">
              Då förstår inte jag det här. Jämställdhetsministern säger: Jo,
              vi använder oss av FN:s deklaration om avskaffande av våldet,
              men vi vill inte använda oss av begreppet könsmaktsordning. Då
              undrar man ju om det är ordet könsmaktsordning som är så jobbigt.
              Då är det precis som med jämställdhetsministerns partiledare,
              som säger sig vara feminist men inte tycker om ordet för att det
              har vanärats eller kidnappats, tror jag det var, av folk på vänsterkanten.
              Är det detta som är problemet?
            </seg>
            <seg n="79d1f25d">
              Det finns våld även i samkönade relationer. Då får jag ändå svaret:
              Om en enda kvinna skulle bruka våld mot en annan kvinna faller
              hela det här perspektivet. Därför förstår jag att vi inte riktigt
              är på samma våglängd. Vi förstår inte varandra. Jag kan i och
              för sig förstå hur man kan resonera. Jag gjorde så en gång för
              väldigt länge sedan, att jag individualiserade jämställdhetsproblemet.
              Men jag tror att det är att ta alldeles för enkelt på det.
            </seg>
          </u>
          <note type="speaker" n="9bffe017">
            Anf. 243 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-93" n="c8e48313">
            <seg n="65194900">
              Fru talman! Ja, det är problematiskt med orden, som ges olika
              definitioner beroende på vad man har för ideologisk grund att
              stå på. Då blir det problematiskt. Därför är det viktigt för mig
              att tydligt beskriva vad det är det handlar om. Vad det handlar
              om är makt och sexualitet och så vidare, precis som jag har sagt
              tidigare.
            </seg>
            <seg n="a4b1e597">
              Jag har också sagt det här: De som framför allt har makt i vårt
              samhälle är männen. Därmed blir det detta som är det stora problemet
              mäns våld mot kvinnor. Men med det sagt vill jag ändå påpeka att
              det finns en över- och underordning också i samkönade relationer.
            </seg>
            <seg n="0a545c66">
              Ja, ordet är problematiskt. Du lägger en betydelse i det. Din
              granne lägger säkert en helt annan betydelse i det och så vidare.
              Då kan vi inte använda oss av sådana begrepp som inte har en definition
              utan som har tio olika definitioner beroende på vem du frågar.
              Därför är det viktigt att vara tydlig med vad det är man menar,
              och jag tycker att FN:s deklaration är väldigt tydlig med vad
              det är vi ska komma åt. Det är därför jag använder mig av den.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="e6000001">
            25 § Svar på interpellation 2007/08:215 om jämställdhet i folkrörelsepolitiken
          </note>
          <note type="speaker" n="d9ee2bed">
            Anf. 244 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-94" n="c8e48313">
            <seg n="df9fa4ed">
              Fru talman! LiseLotte Olsson har frågat mig på vilket sätt jag
              arbetar för att Sveriges folkrörelse- och organisationstradition
              ska omfattas av de jämställdhetspolitiska målen. Hon frågar också
              om jag avser att integrera ett jämställdhets- och könsmaktsperspektiv
              i folkrörelsepolitiken och i den statliga bidragsgivningen.
            </seg>
            <seg n="a85671f1">
              Jag vill börja med att säga att jag håller med LiseLotte Olsson
              om att det är viktigt att jämställdhet mellan flickor och pojkar,
              kvinnor och män inom olika områden synliggörs.
            </seg>
            <seg n="d16799ab">
              Regeringen har i årets budgetproposition bland annat därför slagit
              fast att arbetet med jämställdhetsintegrering ska fördjupas och
              förbättras. Syftet med jämställdhetsintegrering är att kvalitetssäkra
              hela regeringens politik med hjälp av ett jämställdhetsperspektiv.
              Den kraftiga ökningen av resurser till jämställdhetspolitiken
              innebär samtidigt ökade möjligheter att främja särskilda insatser
              inom olika politikområden. Aktörerna inom den ideella sektorn
              finns bland såväl mottagarna som utförarna. Här vill jag särskilt
              nämna regeringens handlingsplan för att bekämpa mäns våld mot
              kvinnor, hedersrelaterat våld och förtryck samt våld i samkönade
              relationer i vilken det bland annat föreslås att ideella kvinno-
              och brottsofferjourer ska få ökat organisationsstöd för sitt arbete.
              Folkrörelserna ingår alltså som viktiga aktörer i arbetet med
              att implementera de jämställdhetspolitiska målen. Det i budgetpropositionen
              för 2008 föreslagna bidraget till riksdagspartiernas kvinnoorganisationer
              om 15 miljoner kronor ska också ses som ett stöd i detta arbete.
            </seg>
            <seg n="bb973a26">
              Min bestämda uppfattning som folkrörelseminister är att det finns
              en medvetenhet hos ideella sektorn om de jämställdhetspolitiska
              målen och att många föreningar arbetar med jämställdhetsfrågor.
            </seg>
            <seg n="a017839c">
              I den nyligen överlämnade Folkrörelseutredningens betänkande
              Rörelser i tiden (SOU2007:66), som nu är ute på remiss, finns
              det förslag som rör frågan om behovet av gemensamma principer
              för den statliga bidragsgivningen till ideella organisationer.
              Där föreslås att den allmänt vedertagna principen om att en organisation
              ska vara demokratiskt uppbyggd för att kunna få bidrag bör kunna
              kompletteras med andra principer. Här kan man tänka sig en princip
              som rör jämställdhet. Men jag vill samtidigt betona att det är
              viktigt att beakta och värna om föreningarnas självständighet
              och oberoende.
            </seg>
            <seg n="5635f9c3">
              Jag vill i detta sammanhang lyfta upp det arbete som Ungdomsstyrelsen
              gör beträffande bidragen till ungdomsorganisationerna, där redovisning
              görs utifrån bland annat mål om jämställdhet. Liknande utvecklingsarbete
              sker inom Folkbildningsrådet och Riksidrottsförbundet vad gäller
              stödet till folkbildningen och idrottsföreningarna. Dessa två
              organisationer hanterar den största delen av statens organisationsstöd
              till föreningslivet.
            </seg>
            <seg n="64705621">
              En annan viktig del i arbetet med att synliggöra villkoren för
              kvinnor respektive män är att få fram kunskap genom forskning
              och statistik. En rad sådana studier har tagits fram inom folkrörelsepolitiken.
              Exempelvis visar en studie från Statistiska centralbyrån att skillnaderna
              mellan kvinnors och mäns deltagande i föreningslivet inte är särskilt
              stora. Det finns dock skillnader mellan könen när det gäller aktivitetsmönster.
              Flera studier genomförda av Ersta Sköndal visar att kvinnor har
              mindre makt i föreningslivet, det vill säga de återfinns längre
              ned i beslutshierarkierna. Många kvinnor finns i de sociala organisationerna
              och ägnar sig oftast åt penninginsamling och direkta hjälpinsatser.
              Många män återfinns inom idrottsföreningar men ägnar sig också
              åt utbildning, ledarskap, styrelseuppdrag och administration inom
              andra organisationer.
            </seg>
            <seg n="2423e457">
              Slutligen vill jag säga att mycket av jämställdhetsarbetet handlar
              om att kvinnor och män ska ha samma rätt och möjlighet att vara
              aktiva samhällsmedborgare och forma villkoren för beslutsfattandet.
              Jämställdhet kan bara nås om kvinnor och män arbetar tillsammans,
              mot samma mål och med samma vilja att bryta diskriminerande mönster
              såväl hos den enskilde som i samhället.
            </seg>
          </u>
          <note type="speaker" n="1993c872">
            Anf. 245 LISELOTTE OLSSON (v):
          </note>
          <u who="liselotte_olsson_2a1f72" xml:id="i-4b99ce377528fb67-0" n="c784566a">
            <seg n="c67f818d">
              Fru talman! Jag vill börja med att tacka för svaret trots att
              jag inte tycker att det var speciellt klargörande.
            </seg>
            <seg n="dde0e225">
              Precis som jag säger i min fråga finns det många brister kring
              bidragsgivningen. Det handlar om redovisningar och återrapporteringar
              när det gäller bidrag och jämställdhetsmålen. Det gäller alltså
              de statliga pengar som delas ut till de ideella organisationerna.
            </seg>
            <seg n="8dd26b1f">
              Jämställdhet är en rättvise- och demokratifråga. Jämställdhetsarbete
              handlar om att omfördela makt, pengar och inflytande mellan kvinnor
              och män. En viktig del av det befintliga jämställdhetsarbetet
              utgår från staten med regeringen, myndigheter och kommuner som
              centrala aktörer.
            </seg>
            <seg n="8d6e99bb">
              Jag menar att det måste ställas krav på respektive aktör att
              både analysarbetet och insatserna som bedrivs ska syfta till att
              undanröja den här könsdiskrimineringen som finns i dag.
            </seg>
            <seg n="4da8fc67">
              I svaret nämnde jämställdhetsministern jämställdhetsintegrering,
              som om det vore målet. Jag menar att jämställdhetsintegrering,
              eller som det också kallas mainstreaming , bara är ett verktyg.
              Det är en metod för att få jämställdhetsperspektiv att genomsyra
              verksamheten. Precis som utredningen Makt att forma samhället
              och sitt eget liv jämställdhetspolitiken mot nya mål har kommit
              fram till, finns det en fara i att om inte jämställdhetsintegreringen
              kopplas till de övergripande jämställdhetsmålen kan konsekvenserna
              i stället bli brister i uppföljning och samordning mellan de olika
              myndigheternas insatser. Det kan även leda till en uppsplittrad
              bidragsgivning. Det måste följas åt tydligt.
            </seg>
            <seg n="33397ae5">
              I min interpellation tar jag även upp utredningen Kvinnors organisering
              och de brister som utredningen kommer fram till. Bland annat har
              man sett att flera organisationer saknar könsuppdelad statistik.
              Inte heller ges det riktlinjer eller ställs krav på återrapportering
              om jämställdhet vid bidragsgivning. Det är till och med så att
              där det finns könsuppdelad statistik används den inte alltid när
              givaren, staten, ska fördela bidragen. Vad avser ministern som
              ansvarig för jämställdheten att göra för att rätta till detta?
            </seg>
            <seg n="007462eb">
              Ministern sade i sitt svar angående Folkrörelseutredningens betänkande
              Rörelser i tiden , som nu är ute på remiss, att hon kan tänka
              sig en princip som rör jämställdhet. Det är vagt, till och med
              fegt, av jämställdhetsministern att inte våga vara tydligare.
              Är det så att ministern inte vill vara tydligare?
            </seg>
            <seg n="2ba125b1">
              Jag skulle vilja ha svar på om statsrådet tycker att det räcker
              att hon kan tänka sig en princip som rör jämställdhet. Borde det
              inte vara självklart att jämställdhetsministern argumenterar och
              slåss för jämställdhet, att det ska vara ett av de viktigaste
              kriterierna för att ge statligt stöd?
            </seg>
          </u>
          <note type="speaker" n="97066e22">
            Anf. 246 MARIE ENGSTRÖM (v):
          </note>
          <u who="marie_engstrom_d234fb" xml:id="i-e949b78ddd6a88ad-4" n="57eee92a">
            <seg n="3366967b">
              Fru talman! Jag valde att gå in i debatten eftersom jämställdhetsministern
              nämnde i sitt svar till LiseLotte Olsson skrivningar i årets budgetproposition
              och behovet av att kvalitetssäkra regeringens politik med hjälp
              av ett jämställdhetsperspektiv. Det är viktigt.
            </seg>
            <seg n="b8563e52">
              Jag har läst budgetpropositionen, och regeringen har kommit till
              slutsatsen att mäns och kvinnors ekonomiska standard påverkas
              lika mycket till följd av regeringens ekonomiska förslag. Det
              gäller både skatter och andra åtgärder. Det är en intressant slutsats.
              I en bilaga till budgetpropositionen kan man se effekterna av
              förändrade skatter och förändrade transfereringar. Det framgår
              klart och tydligt att skillnader mellan mäns och kvinnors ekonomiska
              situation gapet minskar när skatterna höjs och när det finns fler
              transfereringar. Om skatterna sänks och transfereringarna blir
              färre uppstår det motsatta. Det visade den gamla regeringen, och
              det har den nya regeringen visat.
            </seg>
            <seg n="d8ed539a">
              I bil. 3 visas en jämställdhetsanalys på det ekonomiska området.
              Regeringen använder sig nu av ett familjebegrepp. Man tittar på
              hur mycket männen tjänar och på hur mycket kvinnorna tjänar. Man
              slår ihop detta och menar att den ekonomiska förändringen kommer
              familjerna till del. Sedan delar man detta rakt av och drar slutsatsen
              att regeringens ekonomiska politik påverkar män och kvinnor lika
              mycket. Eftersom jag inte har debatterat någon gång med jämställdhetsministern
              skulle jag vilja få jämställdhetsministerns kommentar till att
              använda statistiken på det sättet.
            </seg>
            <seg n="a65659c9">
              När vi från Vänsterpartiet har frågat riksdagens utredningstjänst
              om konsekvenserna av regeringens ekonomiska politik har vi fått
              en helt annan bild. De i decil 10, den tiondel av befolkningen
              som tjänar mest, får det absolut största utbytet av regeringens
              åtgärder, och det är framför allt männen som tjänar mycket mer
              på regeringens ekonomiska politik jämfört med vad kvinnorna gör.
            </seg>
          </u>
          <note type="speaker" n="5954d9c9">
            Anf. 247 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-95" n="c8e48313">
            <seg n="fc6548f2">
              Fru talman! Jag svarar först på LiseLotte Olssons frågor om jämställdhet
              och folkrörelser. Som LiseLotte Olsson sade finns det betänkande
              som nu bereds inom Regeringskansliet. Var vi hamnar och vad det
              blir för resultat vet jag inte eftersom arbetet pågår. Vi får
              återkomma till slutresultatet.
            </seg>
            <seg n="b5105e4d">
              Som jag också sade i svaret kräver de största bidragsgivarna
              redovisning tillbaka som innehåller jämställdhetsmål. Det är nog
              inte tillräckligt. Mer behöver absolut göras. Det får vi återkomma
              till så småningom när vi har berett klart det betänkande som nu
              ligger.
            </seg>
            <seg n="453fce1b">
              I budgeten, finansplanen, finns två siffror redovisade. Den ena
              är hushållets ekonomiska standard. Det är jätteviktigt att göra
              den redovisningen. I ett hushåll med en man och en kvinna där
              mannen tjänar mer, menar jag att kvinnans levnadsstandard i detta
              hushåll är definitivt mycket bättre än i ett hushåll med bara
              en ensamstående kvinna med barn. Den skillnaden måste visas också
              i de ekonomiska beräkningarna. Den andra redovisade siffran är
              ekonomiska standarder för enskilda uppdelade på kön. Där visar
              det sig också att den redovisningen faller lika ut procentuellt
              sett för män som för kvinnor. Men eftersom vi har de strukturella
              historiska fördelningarna av förmögenhet, inkomst och så vidare
              leder det till att i kronor och ören blir det självklart mer till
              mannen än till kvinnan. Men procentuellt sett faller det lika
              ut.
            </seg>
            <seg n="ba92334b">
              Jag kan inte kommentera om transfereringarna skulle vara bättre
              än inkomst utifrån utfallet. För mig är det viktigt att uppnå
              en ekonomisk självständighet som kvinna. Det gör jag bara med
              egen inkomst och inte med transfereringar. Det kan inte vara så
              att kvinnor ska gå från att vara beroende av männen till att vara
              beroende av staten. Det är orimligt. Kvinnor måste kunna vara
              självständiga. Det finns mycket kvar att göra på detta område
              också. Det handlar om företagande. Det handlar om konkurrensen
              om de områden där kvinnor i dag tjänstgör och där ni har skapat
              en monopolliknande situation så att kvinnor inte kan söka sig
              till någon annan arbetsgivare än de offentliga och så vidare.
              Det är klart att det finns mycket att göra, och vi försöker jobba
              med precis de frågorna.
            </seg>
            <seg n="b322be49">
              Använd inte siffror på det sättet, Marie Engström, och påstå
              att vi hittar på. Den förra regeringen räknade på precis samma
              sätt, nämligen hushållets standard och individernas standard.
              Det gör också de flesta OECD-länder. Vi har inte ändrat någonting
              i beräkningsgrunderna sedan regeringen tillträdde.
            </seg>
          </u>
          <note type="speaker" n="26b1c894">
            Anf. 248 LISELOTTE OLSSON (v):
          </note>
          <u who="liselotte_olsson_2a1f72" xml:id="i-4b99ce377528fb67-1" n="c784566a">
            <seg n="15c24427">
              Fru talman! Jag backar tillbaka till det interpellationen handlade
              om. Det blev lite dubbelt plötsligt, men andemeningen är densamma.
            </seg>
            <seg n="53cc00ab">
              Jag vill ta fasta på det ministern sade i sitt svar på min fråga
              angående Folkrörelseutredningens betänkande som ligger hos regeringen
              för att något ska hända. Ministern sade i sitt svar att hon kan
              tänka sig att i princip föra in jämställdhet som ett av kriterierna.
              Det är precis det jag skulle vilja veta mer om. Varför stannar
              det vid en princip? Kan inte jämställdhetsministern här lova att
              det kommer att bli ett av kriterierna för att få statsbidrag,
              att det ska skrivas in som en grundläggande sak för att ha rätt
              till bidragen?
            </seg>
            <seg n="6de804c5">
              Jag skulle vilja fortsätta att diskutera en av slutsatserna i
              den statliga utredning som jag pratade om i mitt förra inlägg.
              Intresset bland de ideella organisationerna för jämställdhet är
              begränsat, och av många ses det som en icke-fråga. Jag tror inte
              alls att det är så frid och fröjd som ministern vill göra gällande,
              det vill säga att man gör det man kan och jobbar med frågorna.
              Tyvärr är det inte så. Frågan är en icke-fråga.
            </seg>
            <seg n="476b7c66">
              Om man inte ser ojämlikheten mellan pojkar och flickor ser man
              inget konstigt med att pojkar får spela sina fotbollsmatcher på
              gräsplan när flickorna spelar på grusplan. Risken är också stor
              att man tycker att det är naturligt att pojkarna får tillgång
              till det stora rummet när de vill spela biljard medan flickorna
              får hitta något mindre rum bakom köket. Så ser det ut i samhället,
              och så ska det vara lika med naturligt. Det är naturligt att det
              är män som sitter i idrottsklubbens styrelse, med en manlig ordförande
              och män som fattar besluten, och det är kvinnorna som står för
              markservicen och den direkta aktiviteten.
            </seg>
            <seg n="d6dbdcf5">
              Om man tycker att det här är naturligt, och inte ser faran i
              att man tycker att det är naturligt, återskapar man och förstärker
              det ojämlika maktförhållande som råder mellan kvinnor och män.
              Just det vill jag råda bot på med att ställa kravet att jämställdhet
              ska finnas med som kriterium, att det ska vara en könsuppdelad
              statistik, att man ska ha en återrapportering och att det ska
              utvärderas väldigt tydligt för att man ska ha rätt att få bidrag.
            </seg>
          </u>
          <note type="speaker" n="44b51d4b">
            Anf. 249 MARIE ENGSTRÖM (v):
          </note>
          <u who="marie_engstrom_d234fb" xml:id="i-e949b78ddd6a88ad-5" n="57eee92a">
            <seg n="5ac7f957">
              Fru talman! Helt kort: Jag är fullt medveten om att tidigare
              regeringar har använt familjebegreppet när man har gjort statistik.
              Poängen i det jag tog upp var vilka slutsatser man sedan drar
              av de uppställningar som man gör, uppställningarna både vad gäller
              skatters och transfereringars betydelse och vad gäller jämställdhetsbilagan.
              Liknande har funnits i tidigare budgetar, innan alliansregeringen
              tillträdde. Men poängen är hela tiden vilka slutsatser man drar.
              Den här typen av slutsatser har inte dragits tidigare, och det
              är det som jag tycker är uppseendeväckande.
            </seg>
            <seg n="c402634f">
              Sedan var det frågan om skatters påverkan och hur det kan jämnas
              ut mellan kvinnor och män. Jämställdhetsministern valde att mest
              fokusera på transfereringar och bidrag, som ni gärna pratar om.
              Men skatter och skattesystem ska ju verka utjämnande mellan hög-
              och låginkomsttagare. I det här fallet, om jag återigen hänvisar
              till de svar vi har fått från riksdagens utredningstjänst, är
              det trots allt männen som har tjänat mest på de skattesänkningar
              som den här regeringen har genomfört. Därför är det väl inte så
              konstigt att effekter av det också syns i de bilagor som ni själva
              lägger till budgetpropositionen.
            </seg>
            <seg n="4bd8eb13">
              Detta ville jag säga för att förtydliga lite kring de frågeställningar
              som jag tog upp förut.
            </seg>
          </u>
          <note type="speaker" n="d5027f0a">
            Anf. 250 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-96" n="c8e48313">
            <seg n="3a1daa3c">
              Fru talman! Till LiseLotte Olsson återigen: Jag sade inte att
              vi i princip ska införa jämställdhetsperspektiv i redovisningen
              av de folkrörelsebidrag som betalas ut. Jag menade att en princip
              kan vara jämställdhet.
            </seg>
            <seg n="768fccd4">
              Eftersom vi bereder betänkandet kan jag i dag inte säga exakt
              vilka olika principer som kommer att ingå i det som vi kommer
              att ha som grundläggande regler för föreningslivet. Men jag tycker
              också att det är viktigt, oavsett vilka principer det blir, att
              vi försöker hitta en balans mellan självständigheten för organisationerna
              och de principer som vi tycker är viktiga i samhället.
            </seg>
            <seg n="ccc9f325">
              Just i dag kan jag inte, som sagt, ge dig ett färdigt svar eftersom
              vi fortfarande bereder betänkandet.
            </seg>
          </u>
          <note type="speaker" n="52cdb2d0">
            Anf. 251 LISELOTTE OLSSON (v):
          </note>
          <u who="liselotte_olsson_2a1f72" xml:id="i-4b99ce377528fb67-2" n="c784566a">
            <seg n="a405819d">
              Fru talman! Vi kanske inte kommer så mycket längre med att diskutera
              hur man ska tolka den där meningen, men jag tolkar den på ett
              helt annat sätt. Här kan man tänka sig en princip som rör jämställdhet.
              Så står det i svaret. Jag skulle vilja att det var ännu tydligare,
              som jag har sagt tidigare.
            </seg>
            <seg n="cff9ddee">
              Jag skulle vilja återgå till utredningen, SOU, som jag pratade
              om tidigare. Det här handlar just om hur man ska få det jämställda
              samhället. Man ska jobba på många olika nivåer samtidigt. Det
              handlar om att kvinnor ska ha lika möjligheter att delta i det
              som formar våra föreställningar, tankar och idéer om oss själva
              och vårt samhälle, och det gör man bland annat i föreningslivet.
            </seg>
            <seg n="01a5c9a1">
              När vi då ser att kvinnor och män har helt olika sätt att vara
              aktiva på precis som ministern skriver i svaret, att kvinnor har
              mindre makt i föreningslivet och återfinns längre ned i beslutshierarkierna
              borde vi vara överens om att det finns mycket vi kan göra. Det
              kanske vi är också det kan nästan utläsas av vår dialog här. Jag
              hoppas att det som händer och sker sedan syns och att ni vill
              göra någonting åt det här.
            </seg>
            <seg n="949485f1">
              Därför menar jag att man ska ställa högre krav på organisationer
              som ges statligt stöd. Jag hoppas att regeringen kommer att våga
              göra det, att ställa tydliga och specifika krav på att det här
              ska följas upp.
            </seg>
            <seg n="08e2411f">
              Om det får fortsätta som det gör i dag kan det betyda, precis
              som jag säger, att de statliga bidragen vidmakthåller och till
              och med förstärker den ojämlikhet som finns mellan könen.
            </seg>
            <seg n="5c6204b1">
              Jag hoppas att ministern tar det gyllene tillfälle som nu finns
              när ni ska göra någonting av den här utredningen, Folkrörelseutredningens
              betänkande. Ni ska ju behandla det och så småningom besluta kring
              det. Då hoppas jag verkligen, som sagt, att ni gör någonting åt
              det här och ser till att målen i jämställdhetspolitiken även följer
              med i organisationerna och den ideella verksamheten.
            </seg>
          </u>
          <note type="speaker" n="7f4a7de9">
            Anf. 252 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-97" n="c8e48313">
            <seg n="e1b6db94">
              Fru talman! Jag vill avsluta med att säga så här: Ja, vi kommer
              att ställa krav. Det handlar om 7 miljarder per år som delas ut
              till den ideella sektorn, till organisationer. Vi kommer att ställa
              krav, men de kraven kommer att vara i balans med den självständighet
              som organisationerna behöver. Jag kommer inte att styra så mycket
              som det styrs i dag.
            </seg>
            <seg n="57250260">
              Men: Ja, det är viktigt med jämställdhet. Och: Ja, det finns
              ett antal andra principer som också är viktiga. Jag återkommer
              så småningom med en produkt kring frågan och kommer också att
              ha argument för att vi väljer att lägga upp arbetet såsom vi gör.
              Så får vi föra debatten vidare då.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="0840efd5">
            26 § Svar på interpellation 2007/08:240 om solidaritetsstöd
          </note>
          <note type="speaker" n="916c9254">
            Anf. 253 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-98" n="c8e48313">
            <seg n="55b5dc5e">
              Fru talman! Luciano Astudillo har frågat mig vilka åtgärder jag
              är beredd att vidta för att hjälpa de kommuner som tar emot flyktingar.
            </seg>
            <seg n="b4aa03f4">
              Luciano Astudillo hänvisar till att Sverige får en betydande
              del av EU:s flyktingfond eftersom vi tar emot så många flyktingar
              från Irak och att det är bra att EU visar solidaritet. Han menar
              vidare att regeringen bör visa solidaritet med de kommuner som
              tar emot fler flyktingar än andra i landet.
            </seg>
            <seg n="a4a53a3a">
              Fördelning av statliga resurser till kommunerna för mottagande
              av flyktingar sker enligt samma solidariska princip som gäller
              för EU:s fördelning av medel mellan medlemsländerna. Utformningen
              av den statliga ersättningen fungerar så att kommunerna får ett
              schablonbelopp per mottagen flykting. Det innebär att de kommuner
              som tar emot flest flyktingar också får mest ersättning och att
              ersättningen står i relation till hur stort mottagandet är. Enligt
              det gällande systemet kan kommuner även få ersättning utöver schablonbeloppet.
              Det gäller till exempel om en kommun tar emot enskilda eller en
              grupp personer som medför särskilt kostnadskrävande insatser.
              Utredningen om nyanländas arbetsmarknadsetablering har i uppdrag
              att se över den statliga ersättningen för flyktingmottagandet
              (dir. 2007:52). Statens ersättning ska enligt direktiven bidra
              till effektivt utnyttjande av resurser på ett sätt som skapar
              tydliga ekonomiska incitament för olika aktörer. Utredningen ska
              redovisa sina förslag senast den 2 juni 2008.
            </seg>
            <seg n="5b04b32f">
              Under tiden utredningen pågår och för att underlätta mottagandet
              av flyktingar i kommuner i regioner med god arbetsmarknad och
              skapa tydliga ekonomiska drivkrafter som påskyndar etableringen
              har kommuner möjlighet att få en extra ersättning som delvis är
              prestationsbaserad under åren 20072009.
            </seg>
            <seg n="dfe97444">
              Jag vill också i sammanhanget understryka betydelsen av regeringens
              åtgärder inom den generella politiken för att bryta utanförskap
              och öka invandrares delaktighet på arbetsmarknaden. Politiken
              är inriktad på att nyanlända vuxna så snart som möjligt ska lära
              sig svenska och komma ut på arbetsmarknaden under det första året
              i Sverige. Fokus ligger på arbetslinjen, och incitamenten för
              den enskilde att snabbt kunna ta ett arbete, för arbetsgivare
              att anställa och för att stimulera en spridning i bosättningen
              ska stärkas.
            </seg>
            <seg n="412484ee">
              Migrationsverket och länsstyrelserna ansvarar nu för att det
              finns kapacitet för flyktingmottagande i landet. Länsstyrelsernas
              roll innebär att dialogen med kommunerna kan utgå från ett regionalt
              perspektiv. Länsstyrelserna har kunskap såväl om kommunerna som
              om bostadsmarknad, arbetsmarknad och förutsättningar för utbildning
              i länet. Detta utgör en plattform för att också främja en ökad
              spridning i nyanländas bosättning.
            </seg>
          </u>
          <note type="speaker" n="5140e031">
            Anf. 254 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-1cecd5d1b205c8b1-5" n="4ab60a7c">
            <seg n="83bd969a">
              Fru talman! Jag vill tacka integrationsministern för svaret.
              Jag är inte helt nöjd, men det kanske hör till.
            </seg>
            <seg n="710b44d7">
              Bakgrunden till den här interpellationen är det solidaritetsstöd
              som övriga EU gav Sverige. Det finns pengar i EU som en extraresurs
              för att hjälpa de länder som tar ett extra ansvar för flyktingmottagandet.
              Det var väldigt bra att Sverige fick hälften av den potten för
              en tid sedan. Både Billström och Bildt, utrikesministern, var
              väldigt tacksamma för detta och sade att det var ett viktigt tillskott
              i flyktingmottagandet även om det var symboliska summor. Jag tror
              att det var 30 miljoner, så det var inte mycket pengar.
            </seg>
            <seg n="bc88a1b8">
              Mot den bakgrunden blev jag väldigt intresserad. Om man tycker
              att ett sådant här system är bra på EU-nivå borde man kanske fundera
              på att ha ett motsvarande system i Sverige och vilja testa den
              idén. Sabuni säger här att schablonersättningen i sig är någon
              sorts solidaritetspeng. Så är det ju inte. Jag tycker att det
              är synd att man försöker göra schablonersättningen till något
              slags solidaritetspeng.
            </seg>
            <seg n="c4ad6d36">
              Schablonersättningen så som den fungerar är till för att kompensera
              kommunerna för den introduktion som de genomför och ersätta dem
              för det försörjningsstöd som människor behöver under den tid som
              de introduceras i landet. Att kalla detta för någon sorts solidaritetspeng
              tycker jag nästan är att fara med osanning.
            </seg>
            <seg n="f55d182f">
              Jag tycker att det här handlar om något helt annat. Det handlar
              om att staten nu ska ta ett ansvar för flyktingmottagandet. Vi
              har en situation i Sverige där det inte är Sverige som land som
              har en generös flyktingpolitik, utan vi har ett begränsat antal
              kommuner som står för flyktingmottagandet.
            </seg>
            <seg n="053dfa42">
              Både integrationsministern och jag vet att 7090 procent av den
              statliga ersättningen går direkt till att finansiera försörjningsstödet.
              Det betyder att det är väldigt lite pengar kvar för att klara
              svenskundervisning, samhällsundervisningen, praktikplatser och
              allt det som är så himla viktigt för att klara av ett bra flyktingmottagande.
            </seg>
            <seg n="f1b46c9f">
              Vad gör då den borgerliga regeringen? Jo, man tillsätter utredningar.
              För ett och ett halvt år sedan när den borgerliga regeringen gick
              in i detta sade man: Vi vet och kan allt. Vi lägger ned utredningar.
              Vi behöver inte utreda mer om integration och flyktingmottagande.
            </seg>
            <seg n="fe63cac9">
              Men bara ett och ett halvt år senare har vi inte bara en utredning
              utan två utredningar om den första tiden i mottagandeprocessen,
              dels den som Sabuni själv tillsatt som ska vara klar i mitten
              av juni 2008, dels den som Billström tillsatte som ska vara klar
              så sent som i början av 2009. Vi kan och vet allt, sade den borgerliga
              regeringen. Nu skjuter man frågan framför sig. Det är kanske så
              att vi får vänta en hel mandatperiod innan man hanterar en så
              här viktig fråga.
            </seg>
            <seg n="1a3dfadd">
              Vad gör den borgerliga regeringen konkret för att stötta Göteborg,
              Södertälje och Malmö? Vad gör man för att gå på Ekerö, Täby, Vaxholm
              och Vellinge kommuner, som faktiskt inte ställer upp i flyktingmottagandet
              i den utsträckning som de skulle kunna, så att vi verkligen får
              en flyktingmottagning som speglar att det är hela Sverige som
              ställer upp för den generösa flyktingpolitiken?
            </seg>
          </u>
          <note type="speaker" n="252c7aab">
            Anf. 255 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-99" n="c8e48313">
            <seg n="1f0a124f">
              Fru talman! Det som Luciano kallar solidaritetspeng fördelas
              efter samma principer som schablonersättningen. Jag vill bara
              visa dig detta, Luciano. Storleken på ersättningen beror på antalet
              människor man tar emot. Det är så EU har tänkt, och det också
              så schablonersättningen i Sverige betalas ut. Det var det ena.
            </seg>
            <seg n="3c2f8084">
              Det andra är att vi inte sitter stilla. Vi har redan genomfört
              en massa reformer för att underlätta inträdet på arbetsmarknaden
              för nyanlända och för många som har befunnit sig i utanförskap
              i många år. Luciano Astudillo vet att man inte kan ändra lagar
              utan utredning. Ska vi se över mottagningssystemet och hur schablonersättningen
              betalas ut är det viktigt att det utreds.
            </seg>
            <seg n="8bcf144f">
              Ni ville utreda saker som har med arbetsmarknad och skola att
              göra. Det visste vi redan. Skolan fungerar inte. Ordning och reda,
              fler lärare och fler resurspersoner i skolan behövs. Vi vet att
              människor inte kom ut på arbetsmarknaden. För höga skatter höjde
              trösklarna ut på arbetsmarknaden för människor. Att man inte fick
              sina utbildningar validerade i god tid var ett problem. Att arbetsförmedlingen
              i många år hindrade människor som inte klarade av sfi från att
              skriva in sig och kunna arbeta var ett stort hinder. Dessa saker
              visste vi redan om, och man kunde ha ändrat dem för länge sedan,
              Luciano Astudillo. Det har vi fått göra det första året vid makten,
              medan ni satt tolv år den senaste perioden utan att göra allt
              detta.
            </seg>
            <seg n="58bb3454">
              Luciano undrar vad vi ska göra för Göteborg, Södertälje och Malmö.
              I deras budgetmotion står det att vi ska införa en solidaritetsbonus
              där kommuner ska få ersättning. De som har tagit emot flyktingar
              under de senaste fem år ska få ersättning i förhållande till sin
              kommuns befolkningsstorlek. Vet du vilka kommuner det är som skulle
              vara berättigade till dessa bidrag i så fall, Luciano? Det är
              inte Göteborg, och det är inte Malmö i alla fall. Södertälje är
              den enda. De som skulle få är Sorsele, Dorotea, Hällefors, Högsby,
              Hallstahammar, Sävsjö och Storfors. Jag kan läsa hela vägen ned.
              Malmö kommer först efter 20:e plats och Göteborg ännu längre ned.
              Det är de små kommunerna som tar emot flest i förhållande till
              sin befolkningsnämnd. De lyckas väldigt bra med sitt integrationsarbete.
            </seg>
            <seg n="8e4ee7eb">
              Jag förstår att det finns problem i storstadskommuner som Göteborg,
              Malmö och Södertälje. Jag delar den uppfattningen. Men då måste
              vi också hitta rätt lösningar på detta. Det är klart att människor
              ska bosätta sig där det finns en arbetsmarknad, och det är i storstäderna
              som arbetsmarknader finns. Men jag är övertygad om att den solidariteten
              nu skapas sedan länsstyrelserna fick i uppdrag att förhandla om
              platser i kommunerna och organisera och samordna samarbete mellan
              kommunerna. Redan nu börjar det ge effekter. Prata gärna med kommunalrådet
              i Södertälje. Redan nu ser han stora möjligheter att kunna se
              till att människor flyttar över kommungränserna och kan bosätta
              sig någon annanstans.
            </seg>
            <seg n="9cf69720">
              Den solidariteten är viktigare än att ersätta med extrapengar.
              Det kommer inte att finnas de pengar i världen som kommer att
              räcka om inte människor kommer ut på arbetsmarknaden. De reformer
              som har gjorts där är det viktigaste i integrationsarbetet. Sedan
              kan vi diskutera vidare reformer, Luciano Astudillo.
            </seg>
          </u>
          <note type="speaker" n="e6315868">
            Anf. 256 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-1cecd5d1b205c8b1-6" n="4ab60a7c">
            <seg n="3702687d">
              Fru talman! Jag tycker att det är lite anmärkningsvärt att Nyamko
              Sabuni berättar om Integrationspolitiska kommittén, som hon har
              lagt ned, som om den skulle utreda skolan. Vet inte Sabuni vad
              den utredning som hon lade ned handlade om? Den handlade inte
              ens om det.
            </seg>
            <seg n="0656cfd7">
              Att länsstyrelserna skulle skapa någon form av solidaritet i
              landet är ganska naivt, kan jag tycka.
            </seg>
            <seg n="d0349dff">
              Det är väldigt frestande att ge sig in och ta en generell politisk
              debatt om den arbetsmarknadspolitik som ni för. Hur ska man kunna
              bidra till att lära människor svenska när så mycket som 7090 procent
              av ersättning bara går till att bekosta försörjningsstödet för
              de människor som man tar emot?
            </seg>
            <seg n="ceb34d6c">
              Det är också frestande att ifrågasätta hur det ser ut med långtidsarbetslösheten,
              Sabuni. Har ni sett hur siffrorna ser ut för det här året? De
              har ökat, inte minskat. Varför är det så att ni själva i era budgetsiffror
              förutspår att socialbidraget kommer att ligga på samma nivå hela
              nästa år? Varför är det så att redan nästa år, 2008, förutspår
              Ams en ökad arbetslöshet?
            </seg>
            <seg n="d9173a66">
              Den politik ni bedriver, även om den här frågan inte handlar
              om det, fru talman, har ju ökat klyftorna. Den har inte bara svikit
              utan angripit dem som är fortfarande är arbetslösa. När den borgerliga
              regeringen har fått prioritera har man prioriterat fastighetsskatt,
              förmögenhetsskatt och generella skattesänkningar framför att prioritera
              de människor som kommer till Sverige och framför att prioritera
              de bostadsområden som behöver mer stöd.
            </seg>
            <seg n="b5ec3ae5">
              Vi har ett fempunktsprogram för flyktingmottagandet. Det handlar
              om en solidaritetsbonus. Där ber jag integrationsministern att
              göra om de där beräkningarna. Jag tror att ni har missförstått
              hur den slår. Södertälje skulle få 30 miljoner kronor extra, Göteborg
              skulle få 45 miljoner kronor extra och Malmö 33 miljoner kronor
              extra med en solidaritetsbonus som vi föreslår i vår budgetreservation.
            </seg>
            <seg n="8c80a485">
              Södertälje har tagit emot lika många flyktingar från Irak som
              USA och Canada. Göteborg har en kommunstyrelseordförande som i
              ren desperation kommer med en del konstiga förslag om hur man
              ska hantera flyktingmottagandet. Malmö har i år bett om hjälp,
              och Nyamko har besökt Herrgården och sett hur situationen är för
              människor. Det är inget värdigt mottagande.
            </seg>
            <seg n="800af762">
              Vi har ett gemensamt ansvar. Det finns en del grejer som behöver
              ses över mer, EBO och introduktionsår. Men det behöver inte ta
              hela mandatperioden att utreda de frågorna, som ni gör. Ni tillsätter
              två utredningar som ska vara klara nästan vid nästa val. Så lång
              tid har vi inte på oss i den här frågan.
            </seg>
            <seg n="3b40448c">
              Det behövs bättre undervisning i svenska, kompletterande utbildning
              för dem som kommer, både akademiker och yrkesutbildade, och en
              rättvisare fördelning av resurserna utifrån att människor är olika
              och har olika behov.
            </seg>
            <seg n="e4d87393">
              Vi är beredda att träffa en uppgörelse med er om de här viktiga
              frågorna. De fem punkterna är vårt ingångsvärde. Det är detta
              vi föreslår skulle kunna förbättra situationen, inte bara för
              att hjälpa Göteborg, Södertälje och Malmö utan för att vi i Sverige
              gemensamt tar ett ansvar för den generösa flyktingpolitiken. Ta
              den utsträckta handen, Nyamko!
            </seg>
          </u>
          <note type="speaker" n="eb2fde43">
            Anf. 257 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-100" n="c8e48313">
            <seg n="42ee1ea2">
              Fru talman! Det krävs en socialdemokrat för att stå i talarstolen
              och påstå att arbetslösheten ökar i dag. Vilka siffror läser du?
              Vilka människor träffar du och umgås du med? Arbetslösheten sjunker
              snabbare än någonsin. Vid halvårsskiftet, när Ams gjorde sin redovisning,
              visade det sig att arbetslösheten sjönk snabbare bland utomeuropéer
              än bland de infödda.
            </seg>
            <seg n="eb77ee0b">
              Det är klart att man kan leka som man vill med statistik. Faktum
              är att vi vet att arbetslösheten är högre bland utomeuropéer.
              Det är väl därför som den sjunker snabbast bland dem. Men stå
              inte här och säg att arbetslösheten ökar och att långtidsarbetslösheten
              blir mer omfattande! Så är det inte, Luciano Astudillo.
            </seg>
            <seg n="c8bd121e">
              Du beklagar dig över ersättningen. 70 procent går till försörjningsstöd.
              Fanns inte denna kunskap under de tolv åren som ditt parti regerade?
              Var det inte betydelsefullt då? Eller fick man inte lika mycket
              i försörjningsstöd som nyanländ till Sverige under introduktionstiden?
              Det är precis samma schablonersättning. Den ökar varje år procentuellt
              på samma sätt som ni gjorde. Det är precis detsamma för varje
              person som kommer ny till Sverige.
            </seg>
            <seg n="fbe9f776">
              Återigen: Vi har tillsatt en utredning som ska se över både ersättning
              och flyktingmottagande i kommunerna. När du säger att det är naivt
              att tro att det nya, omorganiserade flyktingmottagandet ska leda
              till solidaritet måste jag fråga: Pratar du inte med kommunalråden?
              Pratar du inte med de s-märkta kommunalråden? Det fungerar bättre
              i regionerna sedan vi drog ned ansvaret på regional nivå i stället
              för att ha det på nationell nivå.
            </seg>
            <seg n="d12a2c7c">
              Södertälje kan faktiskt redan nu kommunicera med sina grannkommuner
              och komma överens om hur man ska organisera sfi-undervisningen.
              Kan ni ta emot ett antal personer från oss och erbjuda utbildning?
              Den möjligheten finns i dag. Den har funnits tidigare också, men
              man har inte sett att det går att lösa problemen så just därför
              att denna regionala samordning som vi har i dag inte har funnits.
            </seg>
            <seg n="2c036f2a">
              Återigen: I er motion står det att solidaritetsbonusen innebär
              att de kommuner som har tagit emot flest flyktingar under de senaste
              fem åren i förhållande till sin kommuns befolkningsstorlek ska
              få detta. Då har jag en beräkning. I förhållande till sin befolkningsstorlek
              är det bara Södertälje som är bland topp-20, bara Södertälje.
            </seg>
            <seg n="e064f1aa">
              Luciano Astudillo! Hur har ni räknat?
            </seg>
          </u>
          <note type="speaker" n="ab38006a">
            Anf. 258 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-1cecd5d1b205c8b1-7" n="4ab60a7c">
            <seg n="48b4a0cc">
              Fru talman! Jag ska lämna över beräkningarna. Jag har dem i bänken.
            </seg>
            <seg n="7872cdef">
              En sak som Sabuni kommer att lära sig är att utrikes föddas sysselsättningsfrekvens
              oftast kommer att öka snabbare i konjunkturuppgångar än inrikes
              föddas. Det är klart att det är så därför att arbetslösheten är
              högre bland dem.
            </seg>
            <seg n="863fdcdb">
              Jag vill skippa det partipolitiska käbblet. Det känns inte värdigt
              i de här frågorna. De är viktigare än så. Jag vill bara vädja
              till Sabuni att ta ett samtal med Littorin. Fråga honom: Hur är
              det egentligen på arbetsförmedlingarna? Vilka står kvar där och
              väntar? Är det inte de långtidsarbetslösa som fortfarande inte
              får ett jobb?
            </seg>
            <seg n="e053ffef">
              Jag far inte med osanning här. Det är bara att kolla statistiken.
              Gå in och kolla i er budget också och se vad ni räknar med för
              kostnader för socialbidragen. De som står längst bort från arbetsmarknaden
              får inte jobb nu. Arbetslösheten går ned, men redan nästa år förutspår
              Ams att arbetslösheten kommer att börja öka igen. Då har ni misslyckats
              med det som var det viktigaste i er politik, fler jobb.
            </seg>
            <seg n="3f749114">
              Nu är det snart jul och nyår. Jag vill ändå passa på att önska
              ministern god jul och gott nytt år. Använd den här tiden till
              eftertanke! Kanske kan ministern till och med släppa en del av
              prestigen. Handen är som sagt utsträckt. Vi är beredda att hjälpa
              er med flyktingmottagningen när ni än behöver den hjälpen. Det
              är en för viktig fråga att slarva med. Det vet Sabuni. Vi har
              de som pockar på, som vill något helt annat än det vi vill när
              det gäller flyktingmottagning.
            </seg>
          </u>
          <note type="speaker" n="21d680ff">
            Anf. 259 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-101" n="c8e48313">
            <seg n="15ee26af">
              Fru talman! Det är inte prestige det handlar om. Om det skulle
              vara det är jag redo att släppa den den dagen du faktiskt erkänner
              att denna regering och det den har gjort det senaste året har
              varit betydelsefullt, det som ni inte lyckades göra de senaste
              tolv åren ni satt vid makten.
            </seg>
            <seg n="de24e817">
              Till Luciano Astudillo kan jag säga att vi så småningom kommer
              att lämna en proposition när det gäller ersättningssystemet och
              när det gäller flyktingmottagandet. Jag välkomnar om du röstar
              för den.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="f8f02a59">
            27 § Svar på interpellation 2007/08:249 om jämställdhetslagens
            skydd för inhyrd eller inlånad personal
          </note>
          <note type="speaker" n="b6924162">
            Anf. 260 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-e102606d22f32ce6-5" n="c8e48313">
            <seg n="a1306fed">
              Fru talman! Lars Mejern Larsson har frågat mig vilka initiativ
              jag ämnar ta för att säkerställa att jämställdhetslagen fullt
              ut ska skydda inhyrd eller inlånad personal. Bakgrunden till frågan
              är att inhyrd eller inlånad personal inte omfattas av jämställdhetslagens
              förbud mot trakasserier på grund av kön eller sexuella trakasserier.
            </seg>
            <seg n="932a6f84">
              Jag vill inledningsvis konstatera att motsvarande brist i lagstiftningen
              även finns i de andra lagarna mot diskriminering i arbetslivet.
              Således finns inte heller något diskrimineringsförbud som skyddar
              inhyrd och inlånad personal mot till exempel etniska trakasserier.
            </seg>
          </u>
          <note n="0b35e1bd">
            De nu gällande lagarna mot diskriminering, däribland jämställdhetslagen,
            har som Lars Mejern Larsson säkert känner till varit föremål för
            en översyn genom Diskrimineringskommitténs arbete. Kommitténs
            slutbetänkande En sammanhållen diskrimineringslagstiftning , SOU
            2006:22, bereds för närvarande inom Regeringskansliet, och regeringen
            planerar att lämna en proposition till riksdagen under våren 2008.
            Regeringens avsikt är att i likhet med vad kommittén föreslagit
            jämställdhetslagen och de andra diskrimineringslagarna ska ersättas
            av en ny samlad diskrimineringslag.
          </note>
          <u who="unknown" xml:id="i-cf585a707231f843-5" n="c8e48313">
            <seg n="f0ee5682">
              Den nya diskrimineringslagen kommer att innebära ett starkare
              skydd mot diskriminering. Bland annat kommer de brister som finns
              i dagens lagar att rättas till och kryphålen tätas så långt det
              bara är möjligt. Den brist som Lars Mejern Larsson pekar på undanröjs
              i det förslag till lagstiftning som kommittén lämnat i sitt betänkande,
              och min avsikt är naturligtvis att så ska ske även i regeringens
              förslag till ny diskrimineringslag.
            </seg>
          </u>
          <note type="speaker" n="1d1fb026">
            Anf. 261 LARS MEJERN LARSSON (s):
          </note>
          <u who="lars_mejern_larsson_36fc01" xml:id="i-5c6c796a48756f8c-0" n="4e62ef6c">
            <seg n="45ad080b">
              Fru talman! Jag tackar ministern för det positiva svaret. Det
              här är en mycket viktig fråga som har stor betydelse för många
              som jobbar på den svenska arbetsmarknaden i dag.
            </seg>
            <seg n="23680858">
              Anledningen till att jag har väckt den här interpellationen är
              att jag har sett några skrämmande exempel på att lagstiftningen
              inte har hängt med i utvecklingen på arbetsmarknaden, en arbetsmarknad
              där allt färre har fast anställning, flera har visstidsanställningar
              och allt fler jobbar inom bemanningsbranschen. Det kräver förändringar
              i lagstiftningen för att garantera trygghet i arbetslivet.
            </seg>
            <seg n="1cdefaa0">
              Senast var det fackförbundet IF Metall som berättade om vad som
              hände den unga kvinnan Sara. Sara var inhyrd på en arbetsplats
              där hennes arbetsledare utsatte henne för upprepade sexuella trakasserier.
              Under ett helt halvår trakasserade han Sara, både fysiskt och
              psykiskt.
            </seg>
            <seg n="5b39ecf0">
              Det jobbigaste är att som man höra Sara säga att eftersom det
              är svårt att få jobb i dag gjorde hon så gott hon kunde och försökte
              stå ut. Hur många arbetstagare känner inte igen sig i den situationen?
            </seg>
            <seg n="d7237c8d">
              För att slippa bli uthängt med namn i medierna gjorde företaget
              en uppgörelse med IF Metall. Sara fick 15 000 kronor för sveda
              och värk, vilket är betydligt mindre än hon skulle ha fått om
              hon varit anställd av det företag där hon blev trakasserad och
              blivit tilldömd skadestånd av Arbetsdomstolen. Jag tycker, liksom
              fackförbundet IF Metall, att det hela är skrämmande och orimligt.
            </seg>
            <seg n="96e7854d">
              Fru talman! Jämställdhetslagen har till syfte att främja kvinnors
              och mäns lika rättigheter i fråga om arbete, anställning och andra
              villkor och utvecklingsmöjligheter i arbetslivet. Enligt 16 a
              § får en arbetsgivare inte diskriminera en arbetssökande eller
              arbetstagare på grund av kön eller genom sexuella trakasserier.
              Inhyrd eller inlånad personal omfattas emellertid inte av denna
              paragraf. Det finns alltså en lucka i lagen.
            </seg>
            <seg n="bd8e73bc">
              Bemanningsbranschen växer snabbt, och den fortsätter att växa.
              Fler kommer att vara anställda i bemanningsbranschen under de
              kommande åren. Villkoren inom branschen har visserligen förbättrats,
              mycket tack vare det kollektivavtal som facket och branschen undertecknat,
              men det finns, som sagt, revor i lagstiftningen. Det är viktigt
              att lagstiftningen hänger med och tar hänsyn till nya anställningsförhållanden
              på arbetsmarknaden.
            </seg>
            <seg n="efd10769">
              Anställda vid bemanningsföretag har, på samma sätt som alla andra
              på den svenska arbetsmarknaden, rätt att känna trygghet på sin
              arbetsplats. Ingen ska behöva känna att det finns risk för trakasserier
              för att man är inhyrd. Sådant skapar rädsla och otrygghet. Det
              som hänt Sara är ovärdigt den svenska arbetsmarknaden.
            </seg>
            <seg n="06bbf9ee">
              Fru talman! Jag reagerar starkt mot denna diskriminering, som
              är en konsekvens av lagens brister. Vi socialdemokrater vill därför
              se en lagändring så att även inhyrd personal omfattas. Jag vill
              således fråga ministern: Kommer samtliga diskrimineringslagar
              att ändras så att den inhyrda eller inlånade kommer att ha samma
              skydd i lagen som den som är anställd av företaget? Delar ministern
              min uppfattning att det är bra att det finns en stark fackföreningsrörelse
              som synliggör dessa diskrimineringsfall?
            </seg>
          </u>
          <note type="speaker" n="863f7457">
            Anf. 262 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-102" n="c8e48313">
            <seg n="996f7ed6">
              Fru talman! Den situation som Lars Mejern Larsson beskriver är
              ovärdig, och ett antal personer har drabbats.
            </seg>
            <seg n="3e9357d8">
              Som jag sade i mitt första inlägg är det tänkt att den nya lagen
              ska täppa till de brister som tidigare funnits i lagen. När du,
              Lars Mejern Larsson, säger att ni socialdemokrater vill att lagen
              ska ändras, att denna lucka ska täppas till, måste jag beklaga
              det faktum att detta direktiv fanns redan 2000. Det fanns alltså
              gott om tid för den socialdemokratiska regeringen att lägga fram
              en proposition till riksdagen för att täppa till de hål som finns
              och som drabbar en hel del inhyrd personal. Det skulle ha varit
              gjort senast december 2006, efter det att man begärt att få frågan
              uppskjuten av kommissionen. När jag tillträdde 2006 hade fortfarande
              ingenting gjorts. Jag beklagar det.
            </seg>
            <seg n="8ef88c08">
              Sedan jag tillträdde har vi skyndsamt jobbat med frågan, och
              i mars kommer en proposition. Därmed hoppas jag att lagen ska
              finnas på plats vid halvårsskiftet 2008. Jag håller med dig, det
              är ovärdigt, och det är synd att ingenting gjordes tidigare.
            </seg>
          </u>
          <note type="speaker" n="4f89c487">
            Anf. 263 LARS MEJERN LARSSON (s):
          </note>
          <u who="lars_mejern_larsson_36fc01" xml:id="i-5c6c796a48756f8c-1" n="4e62ef6c">
            <seg n="4d2d7d0d">
              Fru talman! Jag vill tacka ministern för det engagemang hon visar.
              För dem som arbetar inom bemanningsbranschen är det bra att den
              moderatledda regeringen uppmärksammat att det finns luckor i lagstiftningen.
              Ministern säger att en ny diskrimineringslagstiftning kommer att
              innebära ett starkare skydd mot diskriminering. Bland annat kommer
              de brister som finns i dagens lagstiftning att rättas till och
              kryphål tätas så långt det bara är möjligt.
            </seg>
            <seg n="26db372d">
              Jag är glad att ministern tänker fylla igen luckan i lagen och
              fånga upp dem som hamnar utanför. Jag undrar dock om ministern
              tänkt på att det finns fler grupper som är drabbade. Jag är rädd
              för att de sexuella trakasserier som uppmärksammas bara är toppen
              på ett isberg. Varje dag diskrimineras människor på arbetsmarknaden
              på grund av deras etniska bakgrund, funktionsnedsättningar och
              även könstillhörighet.
            </seg>
            <seg n="0dc0e559">
              En del blir inte kallade till anställningsintervju eftersom arbetsgivaren
              inte kan uttala deras namn. Enligt den rundringning som Sveriges
              Radio gjorde är fyra av sex företag beredda att sortera bort städare
              med invandrarbakgrund från bemanningslistan om kunden så önskar.
              Många sållas bort för att arbetsgivaren stirrar sig blind på vad
              den arbetssökande inte klarar av att göra. Jag tänker på de funktionshindrade,
              och vi kan se att arbetslösheten nu ökar i den gruppen. Många
              sållas också bort på grund av sitt kön, exempelvis för att arbetsplatsen
              inte rymmer fler omklädningsrum.
            </seg>
            <seg n="d201e8f5">
              Min fråga, fru talman, blir därför hur statsrådet ställer sig
              till dessa diskrimineringsproblem och hur hon kommer att verka
              för att rätta till dem. Är det rätt att ett svenskt städbolag
              ska kunna sopa diskrimineringslagen under mattan?
            </seg>
          </u>
          <note type="speaker" n="e2550125">
            Anf. 264 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-103" n="c8e48313">
            <seg n="de9f4f6c">
              Fru talman! Mitt besked är att vi ska skärpa lagen. Det ska kosta
              att diskriminera, och alla ska ha skydd av samma lag, det vill
              säga även den inhyrda personalen. Samma diskrimineringsgrunder
              som gäller för de tillsvidareanställda kommer att gälla också
              för dem som inhyrs. Samma diskrimineringsgrunder kommer alltså
              att gälla för alla.
            </seg>
            <seg n="bdbb1a4d">
              Jag tackar för frågan. Det är alltid trevligt att kunna ge klara
              besked i denna typ av debatter. Det kommer en proposition i mars
              där vi hoppas kunna komma till rätta med dessa problem. Därefter
              skärps lagen så att det kommer att kosta. Det kommer visserligen
              inte att innebära att trakasserierna och diskrimineringen upphör,
              men då har vi åtminstone ett redskap och kan visa dem som drabbas
              att här går samhället in och säger att diskriminering är oacceptabelt.
              Dessutom blir det alltså kostsamt för den som diskriminerar eller
              trakasserar.
            </seg>
          </u>
          <note type="speaker" n="99e65de8">
            Anf. 265 LARS MEJERN LARSSON (s):
          </note>
          <u who="lars_mejern_larsson_36fc01" xml:id="i-5c6c796a48756f8c-2" n="4e62ef6c">
            <seg n="dd39f157">
              Fru talman! I dag är det fullt tillåtet för chefer att sexuellt
              trakassera inhyrd personal, vilket är fruktansvärt. Nu ser vi
              hur bemanningsbranschen ökar, och därför är det bråttom att ändra
              diskrimineringslagstiftningen. Lagen ska självklart gälla alla
              på alla arbetsplatser.
            </seg>
            <seg n="510871d1">
              Efter dagens debatt utgår jag från att ministern noga kommer
              att följa utvecklingen av olika anställningsförhållanden samt
              bemanningsbranschen och de anställdas rättigheter på arbetsmarknaden.
              Jag utgår också från att ministern är beredd att ta initiativ
              till ytterligare förstärkningar om det visar sig nödvändigt genom
              att vi upptäcker fler luckor och kryphål i lagstiftningen.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="d994b5e6">
            28 § Svar på interpellation 2007/08:251 om pengar till jämställdhetspolitik
          </note>
          <note type="speaker" n="a8ed6c57">
            Anf. 266 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-104" n="c8e48313">
            <seg n="19dce065">
              Fru talman! Eva-Lena Jansson har frågat mig vilka åtgärder jag
              avser att vidta för att de pengar som riksdagen anslagit för att
              öka jämställdheten faktiskt också används till detta område.
            </seg>
            <seg n="7b265b47">
              Låt mig först konstatera att jämställdhetspolitiken har genomgått
              en historisk förändring. Den kraftiga anslagsökningen har inneburit
              en strukturförändring av politikområdet. Möjligheterna att främja
              särskilda jämställdhetsinsatser inom andra politikområden har
              ökat väsentligt. Mot den bakgrunden har det varit viktigt för
              mig och regeringen att utforma en struktur och forma en samlad
              politik på området.
            </seg>
            <seg n="e7d4f660">
              Utgångspunkten för arbetet har varit att utnyttja anslagna medel
              på ett strategiskt och ansvarsfullt sätt. Som jag tidigare sagt
              innebär det att hela anslaget för jämställdhetspolitiken förmodligen
              inte kommer att utnyttjas under innevarande år. Jag kan i dag
              inte säga exakt hur stor del av årets anslag som kommer att tas
              i anspråk.
            </seg>
            <seg n="3d1e83c9">
              Det är samtidigt viktigt att komma ihåg att jämställdhet omfattar
              hela regeringens politik. Det innebär att insatser måste samordnas
              och riktas mot andra politikområden, vilket understryker betydelsen
              av att jämställdhetspolitiken har en samordnande och pådrivande
              roll. Jämställdhetsintegrering utgör den strategiska grunden för
              arbetet, vilket innebär att jämställdhetspolitiken huvudsakligen
              genomförs och finansieras inom ramen för andra politikområden.
            </seg>
            <seg n="702f1718">
              Tidigt klargjorde jag att den mest prioriterade frågan inom jämställdhetspolitiken
              är arbetet mot mäns våld mot kvinnor. Regeringen har nu fattat
              beslut om en handlingsplan för att bekämpa mäns våld mot kvinnor,
              hedersrelaterat våld och förtryck samt våld i samkönade relationer.
              Handlingsplanen utgör en mycket kraftfull satsning och omfattar
              56 åtgärder inom sex insatsområden. Regeringen avsätter drygt
              800 miljoner kronor under mandatperioden för att genomföra handlingsplanen.
              En betydande del av insatserna i handlingsplanen finansieras med
              medel från jämställdhetspolitiken.
            </seg>
            <seg n="63520136">
              Den 6 december 2007 beslutade regeringen att stödja Sveriges
              Kommuner och Landstings, SKL:s, höga ambitioner på jämställdhetsområdet.
              Regeringen stöder SKL med 100 miljoner kronor som bland annat
              ska användas till ekonomiskt stöd i form av utvecklingsmedel,
              utbildning av jämställdhetsstrateger och vidareutveckling av befintliga
              ledningssystem i kommunal verksamhet i syfte att integrera ett
              jämställdhetsperspektiv i dessa.
            </seg>
            <seg n="f6176099">
              Målgruppen är kommuner, landsting, regionala självstyrelseorgan
              och kommunala samverkansorgan där kommunstyrelsen eller motsvarande
              fattat beslut om att inleda eller vidareutveckla ett systematiskt
              arbete för att implementera jämställdhet i delar av eller hela
              sin verksamhet. Huvudsyftet med satsningen är att kvalitetssäkra
              offentligfinansierad verksamhet på kommunal och landstingskommunal
              nivå för att garantera att dessa svarar mot båda könens villkor
              och behov så att hög kvalitet och goda resultat uppnås för kvinnor
              respektive män, för flickor respektive pojkar.
            </seg>
            <seg n="3b972292">
              Nyligen fattade regeringen beslut om att ge Verket för förvaltningsutveckling,
              Verva, i uppdrag att genomföra en förstudie med syfte att utforma
              ett karriärutvecklingsprogram för kvinnor i staten. Utvecklingsprogrammet
              ska utformas för en period av längst tre år och innehålla satsningar
              som vänder sig både till statliga myndigheter och till statligt
              anställda. Regeringen har även gett Forskningsrådet för arbetsliv
              och socialvetenskap, Fas, i uppdrag att initiera ett forskningsprogram
              om kvinnors hälsa. Uppdraget beräknas till 30 miljoner kronor
              per år i tre år med början år 2008. Vidare avser regeringen att
              under nästa år utarbeta en samlad strategi när det gäller jämställdhet
              på arbetsmarknaden och i näringslivet. Syftet är att skapa förutsättningar
              för analys, uppföljning och samordning av insatser.
            </seg>
            <seg n="51f4f8c6">
              Avslutningsvis vill jag säga att regeringen avser att ta ytterligare
              initiativ inom jämställdhetspolitiken, vilket innebär att anslaget
              till jämställdhetspolitiken kommer att tas i anspråk de kommande
              åren.
            </seg>
          </u>
          <note type="speaker" n="2e6171db">
            Anf. 267 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5a7a1e8f84ffa4b5-3" n="fff66aeb">
            <seg n="9611f740">
              Fru talman! Jag ska börja med att tacka statsrådet Nyamko Sabuni
              för svaret, även om jag måste erkänna att jag tyckte att det var
              lite diffust.
            </seg>
            <seg n="a2c1a596">
              Bakgrunden till min interpellation är att statsrådet Sabuni i
              en intervju med Sveriges Radio redovisade att Jämställdhetsdepartementet
              skulle avstå från att använda mer än hälften av budgeten för 2007.
              Sabuni var i intervjun inte säker på om pengarna skulle kunna
              användas för jämställdhet ens i framtiden.
            </seg>
            <seg n="4d487cdf">
              Vid en tidigare interpellationsdebatt den 27 november redovisade
              statsrådet Sabuni några åtgärder, men ingen sammanhållen jämställdhetspolitik
              som utgår från riksdagens jämställdhetsmål.
            </seg>
            <seg n="3d5d79e8">
              Min fråga var därför: Vilka åtgärder avser ministern att vidta
              för att de pengar som riksdagen har anslagit för att öka jämställdheten
              faktiskt ska användas på detta område?
            </seg>
            <seg n="ec61c7fb">
              Fru talman! I svaret på min interpellation räknar statsrådet
              upp tre åtgärder för ökad jämställdhet som regeringen nu har föreslagit.
            </seg>
            <seg n="04dbcc4c">
              Den första är en handlingsplan för att bekämpa mäns våld mot
              kvinnor, presenterad i mitten av november. Denna plan redovisades
              också vid min förra interpellationsdebatt och var alltså känd
              sedan tidigare. Men den kommer förmodligen inte att bli verklighet
              förrän tidigast våren 2008.
            </seg>
            <seg n="2c6e259d">
              Den andra är ett förslag om att anslå administrativt stöd till
              Sveriges Kommuner och Landsting. Detta kom den 6 december. Det
              är nytt, men också det får effekt tidigast våren 2008.
            </seg>
            <seg n="1f066310">
              Den tredje är att regeringen nyligen, förmodligen torsdagen förra
              veckan, beslutade om en förstudie som ska göras av Verva. När
              detta eventuellt leder till någon praktisk handling vet vi ännu
              inte.
            </seg>
            <seg n="bfd28bd8">
              Dessutom redovisar statsrådet att regeringen gett Forskningsrådet
              för arbetsliv och socialvetenskap, Fas, i uppdrag att starta ett
              forskningsprogram om kvinnors hälsa, något som också redovisades
              i november och som förmodligen inte kommer i gång förrän nästa
              år.
            </seg>
            <seg n="58507acb">
              Samtidigt som man redovisar det här forskningsprogrammet ska
              vi komma ihåg att samma regering har lagt ned ALI, Arbetslivsinstitutet,
              som forskade om mäns och kvinnors villkor och hälsa kopplat till
              arbetslivet.
            </seg>
            <seg n="e7d1043a">
              Slutligen anger statsrådet att årets anslag kommer att tas i
              anspråk de kommande åren. Men det går inte att utläsa om det kommer
              att leda till jämställdhet.
            </seg>
            <seg n="ea5724e3">
              Min fråga kvarstår. Även om Nyamko Sabuni har haft svårt att
              ange det skulle jag vilja veta hur stor del av årets anslag som
              egentligen har tagits i anspråk, fru talman. Finns det några pengar
              som kommer att tas i anspråk? Ur de förslag som har redovisats
              för mig kan jag bara utläsa att detta kommer att genomföras 2008.
              Alltså får 2007 anses som ett förlorat år vad gäller jämställdhetsområdet.
            </seg>
            <seg n="a87c0715">
              Kan vi inte få reda på hur mycket pengar som använts i år kommer
              vi inte heller att veta hur mycket som är kvar för att sedan kunna
              göra en ordentlig uppföljning.
            </seg>
            <seg n="5957368d">
              Anledningen till att jag är kritisk till denna politik är att
              regeringen inte har tagit jämställdhetsmålen på allvar. Nyamko
              Sabuni säger att handlingsplanen för att bekämpa mäns våld mot
              kvinnor är en av de mest prioriterade frågorna och i alla fall
              hennes mest prioriterade fråga inom jämställdhetspolitiken. Det
              är ett viktigt mål, och jag håller med henne om att det är en
              högt prioriterad fråga.
            </seg>
            <seg n="ae194cd4">
              Men att presentera den i november och samtidigt säga att det
              är den mest prioriterade frågan för regeringen visar hur stort
              anslag man egentligen har haft i frågan. Man har väntat till näst
              sista månaden på året med att komma med det som man anser mest
              prioriterat. Då kan man börja fundera på när de andra frågorna
              kommer, som är lågt prioriterade.
            </seg>
            <seg n="04206559">
              Jag har två frågor. Vad innebär det här för årets anslag har
              man tagit några pengar i anspråk? Kommer det att ha genomförts
              någonting under året som jämställdhetsministern egentligen har
              haft för avsikt att genomföra?
            </seg>
          </u>
          <note type="speaker" n="84d417d0">
            Anf. 268 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-105" n="c8e48313">
            <seg n="4029a1e8">
              Fru talman! Vi avstår inte från att använda anslaget. Som jag
              har sagt tidigare fanns det inget alliansprogram på jämställdhetsområdet.
              Vi har fått jobba ihop ett program. Vi har fått bygga ett departement.
              Där ökade anslagen till jämställdhetsåtgärder tiofalt.
            </seg>
            <seg n="23ab4a18">
              Jag kan tala om för Eva-Lena Jansson, som säger att 2007 är ett
              förlorat jämställdhetsår, att vi redan har fattat beslut som kostar
              40 miljoner i år. Man kan läsa om detta på hemsidan. Det är lika
              mycket som anslaget som din regering använde per år under de tolv
              senaste år ni satt vid makten. Var de åren också förlorade jämställdhetsår?
              Det kan du svara på.
            </seg>
            <seg n="5e4fd6fd">
              Vi har använt 100 miljoner, som går till SKL för arbete med jämställdhetsintegrering.
              Jag menar att det är viktigt att den service som samhället erbjuder
              medborgarna ska falla lika ut för män som för kvinnor.
            </seg>
            <seg n="67d835b4">
              Ordningen är sådan att när man råkar få anslag över, som vi har,
              kan man aldrig få garantier att få använda de pengarna. Men självklart
              försöker alla departement, eller i alla fall det här departementet,
              göra vad vi kan för att vi ska ha möjlighet att använda pengarna.
            </seg>
            <seg n="a925c6a1">
              Men återigen: Året har gått åt till att formulera politiken och
              lägga fram viktiga strategiskt långsiktiga åtgärder. Redan i dag
              har vi använt ett anslag som är lika stort som det din regering
              använde.
            </seg>
          </u>
          <note type="speaker" n="53b8181e">
            Anf. 269 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5a7a1e8f84ffa4b5-4" n="fff66aeb">
            <seg n="be239c65">
              Fru talman! Det svaret måste jag erkänna att jag inte blev mycket
              klokare av. Jag hävdar på fullaste allvar att jämställdhetspolitik
              är viktigt. Anslaget som man anger i regeringsförklaringen talar
              om huruvida man tycker att det är viktigt. Jag uppfattade att
              Fredrik Reinfeldt hösten 2006 stod och sade att man skulle verka
              för jämställdhet. Men det var tydligen inte så högt prioriterat.
              Man återkommer i slutet av 2007 och talar om vad man ska göra
              2008.
            </seg>
            <seg n="b152bd9c">
              Man har gjort av med 40 miljoner, säger Nyamko Sabuni, lika mycket
              som den föregående regeringen. Men vi skulle aldrig ha redovisat
              budgeten på det här sättet. Vi skulle ha redovisat de olika områdena.
              Justitiedepartementet hade redovisat vad man hade gjort där, man
              hade gjort en redovisning på Utbildningsdepartementet och så vidare.
              Det är nämligen där man genomför de största verksamheterna, med
              genuspedagoger i förskolorna och så vidare. Där hade vi också
              kunnat visa vad vår del av jämställdhetspolitiken är.
            </seg>
            <seg n="84637921">
              När regeringen väljer att redovisa vad man gör genom att redovisa
              just de här satsningarna utgår jag från att det är det här man
              anser är jämställdhetspolitik. Men statsrådet har också tidigare
              angett att till exempel avdragen för hushållsnära tjänster skulle
              vara någon typ av jämställdhetspolitik. Då blir min fråga: Om
              inte det är redovisat, är det då fortfarande statsrådets uppfattning
              att det är en del av jämställdhetspolitiken?
            </seg>
            <seg n="e5d53160">
              I svaret framgår också att huvudsyftet med satsningen till Sveriges
              Kommuner och Landsting är att kvalitetssäkra offentligfinansierad
              verksamhet på kommunal och landstingskommunal nivå. Innebär det
              att även privat verksamhet som sjukvård och friskolor kommer att
              omfattas? Hur tänker i så fall jämställdhetsministern säkerställa
              att de religiösa friskolor där man inte har jämställdhet som ett
              tydligt mål kommer att omfattas av dessa pengar?
            </seg>
            <seg n="3316b326">
              Jag tycker i alla fall att det är viktigt att man om man har
              fått ett stort anslag som man har gjort ett stort politiskt nummer
              av också redovisar inför riksdagen vad man har gjort av pengarna.
              Jag är inte beredd att släppa det. Jag vill gärna veta hur mycket
              av anslaget som har tagits i anspråk i år.
            </seg>
            <seg n="7383fe51">
              Nu sade du 40 miljoner. Var det hela delen i år? Jag måste tolka
              det så.
            </seg>
            <seg n="4da5044f">
              Jag vill fortsätta att diskutera jämställdhetsfrågor. Jag försöker
              nu ta debatten på en något så när balanserad nivå. Jag hoppas
              att vi kan mötas för att åstadkomma någonting tillsammans.
            </seg>
          </u>
          <note type="speaker" n="2ef275fd">
            Anf. 270 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-106" n="c8e48313">
            <seg n="f8dd8273">
              Herr talman! Jag uppfattade att Eva-Lena Jansson skrev i sin
              interpellation om de särskilda jämställdhetsmedlen, det anslag
              som jag ansvarar för. Jag försöker nu besvara hur det anslaget
              har använts.
            </seg>
            <seg n="86fe61cd">
              Nu ville du tydligen mer än så. Jag kan gärna redovisa det. Hela
              arbetsmarknadspolitiken och de reformer som genomförs där menar
              jag är en stor jämställdhetsfråga. Ska kvinnor bli självständiga
              är ekonomisk självständighet en grund för det. Grunden för jämställdhet
              handlar om ekonomisk självständighet.
            </seg>
            <seg n="639e162f">
              Man sänker trösklarna in till arbetsmarknaden och gör det lättare
              för alla vuxna och friska att arbeta. Vi vet att en högre andel
              kvinnor än män är arbetslösa. Man ser till att socialförsäkringssystemet
              görs om. Vi vet att framför allt kvinnor är sjukskrivna.
            </seg>
            <seg n="ab815950">
              Det handlar om att erbjuda rehabilitering så att människor kan
              komma tillbaka till jobbet och inte glömmas bort i sin sjukdom
              och pensioneras vid 35 års ålder. Det är en jämställdhetsåtgärd.
            </seg>
            <seg n="33979cd9">
              Vi genomför reformer på skolområdet där vi vet att pojkar i dag
              ligger efter flickor. Det är en jämställdhetsåtgärd.
            </seg>
            <seg n="d085f63d">
              Det är likadant inom vården. Om det var vad du ville att jag
              skulle berätta om hade jag gärna gjort om detta svar. Men din
              fråga gällde jämställdhetsanslaget, som är de 400 miljonerna.
              Självklart sker det väldigt mycket i jämställdhetsriktning på
              alla sakdepartement.
            </seg>
            <seg n="9e9a5537">
              Året är inte slut. Vad jag kan säga är att vi har fattat beslut
              om 140 miljoner. Men eftersom året ännu inte är slut kan jag inte
              säga exakt hur mycket pengar som blir över.
            </seg>
            <seg n="065e4cb1">
              Det kommer att bli en del anslag kvar för detta första år. Däremot
              kommer pengarna att användas för andra, tredje och fjärde året.
              Vi har behövt bygga upp politiken.
            </seg>
            <seg n="207f64a6">
              När man går från 40 miljoner till 400 miljoner krävs det en annan
              sorts politik än den som ni har kunnat bedriva. En annan sorts
              politik tar också tid att bygga upp. Det är just den tankegången
              jag försöker förmedla till dig.
            </seg>
            <seg n="04ff39c9">
              Om du vill ha en seriös debatt tycker jag att du också ska försöka
              lyssna. Jag kan säga till dig att vi har använt 140 miljoner som
              årets anslag. Hur mycket det blir i slutänden totalt kan jag i
              dag inte ge svar på.
            </seg>
          </u>
          <note type="speaker" n="87ee3880">
            Anf. 271 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5a7a1e8f84ffa4b5-5" n="fff66aeb">
            <seg n="b61edca0">
              Herr talman! Anledningen till att jag gick in på hur vi hade
              redovisat var att jag fick frågan av jämställdhetsministern huruvida
              Socialdemokraterna hade haft ett anslag på 40 miljoner. Jag försökte
              redovisa att vi verkar för jämställdhet på de andra politikområdena.
            </seg>
            <seg n="ac7df7e6">
              Jag upplevde att jämställdhetsministern hävdade att det var så
              bra med den budget som ni hade gjort eftersom ni hade anslagit
              så mycket mer pengar än den socialdemokratiska hade gjort tidigare.
              Då ville jag gärna veta hur mycket pengar man hade använt.
            </seg>
            <seg n="5fb8f24d">
              Nu kommer det siffror om 40, 400 och 140 miljoner. Jag är fortfarande
              inte riktigt säker på hur mycket som har gått åt. Vad har i så
              fall pengarna gått till?
            </seg>
            <seg n="b6ba31a3">
              Handlingsplanen kommer i varje fall inte att genomföras förrän
              nästa år. Den 6 december beslutade regeringen att stödja SKL.
              Jag vet inte om de pengarna har överförts. I så fall är det de
              100 miljoner som kommer att gå åt för nästa års verksamhet.
            </seg>
            <seg n="1e993c28">
              Det nyligen fattade beslutet blir förmodligen också genomfört
              nästa år. Det gäller likaså pengarna för forskningen. Det blir
              också nästa år.
            </seg>
            <seg n="5b761c1e">
              Jag uppfattade inte att det finns någonting redovisat i svaret
              till mig om vad man har gjort i år. Det var därför jag ställde
              frågan. Hur mycket pengar är det kvar? Vad har man gjort i år?
              Jag upplever inte att jag har fått något riktigt svar på vad man
              har gjort i år.
            </seg>
            <seg n="4f0edb4a">
              Jag förstår också att jämställdhetspolitiken är mycket större
              än så. Problemet är att jag inte ser att ni har bedrivit jämställdhetspolitik
              vare sig inom skolan, inom arbetsmarknaden eller inom socialpolitiken.
            </seg>
            <seg n="bc5fdf51">
              Jag tycker att hushållsnära tjänster är ett slag mot kvinnor.
              Det är bara för de välsituerade i samhället. Jag tycker inte att
              sänkt a-kassa för deltidsarbetslösa kvinnor är ett bra förslag,
              tvärtom. Rätten till heltid skulle vara ett bättre förslag.
            </seg>
          </u>
          <note type="speaker" n="3333133e">
            Anf. 272 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-107" n="c8e48313">
            <seg n="9b4fbc46">
              Herr talman! Jag ska försöka att vara tydlig. Innan året är slut
              kan du inte få en exakt siffra. Du kan redan på hemsidan se att
              det är 40 miljoner. Sedan är det de 100 miljoner som vi har överfört
              från årets anslag till att använda när åtgärderna för jämställdhetsintegrering
              sätter i gång. Vi har använt årets anslag för att finansiera det.
            </seg>
            <seg n="4d506fc3">
              Vi har finansierat ett antal åtgärder som vi har fattat beslut
              om på området mäns våld mot kvinnor. Det gäller bland annat ett
              uppdrag som vi har gett till Socialstyrelsen att arbeta med.
            </seg>
            <seg n="ee376fe3">
              Vi har finansierat en virtuell ungdomsmottagning som ska byggas
              upp av landstingen för att unga människor ska kunna få kontakt
              med sakkunniga om de inte vågar gå till de verkliga ungdomsmottagningarna.
            </seg>
            <seg n="ccc8c167">
              Det finns beslut att läsa om på hemsidan, och det går att se
              exakt vad vi gör för pengarna.
            </seg>
            <seg n="328661f1">
              Vad jag ville få dig att förstå är att från årets anslag vet
              jag i dag att det är 140 miljoner som kommer att användas. Men
              jag kan inte ge dig slutsiffran, eftersom året inte är slut. Vi
              har inte beräknat allting vi har fattat beslut om.
            </seg>
            <seg n="9e6736a5">
              Den siffran jag kan ge dig direkt nu är 140 miljoner. Det finns
              pengar som kommer att användas för åtgärder som sätter i gång
              nästa år. Men det viktiga var väl i varje fall att dessa pengar
              används till jämställdhet så långt som möjligt.
            </seg>
            <seg n="5996dac4">
              Det är vad vi försöker att föra diskussion om. Hur kan vi få
              möjlighet att använda dessa pengar även om åtgärderna inte genomförs
              i år?
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="70046a20">
            29 § Svar på interpellation 2007/08:257 om genusperspektivet
            i regeringen
          </note>
          <note type="speaker" n="d73dc060">
            Anf. 273 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-108" n="c8e48313">
            <seg n="41c1e1ee">
              Herr talman! Monica Green har frågat statsministern om han avser
              att verka för att kvinnor och män får samma rätt och möjlighet
              att vara aktiva samhällsmedborgare och att forma villkoren för
              beslutsfattande. Monica Green frågar även om det är statsministerns
              bedömning att det ställs hårdare krav på kvinnor i regeringen,
              som statssekreterare och i samhällslivet i övrigt, och om statsministern
              avser att ta något initiativ i sammanhanget. Slutligen frågar
              Monica Green om statsministern har någon uppfattning om vilka
              strukturella hinder det finns i samhället som gör att det blir
              hårdare tryck på kvinnor i ledande positioner och om statsministern
              avser att vidta några åtgärder.
            </seg>
            <seg n="d460a801">
              Interpellationen har överlämnats till mig.
            </seg>
            <seg n="c6a3b0ee">
              Jag håller med Monica Green om att det ställs hårdare krav på
              kvinnor i framträdande positioner än på män.
            </seg>
            <seg n="b8e84a95">
              Regeringens politik inriktas på att motverka och förändra system
              som konserverar fördelningen av makt och resurser mellan könen.
              När män och kvinnor delar makt och inflytande i alla delar av
              samhällslivet får vi ett bättre samhälle.
            </seg>
            <seg n="db41ba5e">
              Sedan den nya regeringen tillträdde har jämställdhetspolitikens
              resurser förstärkts kraftigt, och en rad åtgärder har redan genomförts
              bland annat för att skapa förutsättningar för att fördelningen
              av makt och resurser mellan kvinnor och män ska bli mera jämställd.
              Låt mig nämna några av dessa insatser som regeringen fattat beslut
              om under senare tid.
            </seg>
            <seg n="f852e796">
              För att öka andelen kvinnor på ledande poster i samhället är
              det angeläget att rikta insatser mot såväl individuella som strukturella
              hinder. Regeringen har därför den 6 december i år beslutat att
              ge Verket för förvaltningsutveckling, Verva, i uppdrag att genomföra
              en förstudie med syfte att utforma ett karriärutvecklingsprogram
              för kvinnor i staten. Syftet är att stödja kvinnors karriärutveckling
              i staten och därigenom också minska löneskillnaderna mellan kvinnor
              och män i staten.
            </seg>
            <seg n="100bba55">
              Regeringen har beslutat att stödja Sveriges Kommuner och Landsting,
              SKL, med 100 miljoner kronor för en stor satsning på jämställdhet
              i kommuner och landsting. Huvudsyftet är att kvalitetssäkra offentligfinansierad
              verksamhet på kommunal och landstingskommunal nivå för att garantera
              att dessa svarar mot båda könens villkor och behov så att hög
              kvalitet och goda resultat uppnås för kvinnor respektive män och
              för flickor respektive pojkar. Medlen ska bland annat användas
              till ekonomiskt stöd i form av utvecklingsmedel, utbildning av
              jämställdhetsstrateger och vidareutveckling av befintliga ledningssystem
              i kommunal verksamhet i syfte att integrera ett jämställdhetsperspektiv
              i dessa. Målgruppen är kommuner, landsting, regionala självstyrelseorgan
              och kommunala samverkansorgan.
            </seg>
            <seg n="5e2e18f9">
              Ett skäl till att kvinnor utsätts för större press än män är
              att de ofta får bära ett större ansvar för det obetalda hem- och
              omsorgsarbetet. Möjligheten att få skattereduktion vid köp av
              hushållstjänster bidrar till att underlätta vardagslivet för kvinnor
              och män och motverkar skillnader i kvinnors och mäns villkor.
            </seg>
            <seg n="9e7a2d32">
              Jämställdhetsbonusen i föräldraförsäkringen bidrar också till
              att förbättra förutsättningarna för jämställdhet mellan kvinnor
              och män i ansvaret för hem och barn. Genom att öka familjernas
              ekonomiska möjligheter att fördela föräldraledigheten mer jämlikt
              förstärks barnens relation med bägge föräldrarna samtidigt som
              osakliga löneskillnader motverkas.
            </seg>
          </u>
          <note type="speaker" n="6c8da367">
            Anf. 274 MONICA GREEN (s):
          </note>
          <u who="monica_green_0b84cd" xml:id="i-f5179e220bc2ae71-3" n="2e3d01e7">
            <seg n="743a89e4">
              Herr talman! Jag uppskattar att Nyamko Sabuni ville komma och
              svara på min fråga eftersom statsministern inte vill svara på
              jämställdhetsfrågor. Han tycker väl att det är oviktiga frågor.
              Han prioriterar inte jämställdhetsfrågorna, och överlämnar dem
              till en kvinna därför att han inte tycker att de är viktiga. Det
              beklagar jag, men jag uppskattar att Nyamko Sabuni ville svara
              i stället.
            </seg>
            <seg n="f7228c9f">
              Jag beklagar också att vi inte har någon jämställd regering.
              Det blev inte hälften kvinnor i regeringen, utan det blev hälften
              moderater i stället. Vi ser det här tydligt, särskilt med tanke
              på att Fredrik Reinfeldt inte heller tidigare har besvarat sådana
              här interpellationer om hur han ser på jämställdheten i samhället
              och hur han ser på att det ställs hårdare krav på kvinnor i ledande
              positioner. Han har överlämnat de interpellationerna även tidigare.
              Han tycker med andra ord inte att jämställdhetsfrågorna är viktiga.
            </seg>
            <seg n="7d80aae0">
              Det kan i alla fall vara bra att föra en diskussion om dem, och
              det kan ju hända att jämställdhetsministern kan ta med sig frågorna
              tillbaka till Reinfeldt.
            </seg>
            <seg n="b9ff5ec7">
              Jag frågade om han delade den bedömning som en forskare från
              Örebro, Åsa Kroon, har kommit fram till. Hon forskar i medie-
              och kommunikationsvetenskap, och hon har kommit fram till att
              om Ulrica Schenström hade varit man hade hon kanske inte behövt
              avgå. Jag hade velat höra om det var så. Det är viktigt att veta
              med tanke på att det har varit kvinnliga statsråd som har fått
              avgå under året som har gått. Visserligen finns det en manlig
              minister bland alla dem som har avgått, men det är flest kvinnor.
            </seg>
            <seg n="6caf6245">
              Då kommer frågan upp: Ställs det hårdare krav? Och på vilket
              sätt ska man göra för att bryta det mönstret? Det verkar som om
              det finns ett mönster där det ställs hårdare krav på kvinnor.
            </seg>
            <seg n="cc55be08">
              Ett av svaren som jag får här är att eftersom det sätts större
              press på kvinnor att även ta ansvar för det obetalda hem- och
              omsorgsarbetet ska det bli skattereduktion för köp av hushållsnära
              tjänster. De kvinnor som vi talar om här, som har fått avgå, tjänar
              ungefär mellan 80 000 och 100 000 i månaden. Har de inte råd att
              anlita hjälp i hemmet? Det förvånar mig. Om de nu inte vågar fråga
              sina män om avlastning har de då inte råd när de tjänar 80 000100
              000?
            </seg>
            <seg n="6ad15e2e">
              Jag tror faktiskt att de gör en felbedömning. Min bedömning är
              att de har råd att köpa tjänster och att andra skattebetalare
              inte ska vara med och subventionera för dem som tjänar så mycket
              pengar. Jag tycker inte att detta är något svar när det gäller
              kvinnorna i de här ledande positionerna. Jag vet att Nyamko Sabuni
              tidigare har svarat att för kvinnor i andra yrken, som tjänar
              mindre, kan detta vara ett svar. De ska få avlastning i hemmet
              genom att andra skattebetalare subventionerar de hushållsnära
              tjänsterna.
            </seg>
            <seg n="d3fc8803">
              Det är många som tycker att det här är en felsatsning. Jag är
              en av dem. Jag tycker att det är fel att bland andra plusjobbare
              får sluta sina arbeten nu och får allt lägre ersättning. Då blir
              det stora svaret: De kan ju bli hushållsarbetare hos någon minister
              i stället! Jag tycker inte att det är något bra svar till dem.
            </seg>
          </u>
          <note type="speaker" n="b497ddcc">
            Anf. 275 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-109" n="c8e48313">
            <seg n="0cf61711">
              Herr talman! Hushållsnära tjänster är en bra reform för alla
              hushåll, och jag önskar verkligen att alla hade möjlighet att
              köpa sådana.
            </seg>
            <seg n="262fc2d7">
              Hushållstjänster är inte en reform som bara används av dem som
              har statsrådslön. Jag känner många familjer som inte kommer i
              närheten av det arvode som jag har och som ändå köper hushållstjänster.
              Det kan vara värt de hundralapparna om det ger möjlighet till
              umgänge med barnen i stället. Det kan ge möjlighet att använda
              tiden till annan kvalitetsverksamhet än att städa, stryka och
              tvätta. Jag önskar verkligen att det kunde komma alla till del,
              men det kan ändå komma många till del.
            </seg>
            <seg n="26519b65">
              Sedan kan folk, både de som har höga inkomster och de som har
              lägre inkomster, välja att inte köpa hushållstjänster. Men det
              viktiga måste väl ändå vara att det finns möjligheter och förutsättningar
              för att avlasta sig på olika sätt. Hushållsnära tjänster är en
              bra reform, och den kommer att vara bra när det gäller att hjälpa
              många familjer och många hushåll.
            </seg>
            <seg n="ada9767f">
              Jag kan beklaga att vi inte har jämn könsfördelning i regeringen.
              Men det är inte samma sak som att inte ha en jämställd regering.
              Vi har en jämställd regering.
            </seg>
            <seg n="b4bc755c">
              Du ställer frågan om ifall en man skulle avgå eller inte. Det
              kan bara journalister, forskare och andra spekulera om. Den enda
              som skulle kunna svara på den fråga är Ulrica, om hon vore man.
              Men hon kommer aldrig att bli en man. Det är ingen som vet hur
              någon skulle agera i den positionen. Det måste utgå från individen
              själv och vad hon eller han anser om det man har gjort, om det
              drev man utsätts för och det tryck som kommer utifrån. Det kan
              inte Fredrik, jag eller någon annan svara på. Det är väldigt svårt.
            </seg>
            <seg n="7a9c63f4">
              Men vi kan konstatera att det oftast är kvinnor som avgår. Då
              kanske det handlar om någonting annat. Det låter som om statsministern
              sparkar ut kvinnorna. Men varför spekulera i det? Ulrica har valt
              att avgå därför att hon inte pallar med det tryck hon utsattes
              för. Vi kan inte svara på hur en man hade reagerat, om han hade
              reagerat annorlunda eller om han också hade velat lämna eller
              valt att göra det. Frågorna är mycket av spekulationer, och jag
              tror inte att det går att få tillfredsställande svar på dem. Det
              vill jag påpeka, herr talman.
            </seg>
          </u>
          <note type="speaker" n="9cacb405">
            Anf. 276 MONICA GREEN (s):
          </note>
          <u who="monica_green_0b84cd" xml:id="i-f5179e220bc2ae71-4" n="2e3d01e7">
            <seg n="c9033c57">
              Herr talman! Jag menar nog att det inte är en jämställd regering.
              Det är just kvinnor i allt större utsträckning som avgår. Alltså
              finns det en strukturell skillnad i det här samhället. Det sätts
              ett hårdare tryck på kvinnor både i ledande och i andra positioner.
            </seg>
            <seg n="94516881">
              Nyamko Sabuni menar att de som använder sig av hushållsnära tjänster
              är med sina barn i stället. Jag tror att det är bra för barn att
              göra saker tillsammans med sina föräldrar, till exempel att laga
              mat, tvätta och städa. Det är mycket fostrande. Det är bra och
              roligt att göra saker tillsammans med sina barn. Det blir en konstlad
              miljö för barnen om man anlitar någon som gör något i hemmet för
              att man ska göra något helt annat med barnen. Då tror de att det
              alltid är någon annan som ska städa upp åt dem. Jag tror till
              och med att det är nyttigt för barn att städa, laga mat, tvätta
              och göra andra hushållssysslor tillsammans med sina föräldrar.
              Det ska inte vara någon annan som städar upp efter barnen. Jag
              tror att de får en skev bild av samhället då. Det är nyttigt för
              dem att lära sig detta i tidig ålder. Det vore synd om de barnen,
              i så fall.
            </seg>
            <seg n="82414f42">
              Jag återgår till Ulrica Schenström. Jag har inte påstått att
              Fredrik Reinfeldt har sparkat henne för att hon har kysst en journalist
              och varit full på krogen. Jag ställde bara frågorna. Skulle hon
              ha stannat om hon hade varit man? Man kan ju tänka sig det omvända
              om till exempel Anders Borg hade kysst Anders Pihlblad eller någon
              kvinnlig journalist. Hade han fått avgå då? Det hade han antagligen
              inte. Han hade nog haft något slags pondus som hade gjort att
              han hade förklarat bort det eller att folk hade uppfattat det
              som att det nog var okej. Inte vet jag; det kan vi nog spekulera
              i.
            </seg>
            <seg n="0e8244eb">
              Men forskaren i Örebro har åtminstone kommit fram till att Ulrica
              Schenström nog inte hade varit utsatt för samma tryck om hon hade
              varit man. Det hade varit intressant att veta vad Fredrik Reinfeldt
              tycker om det.
            </seg>
            <seg n="24d6f30c">
              Nyamko Sabuni tog upp det här med att sparka ut kvinnorna. Det
              var inte mina ord. Jag har inte heller antytt det. Men dem som
              man sparkar ger man väl oftast inte 2 miljoner i avgångsvederlag,
              som Ulrica Schenström har fått?
            </seg>
            <seg n="cee8371c">
              Jag började i mitt första inlägg, som jag inte hann avsluta,
              att berätta att det ringde en kvinna till mig som är just plusjobbare.
              Hon kommer att få sluta sitt jobb och få lägre och lägre ersättning.
              Hon drog parallellen mellan sig själv och Ulrica Schenström. Ulrica
              Schenström får 2 miljoner för att inte göra någonting, medan den
              här kvinnan i Tibro ska få 65 procent av lönen i ersättning eller
              kanske vara hushållsnära tjänst hos någon som kan anlita sådant,
              till en mycket lägre ersättning än 2 miljoner.
            </seg>
            <seg n="537ca129">
              Ulrica Schenström får 2 miljoner för att vara hemma och inte
              göra någonting. Jag tror inte att Fredrik Reinfeldt ville Schenström
              illa. Jag tror tvärtom att han håller sina egna om ryggen. Det
              visar politiken tydligt. Man ser till att de egna får välbetalda
              ersättningar, och de som har det allra sämst uppfattar det som
              att man sparkar på dem. Det är de kvinnor som har det sämst ställt,
              är arbetslösa, deltidsarbetslösa eller jobbar inom handel, hotell
              eller restaurang där man har låga löner som blir utsatta för regeringens
              tryck just nu.
            </seg>
          </u>
          <note type="speaker" n="ff71c7d5">
            Anf. 277 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-110" n="c8e48313">
            <seg n="e874d4cb">
              Herr talman! Jag beklagar att Monica Green försöker göra politik
              av en enskild persons elände. Jag är övertygad om att om Ulrica
              hade kunnat hade hon säkert föredragit att jobba kvar i stället
              för att få det avgångsvederlag hon fick. Framför allt vet både
              Monica Green, jag och alla andra att det inte hade spelat någon
              roll vilken regering det var, det skulle ha varit precis samma
              regler under en socialdemokratisk regering. Alla de socialdemokrater
              som har avgått från olika poster generaldirektörer, ministrar
              eller vilka det nu kan vara har också fått avgångsvederlag. Det
              här är inga regler som är uppsatta för moderata statsråd som avgår,
              utan dessa regler finns sedan tidigare.
            </seg>
            <seg n="344a0a4b">
              Jag utgår från att Monica Green har barn. I så fall vet både
              du och jag, för jag har också barn, att man aldrig kan köpa sig
              fri från hushållsarbetet. Att plocka, städa, laga mat och diska
              gör man varje dag. Men om man hade möjlighet att få hjälp med
              städning en gång varannan vecka eller till och med en gång per
              månad, vilken lycka det är för den som har möjlighet att köpa
              dessa tjänster! Vi har gjort detta möjligt för fler genom att
              göra en skattereduktion på de här tjänsterna.
            </seg>
            <seg n="93bd79f4">
              Det är ingen som kan köpa sig fri, varken män, kvinnor eller
              barn, men man kan köpa sig lite kvalitetstid med varandra. Det
              är det som de här tjänsterna är till för.
            </seg>
          </u>
          <note type="speaker" n="65a56f6f">
            Anf. 278 MONICA GREEN (s):
          </note>
          <u who="monica_green_0b84cd" xml:id="i-f5179e220bc2ae71-5" n="2e3d01e7">
            <seg n="843b8552">
              Herr talman! Nyamko Sabuni säger att jag gör politik av en utsatt
              kvinna. Hon har ju faktiskt sagt upp sig själv. Det är faktiskt
              det hon har gjort. Och om man säger upp sig själv ska man med
              reglerna inte ha sådana avgångsvederlag. Det är alltså ett undantag
              som regeringen har gjort. Det är inget som har gällt för alla
              andra.
            </seg>
            <seg n="a9832d5e">
              Sedan säger Nyamko Sabuni att det är så synd om Ulrica Schenström.
              Ja, det är naturligtvis synd om henne, men det finns tusentals
              kvinnor ute i Sveriges land som jobbar för svältlön. De har kanske
              jobbat deltid och blir nu förbjudna att stämpla upp till heltid
              eller tvingas flytta hundra mil från sin familj för att de ska
              ta ett jobb där det erbjuds. Det är ju ni som har skapat den politiken.
            </seg>
            <seg n="47a6c12d">
              Politiken med de större skillnaderna klyftornas politik är det
              den borgerliga regeringen som har genomfört, inte jag.
            </seg>
            <seg n="8de7eb6c">
              Jag ställde mina frågor för att jag tycker att det är intressant
              att detta har kommit upp. Det var till och med på ett frukostmöte
              här i riksdagen som den här forskaren, Åsa Kroon, påstod att Ulrica
              Schenström kanske inte hade behövt avgå om hon hade varit en man.
            </seg>
            <seg n="4c4264e7">
              Eftersom det har varit många kvinnliga statsråd som har fått
              avgå under året betydligt fler än män under det här året är det
              intressant att se strukturen i denna ojämställda regering. Det
              är inte hälften kvinnor i regeringen, utan det är hälften moderater.
              Det hade varit intressant att få diskutera detta med statministern,
              men han har ju valt att inte diskutera jämställdhetsfrågorna,
              och jag beklagar det.
            </seg>
          </u>
          <note type="speaker" n="1271d077">
            Anf. 279 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-dff2669784e34bf3-111" n="c8e48313">
            <seg n="0e3853e4">
              Herr talman! Monica Green behöver inte diskutera detta med statsministern,
              för hon har själv redan gett svaret: Ulrica Schenström har sagt
              upp sig själv! Du säger att hon har valt att säga upp sig själv.
              Därmed behöver du inte fråga om det skulle ha varit annorlunda
              om det hade varit en man. Det är upp till var och en att göra
              valet att säga upp sig.
            </seg>
            <seg n="1f21f78f">
              Du motsäger dig själv hela tiden. Jag menar att det var ett elände
              som Ulrica Schenström utsattes för. Det medietryck som var och
              det tryck som kom utifrån tvingade henne att lämna sin tjänst.
              Det tycker jag inte att vi ska känna skadeglädje för eller göra
              politik av. Men när du nu säger att hon sade upp sig själv har
              du ju fått svar på din fråga.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="dbcab51b">
            30 § Svar på interpellation 2007/08:226 om nedskärningar i exportfrämjandet
            och konsekvenser för småföretagen
          </note>
          <note type="speaker" n="35a030d3">
            Anf. 280 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-dff2669784e34bf3-112" n="1d57229b">
            <seg n="1818591e">
              Herr talman! Carina Adolfsson Elgestam har frågat mig om bidraget
              till exportfrämjande insatser för att främja små och medelstora
              företags internationalisering.
            </seg>
            <seg n="ea6f688f">
              Det är glädjande med Carina Adolfsson Elgestams engagemang i
              frågan.
            </seg>
            <seg n="13b00c26">
              Regeringen vill förbättra förutsättningarna för små och medelstora
              företag att ta sig ut på exportmarknaden. Dessa företag har en
              viktig roll för att skapa tillväxt och sysselsättning.
            </seg>
            <seg n="663fa90d">
              Regeringen vill därför stärka de mindre företagens förmåga till
              internationalisering som ett led i regeringens åtgärder för att
              öka den svenska konkurrenskraften, skapa fler och växande företag
              och bryta utanförskapet.
            </seg>
            <seg n="92cee109">
              Viktiga delar i detta arbete är internationell närvaro genom
              Exportrådets utlandskontor och den svenska utlandsrepresentationen,
              tillgänglighet till exportrådgivning i Sverige och skräddarsydda
              lösningar till mindre företag. Möjligheterna för små och medelstora
              företag att få tillgång till finansiering i samband med en exportsatsning
              är likaså en angelägen fråga.
            </seg>
            <seg n="3c6bbd96">
              En prioriterad uppgift för regeringen är att skaffa ett förbättrat
              kunskapsunderlag om de handels- och investeringsfrämjande insatserna
              och om vad som kan göras för att öka exporten.
            </seg>
            <seg n="2fb51f2d">
              Under våren har en översyn gjorts av det statligt finansierade
              export- och investeringsfrämjandet i enlighet med budgetpropositionen
              för 2007. De slutsatser som utredarna drar ger vid hand att verksamheten
              bedrivs på ett professionellt sätt och är värdefull för användarna.
              En annan slutsats är att det är av vikt med en långsiktig och
              stabil finansiering för att kunna planera verksamheten.
            </seg>
            <seg n="224b77d2">
              Inom exportfrämjandet prioriterar regeringen insatser som bidrar
              till bättre kunskap om marknader och affärsmöjligheter för små
              och medelstora företag. Under hösten har Exportrådet redovisat
              analyser av potentiella affärsmöjligheter i Brasilien, Indien,
              Kina, Polen, Sydafrika och Storbritannien. Analyserna identifierar
              sektorer där svenska företag bör ha särskilda förutsättningar
              att vinna nya marknadsandelar och där exportfrämjande insatser
              kan ge en märkbar effekt. På förslag av Exportrådet har rådet
              beviljats medel för att genomföra analyser på ytterligare marknader,
              bland annat USA, Tyskland, Ryssland, Frankrike, Italien och Spanien.
            </seg>
            <seg n="a6f5a7c4">
              Min förhoppning är att dessa analyser leder till ett effektivare
              och mer fokuserat exportfrämjande.
            </seg>
            <seg n="36badb5d">
              Sommaren 2007 infördes exportlånet som är ett konkret resultat
              av samarbete mellan myndigheter och organisationer AB Svensk Exportkredit,
              Exportkreditnämnden, Almi, Exportrådet samt Swedfund International
              AB. Lånet är en hjälp för små och medelstora företags internationalisering.
            </seg>
            <seg n="43aafe77">
              Jag har nyligen gett Exportrådet i uppdrag att i samarbete med
              olika myndigheter och organisationer genomföra insatser med syfte
              att ta vara på den kompetens och erfarenhet av marknader som företagare
              med utländsk bakgrund besitter. Verksamheten är tänkt att utvecklas
              till ett nätverk bestående av företagare med personlig erfarenhet
              av marknader, primärt i det tidigare hemlandet.
            </seg>
            <seg n="f326193b">
              Vidare har Exportrådet fått anslag för att ge utökad service
              till det ökande antalet företag som vänder sig till Exportrådet
              med frågor om export och affärsutveckling i regioner och länder
              som i dag är små exportmarknader för Sverige men med hög potential
              västra Balkan, Ukraina, Kazakstan och länder i södra Afrika.
            </seg>
            <seg n="64b2edc5">
              Utöver detta har Exportrådet under hösten fått i uppdrag att
              stödja internationaliseringen och därmed nya exportaffärer för
              svenska miljöteknikföretag med fokus på små och medelstora företag.
              Regeringen har avsatt 30 miljoner kronor under perioden 20072009
              för ändamålet.
            </seg>
            <seg n="58553e8b">
              För snart tre år sedan larmade Kommerskollegium om att Sverige
              och svenska företag förlorade marknadsandelar i högre utsträckning
              än motsvarande länder, detta trots att exporten ökat kraftigt
              både i relation till bnp och i faktiska termer. Något år senare
              presenterade Exportrådet liknande uppgifter.
            </seg>
            <seg n="f0d1d12b">
              En av regeringens första åtgärder var därför att se över denna
              mycket viktiga fråga, och i början av hösten tillsattes en särskild
              utredare med uppgift att analysera svensk exportutveckling, om
              och i så fall varför Sverige tappar marknadsandelar i varuexporten
              jämfört med våra konkurrentländer. En sådan utveckling har främst
              kunnat observeras på Europamarknaden. Utredaren kommer i september
              2008 att lämna sina förslag om vad som kan göras för att förbättra
              svensk export.
            </seg>
            <seg n="63289c85">
              Ett välfungerande exportfrämjande måste utgå från och kombineras
              med en aktiv politik för att stärka näringslivet. Regeringen har
              sedan den tillträdde genomfört en rad åtgärder för att förbättra
              även för företagare. Det inkluderar bland annat åtgärder för att
              minska regelbördan, minskade kostnader för att anställa personal
              och insatser som ska göra det lättare att starta och driva företag.
            </seg>
          </u>
          <note type="speaker" n="150ccb0d">
            Anf. 281 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-3993882cec47aff2-4" n="7dd84215">
            <seg n="ae05b536">
              Herr talman! Jag tackar handelsministern för svaret. Jag upplever
              att svaret bygger på ett mycket seriöst arbete från handelsministerns
              sida. Utifrån de medel som man har fått sig tilldelad, om än mindre
              än vad det var tidigare, försöker man i mångt och mycket för exportens
              del att göra så gott det går.
            </seg>
            <seg n="b4564446">
              Men det finns några saker. Jag ska börja med det som jag tycker
              är mycket bra. Det är det som handlar om exportlånet. Det är positivt.
              Det är också ett arbete som påbörjades av den förre näringsministern.
              Det är väldigt bra att regeringen har anammat detta, utvecklat
              det och gått vidare med det.
            </seg>
            <seg n="f85ac2cb">
              Det arbete som har gjorts under hösten är också bra. Exportrådet
              har presenterat vad det handlar om, att göra analyser av affärsmöjligheter
              i fråga om länder som Brasilien, Indien, Kina, Polen och så vidare.
              Och man ska gå vidare med det.
            </seg>
            <seg n="16647782">
              Men på något sätt känns det ändå som att det här inte räcker.
              Vi kan ju konstatera och där är vi väl också överens att Sverige
              tappar marknadsandelar just vad gäller exporten. Då kan man känna
              en stark oro på flera olika sätt, bland annat utifrån att den
              utredning som är tillsatt ska ha ett år på sig, alltså ända fram
              till september 2008. Ur ett företagarperspektiv och ur ett exportperspektiv
              hinner det hända mycket när det går ytterligare ett år innan vi
              ska ta ett steg framåt.
            </seg>
            <seg n="772c8c9d">
              Med tanke på de neddragningar som är gjorda för Exportrådets
              räkning kan man inte låta bli att känna en viss oro för det som
              handlar om främst våra små och medelstora företag och deras möjligheter
              att komma ut på nya marknader.
            </seg>
            <seg n="ce2ff9c0">
              Exportrådet har ändå fått mindre pengar. Vi vet samtidigt att
              det är de stora företagen som står för den största andelen av
              exporten. De tio största står för ungefär 38 procent. Är inte
              risken då att det är de små och medelstora företagen som blir
              drabbade vid den här neddragningen? Det är egentligen tvärtemot
              vad ministern skriver i svaret, att regeringens arbete handlar
              om att förbättra förutsättningarna för de små och medelstora företagen.
            </seg>
            <seg n="474c7097">
              Det känns lite som att det inte riktigt går ihop. Man gör neddragningar
              på Exportrådet. Det är faktiskt färre människor i dag som arbetar
              på Exportrådet. Någonstans måste det påverka, och jag kan känna
              en viss oro för att det kan vara de små och medelstora företagen
              som blir drabbade.
            </seg>
            <seg n="922c0b81">
              Det finns också andra som känner oro utifrån de neddragningar
              som görs, inte bara på Exportrådet. Det gäller också de förändringar
              som regeringen gör vad gäller ambassader runt om i världen. För
              en svensk närvaro på andra marknader är det klart att det spelar
              roll. Därför kvarstår både frågorna och den oro som vi känner
              utifrån Sveriges möjligheter och de små och medelstora företagens
              möjligheter att komma ut på nya marknader.
            </seg>
          </u>
          <note type="speaker" n="6b3fec2d">
            Anf. 282 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-dff2669784e34bf3-113" n="1d57229b">
            <seg n="c82a30eb">
              Herr talman! Det var många frågor på en gång. Jag ska försöka
              att besvara några av dem.
            </seg>
            <seg n="8b97cd69">
              Först vill jag bara kommentera det som Carina Adolfsson Elgestam
              sade om exportlånet. Jag tror att det är ett misstag att tala
              för mycket om att det är den socialdemokratiska regeringen som
              står bakom det här, lika mycket som det är ett misstag från vår
              sida att säga att det är den här regeringen som står bakom det.
              Det är nämligen framför allt initierat av parterna själva. Det
              är parterna själva som har kommit fram till det här, och det tycker
              jag är väldigt bra. De har också ett väl fungerande nätverk i
              fråga om hur man kan arbeta tillsammans för att ytterligare stötta
              små och medelstora företag. Det är precis i den riktningen som
              vi också ska arbeta.
            </seg>
            <seg n="6a2a0a53">
              Det handlar inte om regeringen i första hand. Regeringen ska
              snarare vara en främjare. Det är våra myndigheter, och det är
              företagen själva som egentligen måste stå för att faktiskt kunna
              ta det här klivet ut. Då är Exportrådet en utmärkt hjälp för dem
              på vägen. Men det ska också bara vara en hjälp, så att säga. Det
              är fortfarande inte så att det är en partner, utan det är företaget
              självt som tar sig ut.
            </seg>
            <seg n="6e9ea039">
              Jag vill bara tydliggöra det här med ett exempel. Jag var alldeles
              nyligen på ett företagsbesök. Det var ett litet företag i Sverige,
              utanför Östersund, där man sysslade med miljöteknik. Det var ett
              väldigt spännande företag. Jag ställde just den här frågan till
              dem: Vari ligger problemet i att gå ut på export?
            </seg>
            <seg n="1b221d13">
              Jag tror att vi många gånger från politiskt håll har för oss
              det är det klassiska mantrat att det handlar om handelshinder,
              någonting som jag kan göra någonting åt som handelsminister när
              vi arbetar gemensamt i EU. Det handlar om regler. Det handlar
              lagar. Det handlar om förenklad administration, någonting som
              regeringen också har bestämt sig för att arbeta med. Vi har också
              sagt att vi ska minska administrationsbördan med 25 procent fram
              till 2010. Vi är alla, oavsett om vi är i opposition eller regering,
              väldigt fokuserade på vad det är vi gör som politiker.
            </seg>
            <seg n="f8700a85">
              Jag fick i stället ett helt annat svar när jag ställde den här
              frågan. Man har då ägnat sig åt att gå ut på den närmaste marknaden
              i närområdet som främst gäller EU. Det man känner är snarare att
              det är en annan affärskultur. Det handlar om språk. Det handlar
              om kultur. Det handlar om hur man knyter kontakter. Det är där
              man inte är van. Det är ofta det som är problemet.
            </seg>
            <seg n="6eff0d50">
              När det gäller att vi tappar marknadsandelar håller jag med om
              att det är bråttom absolut. Men det handlar också om att inte
              föregå utredningen. Vi kan arbeta så effektivt som möjligt under
              tiden, men jag ska inte föregå utredningen. Vi måste också se
              vad den kommer fram till.
            </seg>
            <seg n="7955449b">
              Ambassadfrågan är fortfarande under beredning, även om den är
              i sitt slutskede. Det är faktiskt primärt utrikesministerns område
              att besluta om ambassaderna. Men självklart kan jag säga att jag
              också arbetar för att vi ska se till att vi faktiskt har svensk
              representation i någon form där det är viktigt för oss att bedriva
              handelspolitik. Vi försöker nu att se över en bra helhet när det
              gäller att vi ska ha svensk representation i någon form på alla
              de ställen i världen där vi också vill främja svensk export.
            </seg>
          </u>
          <note type="speaker" n="b7680641">
            Anf. 283 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-3993882cec47aff2-5" n="7dd84215">
            <seg n="0c081d0d">
              Herr talman! Det är glädjande att handelsministern säger att
              vi ska ha svensk representation runt om i världen. Jag tackar
              för det, och jag känner att detta är oerhört viktigt. Vi kan förstå
              att det är det som de företagare som fanns med i Dagens Industri
              fredagen den 14 december också åsyftar. Jag är väl medveten om
              att det är utrikesministerns ansvarsområde, men det finns ändå
              en koppling mellan närvaro i många i olika länder och det som
              beskrivs i Dagens Industri.
            </seg>
            <seg n="8bc3bfcc">
              En annan fråga som också är intressant med tanke på gjorda neddragningar
              inom Exportrådet och de förändringar som har skett, gäller att
              handelsministern tar upp frågan om miljöteknikföretagens möjligheter
              att komma ut på nya marknader. Det gäller också möjligheten för
              små och medelstora företag att växa i det perspektivet.
            </seg>
            <seg n="c9078e71">
              Jag fick för ett tag sedan i riksdagen en tidning som heter Miljö
              &amp; Utveckling. Där finns en del intressant att läsa. I slutet av
              tidningen finns frågor till Lars Rosell, ordförande i Swedish
              Environmental Technology. Han svarar på frågor om möjligheterna
              att komma ut på nya marknader.
            </seg>
            <seg n="c86dcd2d">
              En fråga som ställs är följande: Men om inte staten aktivt stödjer
              exportsatsningar, hur blir det då tror du? Svaret blir: Utvecklingen
              kommer inte att gå lika fort. Tittar du på hur andra länder i
              Europa använder EU-pengar så är de mycket mer offensiva stat och
              företag arbetar ihop.
            </seg>
            <seg n="71011d27">
              Det är det som vi tror på som socialdemokrater. Det är där den
              stora skillnaden går mellan regeringen och oppositionen, det vill
              säga oss socialdemokrater. När vi säger att vi vill jobba med
              företagande och export, det vill säga ett samarbete mellan staten
              och företagande, säger ministern att det i första hand inte är
              fråga om regeringen utan att det är fråga om företagen. Självklart
              ska företagen ut på export. Det är just samarbetet som spelar
              en roll. Sverige är ändå ett litet land som ska klara sig i en
              alltmer globaliserad värld, en alltmer konkurrensutsatt värld
              inte minst för våra företag. Om de små företagen ska få en möjlighet
              att växa och komma ut krävs samarbete mellan staten, samhället
              och företagen. Det är därför vi har tyckt att branschprogrammen
              har varit så viktiga.
            </seg>
            <seg n="7eb3d2e8">
              Näringsutskottet fick besök för några veckor sedan av Exportrådet.
              Det här var en sådan sak som redovisades utifrån gjorda förändringar
              under 2007. En sådan sak är att personal har fått sägas upp men
              också att branschprogrammen, de intensiva satsningar Sverige har
              gjort ut i världen, är mer eller mindre borta precis som exportsäljarutbildningen.
            </seg>
            <seg n="c990f712">
              I kombination med att vi tappar marknadsandelar känns detta oroande,
              även om ministern ger vissa signaler om att det ska vara representation
              runt om i världen.
            </seg>
          </u>
          <note type="speaker" n="6358c5b8">
            Anf. 284 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-dff2669784e34bf3-114" n="1d57229b">
            <seg n="67a0272e">
              Herr talman! Jag börjar från slutet. Carina Adolfsson Elgestam
              saknar känslan för att små företag faktiskt kan vara starka och
              ha ett eget självförtroende. De ska inte styras av specifika branschsatsningar.
              Det är min fasta övertygelse.
            </seg>
            <seg n="84db0bf0">
              Varför ska de inte göra det? Jo, det handlar också om att titta
              på att det i de länder man vill exportera till måste finnas en
              efterfrågan, och det styr vilka företag det är som ska tas med
              i en företagsdelegation som ska främja Sverige. Där samarbetar
              vi absolut. Jag tror inte på att det ska vara branschspecifika
              satsningar. Vad händer med resten av företagen som inte råkar
              vara i de utvalda branscherna som Socialdemokraterna har haft?
            </seg>
            <seg n="17e53923">
              Ett tydligt exempel på att det inte fungerar är att profilen
              i svensk export inte har förändrats särskilt mycket under tio
              års tid. Det är fortfarande samma typ av export. Vi exporterar
              fortfarande till samma länder. Precis som Carina Adolfsson Elgestam
              sade står de tio största företagen för 38 procent av exporten
              jag brukar säga 40 procent och i ungefär två tredjedelar av exporten
              är det de hundra största företagen. Det är den profilen vi behöver
              ändra. Vi ska se till att fler små och medelstora företag också
              kommer ut på export.
            </seg>
            <seg n="e0d50789">
              Exportrådet gör ett bra jobb, framför allt nu med regionala exportrådgivare.
              Det finns också en närhet för de små företagen i varje län att
              ha en egen kontakt med en exportrådgivare och därigenom få hjälp
              på ett tidigt stadium. Exportrådgivaren kan tala om att det här
              och det där området är bra att tänka sig att exportera till i
              det här specifika landet. De kan också vara med och hjälpa de
              små företagen genom att i vissa fall avråda till export därför
              att det kanske inte alls passar in i profilen eller inte passar
              företaget. Det är mycket viktigare.
            </seg>
            <seg n="10b52cdf">
              Om vi ska förändra vår exportprofil, om vi ska bredda vår export
              och dessutom öka vår export, handlar det mer om att specificera
              sig inför varje område. Sedan ska vi naturligtvis använda den
              spjutspetskompetens som vi har i Sverige. Jag har där ett viktigt
              uppdrag att gå ut och generellt främja och tala om IT, telekom,
              miljöteknik, hälsovård och utbildning. Det är sådana områden som
              vi vet är efterfrågade från Sverige. Det är vad andra länder faktiskt
              vill ha. Däremot är jag inte beredd att säga att det här är branschspecifika
              områden som vi ska satsa särskilda extra pengar på.
            </seg>
            <seg n="2c4e5fe1">
              Vi måste komma ihåg att i Socialdemokraternas budget har det
              här varit specialanslag ovanpå toppen av basanslaget. Egentligen
              har det inte varit något som tillför något i grunden för Exportrådet.
            </seg>
          </u>
          <note type="speaker" n="451a9e6f">
            Anf. 285 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-3993882cec47aff2-6" n="7dd84215">
            <seg n="4870c6d2">
              Herr talman! Den stora skillnaden mellan regeringen och socialdemokrater
              är i grund och botten ideologi. Vi tror att möjligheterna till
              utveckling handlar om samarbete, i det här fallet samarbetet mellan
              samhälle och företag, och regeringen och Moderaterna tror att
              marknaden styr. Därmed ska alla stå på egna ben och klara sig
              själva. I det här fallet handlar det om företag och små företag
              som ska ut på en exportmarknad.
            </seg>
            <seg n="dcd0c7da">
              Vi tror inte på det. Vi tror faktiskt att det har varit en tillgång
              för Sverige och svenska företag med de branschspecifika insatser
              som vi har gjort. Att under en tid kraftfullt tillsammans satsa
              fokuserat på en särskild bransch i x länder får ringar på vattnet.
              Därför har vi haft det arbetssättet, och vi har också satsat mer
              pengar på detta än regeringen.
            </seg>
            <seg n="0a31fbb6">
              Herr talman! Med tanke på svaret, de delar som är positiva om
              exportlån och att ta del av det som handlar om nya marknader,
              känns det ändå oroväckande att handelsministern inte har tagit
              till sig av att det finns signaler i Sverige från bland annat
              träindustrin att exportmarknaden går ned. Det går fort. Lagren
              är fyllda, och det är inte lika stor efterfrågan. Det är bara
              ett exempel på hur det håller på att förändras i Sverige. Under
              tiden sitter regeringen och handelsministern och väntar på en
              utredning som ska presenteras i september 2008. Vi behöver ha
              åtgärder nu.
            </seg>
          </u>
          <note type="speaker" n="5b2d9aab">
            Anf. 286 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-dff2669784e34bf3-115" n="1d57229b">
            <seg n="6322857c">
              Herr talman! Det är självklart att det handlar om samarbete mellan
              företag och stat. Något annat tycker jag inte att någon av oss
              ska säga. Men lika självklart är det att marknaden styr annars
              lever vi inte i verkligheten. Jag tror att det är nödvändigt för
              oss alla att leva i verkligheten om vi ska klara oss i en ökad
              globalisering. Där styr marknaden. Men då är det också vår uppgift
              att se till att vi är med och främjar våra svenska företag på
              den marknaden och att Exportrådet är med och stöttar företagen
              i den hjälpen att komma ut på den fria marknaden. Den dag som
              det handlar om någonting annat lever vi inte i dagens friska samhälle.
            </seg>
            <seg n="709dc70f">
              Jag är ganska ofta ute och lyssnar på företagen och frågar dem
              vad de upplever som positivt och vad de upplever som negativt.
              Precis som jag sade tidigare handlar det många gånger inte alls
              om det som vi politiker tror. Det handlar inte så mycket om regler,
              förenklingar, annorlunda lagar och mindre administration, utan
              det handlar mycket mer om just självkänslan, att våga ta klivet.
            </seg>
            <seg n="143cdae5">
              Jag tror att det är precis det vi måste bort ifrån här i Sverige,
              just det här att man inte riktigt vågar ta sig ut. Vad vi behöver
              hjälpa företagen med är i stället att få ett större självförtroende
              och en större tillförsikt, att de klarar det här i en ökad internationalisering.
            </seg>
            <seg n="f1cdc536">
              När det gäller budgeten ska jag väldigt kort säga följande. Socialdemokraterna
              föreslår en höjning med 75 miljoner kronor. Miljöpartiet lämnar
              inga föreslag och kommenterar enbart regeringens miljötekniksatsning.
              Vänstern föreslår inte heller några förändringar. Alltså är oenigheten
              total mellan oppositionspartierna vad gäller satsningar på exportfrämjandet.
              Alliansregeringen har däremot enats om en nivå för exportfrämjandet,
              och den avser vi att fortsätta att arbeta effektivt med.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="2dd7d530">
            31 § Svar på interpellation 2007/08:235 om prioritering av folkhälsa
            före frihandel
          </note>
          <note type="speaker" n="e1748f03">
            Anf. 287 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-dff2669784e34bf3-116" n="1d57229b">
            <seg n="3b5e3a21">
              Herr talman! Egon Frid har frågat mig om stöd för utvecklingsländernas
              rätt att prioritera folkhälsa före frihandel med en ökad handel
              av alkohol och tobak samt huruvida Sveriges politik för handel,
              bistånd och EU ligger i linje med Sveriges politik för global
              utveckling och bidrar till FN:s millenniemål för fattigdomsbekämpning.
            </seg>
            <seg n="893d9723">
              Inledningsvis vill jag nämna att handel med alkohol och tobak
              förhandlas inom WTO samt i bilaterala och regionala handelsförhandlingar,
              som till exempel förhandlingarna om de ekonomiska partnerskapsavtalen
              (EPA) med länder i Afrika, Västindien och Stilla havet.
            </seg>
            <seg n="3dd35658">
              En viktig aspekt som bör framgå i det här sammanhanget är att
              när det gäller varuhandeln särbehandlas inte alkohol och tobak
              i dessa förhandlingar. Sveriges mål om frihandel gäller även handeln
              med alkohol och tobak. Utvecklingsländernas möjligheter att prioritera
              folkhälsan står dock inte i strid med det internationella handelsregelverket.
              Jag vill understryka att de instrument som normalt används för
              att minska alkohol- och tobakskonsumtion, såsom nationell beskattning
              och regler om förutsättningar för försäljning av alkohol och tobak,
              inte omfattas av pågående handelsförhandlingar. Enligt WTO:s regelverk
              kan länder sätta upp sina egna regler så länge dessa är icke-diskriminerande,
              vilket innebär att skattenivåer och reglerna för försäljning med
              mera för importerade varor ska vara desamma som för lokalt producerad
              alkohol och tobak.
            </seg>
            <seg n="c2b5cc2a">
              Handeln med tjänster regleras i WTO genom det allmänna tjänstehandelsavtalet,
              GATS (General Agreement on Trade in Services). Ländernas åtagande
              i GATS avgörs efter förhandlingar. Varje medlemsland har dock
              själv ett stort inflytande över vilka tjänstesektorer som landet
              är berett att göra åtaganden i. I GATS-avtalets inledning bekräftas
              medlemmarnas rätt att reglera och införa nya regleringar för att
              tillgodose nationella mål. Detta innebär att varje enskilt medlemsland
              kan besluta om mål och medel till skydd för folkhälsan. Utvecklingsländernas
              möjligheter att lagstifta om eller att fatta beslut om icke-diskriminerande
              regler för att skydda människors hälsa påverkas således inte av
              GATS. Medlemsländerna har även rätt att själva besluta om åtaganden
              i olika tjänstesektorer, och detta gäller även reklamtjänster.
              Det är vidare upp till de enskilda utvecklingsländerna att fatta
              beslut om vilka regler som ska gälla för reklam för alkohol och
              tobak i respektive land.
            </seg>
            <seg n="d5c60598">
              Regeringen driver en aktiv samstämmighetspolitik inom EU, i linje
              med politiken för global utveckling. En viktig del av detta arbete
              är att tillse att utvecklingsperspektivet ges en framträdande
              roll i handelspolitiken samt att stöd ges för att stärka utvecklingsländernas
              kapacitet att dra nytta av det internationella handelssystemet.
              Jag vill framhålla betydelsen av frihandel som ett kraftfullt
              instrument för utveckling och fattigdomsbekämpning i enlighet
              med FN:s millenniemål. Sverige arbetar därför aktivt för att utvecklingsländerna
              ska ges bättre tillträde till EU:s marknad. Detta görs inom ramen
              för dels de globala handelsförhandlingarna, dels i de bilaterala
              och regionala förhandlingarna, bland annat med länder i Afrika
              och Latinamerika.
            </seg>
            <seg n="90ef1dab">
              Sammantaget verkar regeringen för såväl en fri handel som en
              god folkhälsa. Det är viktigt att framhålla att dessa frågor inte
              på något vis står i motsättning eller att den ena målsättningen
              skulle rangordnas före den andra. Ekonomiska och sociala faktorer
              samspelar och är beroende av varandra: Ökad handel bidrar till
              ekonomisk tillväxt som främjar utveckling och sysselsättning och
              bidrar därmed till social välfärd och folkhälsa. Regeringen kommer
              således genom sitt fortsatta aktiva arbete i EU, WTO, FN och alla
              andra berörda forum att bidra till att skapa så jämlika förutsättningar
              som möjligt för en god folkhälsa och minskad fattigdom.
            </seg>
          </u>
          <note type="speaker" n="2345b525">
            Anf. 288 EGON FRID (v):
          </note>
          <u who="egon_frid_85d7bf" xml:id="i-f092faede93c65be-4" n="7bb0a234">
            <seg n="2d907879">
              Herr talman! Tack för svaret, handelsministern, i denna sena
              timme.
            </seg>
            <seg n="73193dbf">
              Jag skulle inledningsvis vilja säga att Ewa Björlings svar är
              utförligt, men det är en idealisering av frihandeln som naturligtvis
              är kännetecknande för Moderaterna i den svenska regeringen och
              moderaterna inom Europaparlamentet och tillskyndarna av frihandel.
              De organisationer som jobbar för ökad folkhälsa i utvecklingsländerna
              idealiserar inte frihandeln på samma sätt och idealiserar inte
              heller WTO- och GATS-förhandlingarna på samma sätt.
            </seg>
            <seg n="584fd0d6">
              Interpellationen har sitt ursprung i att jag var tillsammans
              med fyra andra parlamentariker från Sveriges riksdag på en resa
              i EU där vi studerade europeisk alkoholpolitik den ena dagen och
              den globala utvecklingsekonomin den andra dagen.
            </seg>
            <seg n="53d4d487">
              Vi träffade bland annat European Public Health Alliance, Eurocare,
              Concord Europe och Action Aid. Det är fyra organisationer som
              jobbar för folkhälsofrågor i Europa och globalt.
            </seg>
            <seg n="7de5bc01">
              Vi besökte också DG Trade, Generaldirektoratet för handel i EU.
              Deras vision är att stödet för tillgång till marknaden gynnas
              före folkhälsomålen i utvecklingsländerna. Det är lite signifikativt
              för vilken utveckling som är på väg inom WTO- och GATS-förhandlingarna
              och GATS-avtalen.
            </seg>
            <seg n="7d283344">
              Handelsavtalen är ju förknippade med alkoholpolitiken i EU och
              globalt, och detta har uppmärksammats tidigare, bland annat här
              i riksdagen på en konferens i somras. Det har också uppmärksammats
              genom de mål för folkhälsan och för en effektiv alkoholpolitik
              som Världshälsoorganisationen har satt upp. Där slår man fast
              att de förhandlingar som sker inom WTO och GATS krockar med WHO:s
              mål för en förbättrad folkhälsa. Det finns komponenter i GATS-förhandlingarna
              som till exempel direkt påverkar tjänstehandeln inom alkoholpolitiken.
            </seg>
            <seg n="4f75267b">
              I utvecklingsländerna kan det direkt påverka antalet försäljningsställen,
              vilka krav man får ställa på utskänkningsstället och om man får
              begränsa antalet försäljnings- och utskänkningsställen. Det ifrågasätter
              begränsning av försäljningen, tiden för försäljningen, marknadsföringen
              av alkoholen och det offentliga försäljningsmonopolet. Detta är
              några exempel.
            </seg>
            <seg n="1b134a36">
              Andra tydliga exempel som vi ser runt om i världen är den aggressiva
              marknadsföring som frihandeln för med sig när det gäller tobak
              och alkohol i utvecklingsländerna, till exempel Indien där det
              finns jättetydliga exempel på detta. Man kan också studera den
              ökade alkoholreklam som finns i Sverige och Europa.
            </seg>
          </u>
          <note type="speaker" n="f02e0e87">
            Anf. 289 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-dff2669784e34bf3-117" n="1d57229b">
            <seg n="ca73cfb2">
              Herr talman! Ja, jag står definitivt för frihandel. Jag skulle
              till och med kunna kalla mig för frihandelsminister i stället
              för handelsminister. Jag anser att det är ett oerhört viktigt
              instrument, inte minst i fattigdomsbekämpningen. Jag vill också
              tillägga att vi har ett väldigt brett stöd för frihandelslinjen
              i Sveriges riksdag.
            </seg>
            <seg n="0d3f5f6c">
              I DG Trade säger man också ja till frihandel, men däremot uttalar
              man sig inte specifikt om länders hälso- och alkoholpolitiska
              mål. Det är inte heller så att Sveriges alkoholpolitik har ifrågasatts
              i GATS.
            </seg>
            <seg n="524a385a">
              I stället kan man säga att GATS skapades just för att främja
              ökad öppenhet för internationell handel med privata tjänster.
              Det här avtalet byggde på en insikt om att tjänstehandeln har
              en allt större betydelse för tillväxt och utveckling i alla länder,
              och det behövs ett gemensamt regelverk.
            </seg>
            <seg n="1a849722">
              Utgångspunkten var just att WTO:s medlemmar inte ska diskriminera
              mellan privata tjänsteleverantörer från olika länder eller behandla
              utländska tjänsteleverantörer sämre än de egna.
            </seg>
            <seg n="ab0d4ca7">
              GATS syftar alltså inte till att avreglera nationella marknader
              eller till att avveckla monopolstrukturer. Det allra viktigaste
              är just det här att det är upp till varje enskilt land att besluta
              om marknadsregleringar och monopol precis som målsättningar rörande
              skydd för folkhälsan.
            </seg>
            <seg n="a8ecb741">
              Redan i GATS-avtalets inledande text bekräftas medlemmarnas rätt
              att reglera och införa nya regleringar för att tillgodose nationella
              riktlinjer.
            </seg>
            <seg n="f1bf1310">
              Olika former av begränsningar för marknadstillträde, exklusiva
              rättigheter, licensförfarande, kvoter, arbetsmarknadstester och
              begränsningar i deltagande av utländskt kapital kan skrivas in
              i ett lands åtagande för enskilda sektorer.
            </seg>
            <seg n="9ef40a68">
              Det är väldigt tydligt att det också därmed finns med att utvecklingsländerna
              har möjligheter att lagstifta eller införa regler för att skydda
              människors hälsa. Det påverkas inte av GATS.
            </seg>
          </u>
          <note type="speaker" n="cd4b69e0">
            Anf. 290 EGON FRID (v):
          </note>
          <u who="egon_frid_85d7bf" xml:id="i-f092faede93c65be-5" n="7bb0a234">
            <seg n="a40d0c03">
              Herr talman! Jag tror inte att Ewa Björling kan övertyga mig
              på den punkten och inte heller de organisationer som jobbar för
              en ökad folkhälsa. Jag ser också vad de frihandelsambitioner som
              Ewa Björling står bakom är på väg att orsaka när det gäller en
              global handel. Jag kan stödja att en ekonomisk utveckling är viktig
              för den sociala utvecklingen i alla länder, inklusive handeln
              i utvecklingsländerna.
            </seg>
            <seg n="7aae2013">
              Men vi måste också kunna särskilja och diskutera vilken typ av
              handel som är fruktbar. Vi vet att den ökade frihandeln och tillgång
              till marknader som man efterfrågar inom EU är applicerbar på den
              globala frihandeln och öppenhet till marknader som WTO och GATS
              sätter upp. Det innebär att utvecklingsländer som har velat skydda
              sin egen marknad, av folkhälsoskäl till exempel, är hänvisade
              till att ta bort sina egna tullar för att få tillgång till handelsavtal,
              bilaterala stöd och en fortsatt handel. Det finns företrädare
              för regeringen och för Ewa Björlings parti som hyllar att det
              är på det här sättet. De säger att det är upp till länderna att
              välja de vet ju vad de har att rätta sig efter.
            </seg>
            <seg n="545bdaae">
              Men den aggressiva handel och marknadsföring som just tobaks-
              och alkoholindustrin bedriver för att lägga nya marknader under
              sig och för att nå nya målgrupper för sin expansion och sin produktion
              och försäljning av skadliga varor har inga hämningar och begränsningar.
              Det är olyckligt när WTO och GATS på det här sättet försöker,
              under så gott som hemliga förhandlingar, föra utvecklingsländer
              bakom ljuset på det här sättet och hyllar offentligt, utåt, detta
              som en lyckosam frihandel som är en förutsättning för en global
              ekonomisk utveckling. De organisationer som är aktiva på det här
              området kan tydligt redovisa vilka skadeverkningar den här handeln
              för med sig.
            </seg>
            <seg n="0463f70e">
              Man kan dra paralleller. Vi hade en debatt tidigare i dag med
              Anders Borg om införselkvoterna i Sverige och Sveriges möjligheter
              att föra en självständig alkoholpolitik gentemot Europa. Det är
              överförbart på utvecklingsländernas möjligheter att föra en självständig
              nationell folkhälsopolitik gentemot frihandeln och den globala
              handeln inom WTO- och GATS-förhandlingarna. Man har samma begränsningar
              där och samma krav på sig att följa de förhandlingsresultat som
              man kommer fram till för frihandeln.
            </seg>
            <seg n="939c56bd">
              Hyllningen till frihandeln, den blåögdheten som Ewa Björling
              visar som handelsminister och beskrivningen av hur vackert och
              fint det är bakom WTO- och GATS-förhandlingarna och deras resultat
              stämmer inte med den information och de konsekvenser som de europeiska
              folkhälsoorganisationerna redovisar. Det vore klädsamt om regeringen
              och handelsminister Ewa Björling verkligen tar deras oro på allvar.
            </seg>
          </u>
          <note type="speaker" n="106b2ec0">
            Anf. 291 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-dff2669784e34bf3-118" n="1d57229b">
            <seg n="55c9e706">
              Herr talman! Till att börja med måste jag säga att Egon Frid
              säger emot sig själv när han talar om den tidigare debatten med
              Anders Borg i dag. Jag måste återigen upprepa att frihandel är
              oerhört viktigt. Det är principiellt viktigt, men det är också
              så att utvecklingsländernas möjligheter att lagstifta eller införa
              regler för skydda människors hälsa inte påverkas av GATS. Det
              här gäller alla länder.
            </seg>
            <seg n="3109a7b3">
              Sedan vill jag också säga att global handel har gjort att allt
              fler människor tar sig ur sin fattigdom. En sak kan vi vara överens
              om, och det är att biståndet i sig aldrig kommer att hjälpa ett
              land ur fattigdom på riktigt. Det som hjälper ett land ur fattigdom
              handlar om egen tillväxt och egen infrastruktur, det handlar om
              att bygga ett eget bra och demokratiskt samhälle, och det gör
              man inte via bistånd enbart. Det främsta instrumentet för det
              är faktiskt handel. Det handlar också om goda avtal med andra
              länder.
            </seg>
            <seg n="a11f222b">
              Det fascinerar mig ganska mycket när Egon Frid talar om olika
              organisationer som säger att vi driver flera länder till fattigdom
              och att det inte gynnar utvecklingsländerna. Det är precis det
              som Sverige jobbar för. Det handlar om att göra bra asymmetriska
              avtal, det vill säga avtal där utvecklingsländerna har fördelar
              under väldigt många år för att hinna komma i kapp så att vi till
              slut ska kunna ha en jämlik handel. Dessutom vill jag påpeka för
              de organisationer som nu tycker att vi går i fel riktning och
              motarbetar detta att utan avtal blir det ingen handel alls, och
              då kommer utvecklingsländerna aldrig att ta sig ur sin fattigdom.
            </seg>
            <seg n="db6a9a2d">
              Däremot är det oerhört viktigt att vi använder oss av ett viktigt
              instrument som handlar om aid for trade . Det handlar om kompetensutveckling,
              och därigenom kan vi bidra med vårt bistånd för att hjälpa länderna
              att skriva bra avtal och hjälpa länderna i besvärliga frågor som
              också kan gälla besvärliga varor.
            </seg>
            <seg n="4b603554">
              Men jag tycker också att vi ska påpeka att skyddet för folkhälsan
              inte hanteras via tullar. Det finns andra metoder. Vi kan bara
              jämföra med hur vi själva gör i Sverige.
            </seg>
            <seg n="b85623ef">
              Jag vill återigen påpeka att frågan som gäller att skydda människors
              hälsa inte påverkas av GATS. Det är ett missförstånd där Egon
              Frid säger emot sig själv.
            </seg>
          </u>
          <note type="speaker" n="9b288bc1">
            Anf. 292 EGON FRID (v):
          </note>
          <u who="egon_frid_85d7bf" xml:id="i-f092faede93c65be-6" n="7bb0a234">
            <seg n="9fb94a02">
              Herr talman! Nej, jag säger inte emot mig själv. Jag konstaterar
              faktum, som ministern dessutom själv ger stöd för i sitt eget
              svar. Så länge reglerna är icke-diskriminerande påverkar de inte.
              Men när de blir diskriminerande, alltså protektionistiska för
              att stödja till exempel folkhälsan, för att stödja nationella
              beslut till skydd för socialpolitiken i ett land, får man inte
              längre bedriva den nationella politiken. Detta kan man jämföra
              med den svenska i dag icke fria nationella alkoholpolitiken. Det
              var den parallellen jag gjorde.
            </seg>
            <seg n="665d7b07">
              För att skydda den sociala utvecklingen i ett utvecklingsland
              kan det finnas intresse för att skydda sin handel och sin nationella
              politik för att värna folkhälsan. Och det får man inte göra med
              de GATS-regler som finns i dag.
            </seg>
            <seg n="1c314527">
              Sedan finns det naturligtvis, och det är någonting vi behöver
              skilja på, positiv handel för ett utvecklingsland och negativ
              handel, som leder till social utslagning. Det är den handeln som
              de nationella utvecklingsländerna måste få rätt att hävda sina
              egna rättigheter i.
            </seg>
            <seg n="0e49499b">
              Det är att WTO och GATS sätter samma regelverk för alla tjänsteavtal
              som gör att den här oron finns för den sociala situationen i vissa
              utvecklingsländer, när till exempel den aggressiva alkohol- och
              tobaksindustrin lägger nya marknader under sig för att utveckla
              sin handel med de varorna. Vi kräver en annan möjlighet för utvecklingsländerna
              att agera utifrån nationella förhållanden när det gäller handel
              med de varorna.
            </seg>
          </u>
          <note type="speaker" n="e1f9ec8e">
            Anf. 293 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-dff2669784e34bf3-119" n="1d57229b">
            <seg n="df693058">
              Herr talman! Jag ska börja med att säga att icke-diskrimineringsprincipen
              innebär att om en sektor är öppen för privata tjänsteleverantörer
              måste utländska företag ges tillträde och behandlas på samma sätt
              som privata inhemska leverantörer. Det innebär att nationellt
              tillverkade produkter inte heller får erhålla auktorisering lättare
              än utländska produkter.
            </seg>
            <seg n="d5745091">
              Men det är också så att GATS-avtalet är konstruerat så att länder
              kan undanta försäljning av alkoholhaltiga drycker från sina GATS-åtaganden
              som till exempel Sverige har gjort med generellt undantag för
              detaljistförsäljning av alkoholhaltiga drycker.
            </seg>
            <seg n="f9c7d034">
              Dessutom är det så att ett åtagande i WTO eller ett bilateralt,
              regionalt frihandelsavtal innebär att ett land frivilligt begränsar
              sin rätt att hejda utländska företag från att leverera sina tjänster
              och kunna införa diskriminerande regler. Hur mycket den här rätten
              sedan begränsas beror dock på det enskilda åtagandet.
            </seg>
            <seg n="68a2484e">
              Ett land kan, som Sverige, välja att inte öppna upp detaljhandeln
              för alkoholhaltiga drycker. En sådan begränsning innebär att monopolet
              skyddas. Men det centrala, som jag kommer tillbaka till igen,
              är att varje land självt väljer hur man ska göra sina åtaganden
              via tjänstesektorn. Detta gäller även utvecklingsländer.
            </seg>
          </u>
          <note n="78b7520c">
            Överläggningen var härmed avslutad.
          </note>
          <note n="5ba7dcf3">
            32 § Anmälan om inkomna uppteckningar från EU-nämndssammanträde
          </note>
          <note n="817c6d36">
            Förste vice talmannen anmälde att uppteckningar från EU-nämndens
            sammanträde fredagen den 16 november inkommit.
          </note>
          <note n="7cbb6254">
            33 § Förnyad bordläggning
          </note>
          <note n="3d332f4b">
            Föredrogs och bordlades åter
          </note>
          <note n="3ee52a88">
            34 § Bordläggning och beslut om förlängd motionstid
          </note>
          <note n="7ffb8f6a">
            Anmäldes och bordlades
          </note>
          <note n="69c53377">
            Kammaren biföll talmannens förslag att motionstiden för denna
            proposition skulle förlängas till fredagen den 18 januari 2008
            .
          </note>
          <note n="7ffb8f6a">
            Anmäldes och bordlades
          </note>
          <note n="ed52d8ae">
            35 § Anmälan om frågor för skriftliga svar
          </note>
          <note n="abe2446b">
            Anmäldes att följande frågor för skriftliga svar framställts
          </note>
          <note n="57168a89">
            den 18 december
          </note>
          <note n="cb74a529">
            Alice Åström
          </note>
          <note n="978f1bca">
            Leif Pettersson
          </note>
          <note n="222e69e2">
            Cecilia Wikström
          </note>
          <note n="8713c094">
            Margareta Cederfelt
          </note>
          <note n="3b9b4164">
            Ameer Sachet
          </note>
          <note n="2356187e">
            Lars Hjälmered
          </note>
          <note n="4e60e466">
            Veronica Palm
          </note>
          <note n="2d91f164">
            Lars Wegendal
          </note>
          <note n="d5881cb8">
            Tobias Krantz
          </note>
          <note n="9938ff91">
            Désirée Liljevall
          </note>
          <note n="b0f85e18">
            Birgitta Ohlsson
          </note>
          <note n="58a9c211">
            Frågorna redovisas i bilaga som fogats till riksdagens snabbprotokoll
            tisdagen den 15 januari 2008.
          </note>
          <note n="f043ed92">
            36 § Anmälan om skriftliga svar på frågor
          </note>
          <note n="bf6a1fce">
            Anmäldes att skriftliga svar på följande frågor inkommit
          </note>
          <note n="57168a89">
            den 18 december
          </note>
          <note n="2356187e">
            Lars Hjälmered
          </note>
          <note n="b846ac77">
            Ann-Kristine Johansson
          </note>
          <note n="d2a71777">
            Marie Nordén
          </note>
          <note n="485be6f3">
            Britta Rådström
          </note>
          <note n="1a25f588">
            Svaren redovisas i bilaga som fogats till riksdagens snabbprotokoll
            tisdagen den 15 januari 2008.
          </note>
          <note n="0186ea8a">
            37 § Kammaren åtskildes kl. 22.44.
          </note>
          <note n="88bfc91e">
            Förhandlingarna leddes
          </note>
          <note n="12aa6e88">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
