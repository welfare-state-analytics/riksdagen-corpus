<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--32</head>
          <docDate when="2007-11-28">2007-11-28</docDate>
        </div>
      </front>
      <body>
        <div>
          <note n="b44790c9">
            ﻿
          </note>
          <note n="ab49d7d2">
            Riksdagens protokoll
          </note>
          <note n="b1b3c86a">
            2007/08:32
          </note>
          <note type="date" n="232d5af0">
            Onsdagen den 28 november
          </note>
          <note n="ea1e3c1d">
            Kl. 09:00 - 17:40
          </note>
          <note n="138ef4b9">
            1 § Justering av protokoll
          </note>
          <note n="0f9ec0fa">
            Justerades protokollet för den 22 november.
          </note>
          <note n="f76d8092">
            2 § Meddelande om preliminär plan för kammarens sammanträden
          </note>
          <note n="a5519979">
            Förste vice talmannen meddelade att en preliminär plan för kammarens
            sammanträden våren 2008 till och med den 21 mars delats ut till
            kammarens ledamöter.
          </note>
          <note n="007c4e70">
            3 § Allmän debattimme
          </note>
          <note n="3c1df416">
            Infrastrukturinvesteringars betydelse för tillväxten
          </note>
          <note type="speaker" n="f9f335c4">
            Anf. 1 LEIF PETTERSSON (s):
          </note>
          <u who="leif_pettersson_915a6b_w" xml:id="i-31c88e9f38eababe-0" n="d0b79a17">
            <seg n="913a0d45">
              Herr talman! Under hösten nåddes vi av mycket glädjande nyheter
              från Pajala. Ett amerikanskt företag, Northland Resources, har
              efter provbrytning långt framskridna planer på att starta gruvbrytning
              i området. Två gruvor på den svenska sidan, i Sahavaara och Tapulivuoma,
              och en på den finska sidan planeras. I fyndigheterna finns i första
              hand järnmalm men även koppar. Från företagets sida räknar man
              med att starta verksamheten redan under 2009. När verksamheten
              är i full gång beräknas enbart gruvverksamheten ge ca 1 800 nya
              arbetstillfällen i en bygd som under årtionden fått se sin befolkning
              drastiskt minska. Till detta ska naturligtvis läggas alla de arbetstillfällen
              som tillkommer i olika offentliga och privata servicenäringar.
              Hela Pajala måste förbereda sig för något som man tidigare bara
              kunnat drömma om, tillväxt och expansion.
            </seg>
            <seg n="da301987">
              En viktig förutsättning för att gruvverksamheten ska kunna bedrivas
              i den omfattning som planeras är att infrastrukturen förstärks.
              Vägnät, järnväg, elnät och bredbandsnät måste vara av sådan standard
              att de klarar de nya krav som ställs. En viktig förutsättning
              för denna satsning är att det finns järnväg också på den finska
              sidan. Den järnvägen kommer att rustas upp och elektrifieras.
              En anslutning till den från svensk sida skulle innebära att malmen,
              eller egentligen kulsintern, på ett miljövänligt sätt kunde transporteras
              vidare till kund. Det kräver en nyanläggning av ca 15 kilometer
              järnväg och en ny bro över gränsälven.
            </seg>
            <seg n="b3c7f391">
              Det befintliga allmänna vägnätet är heller inte av sådan standard
              att det klarar tunga transporter någon längre tid. Därför måste
              även vägnätet rustas upp så att det klarar de behov som kommer
              att finnas. Till det ska läggas förstärkningar av elnät och bredbandsnät.
              Sammantaget är dessa investeringar viktiga i en del av landet
              som nu får chansen till tillväxt och utveckling.
            </seg>
            <seg n="b59fb3c8">
              Men det är här frågetecknen hopas. Vilka initiativ tar regeringen
              för att säkerställa att nödvändig infrastruktur byggs ut i Pajala
              utifrån de behov som uppstår? Vilka initiativ tar regeringen för
              att de transporter som blir effekten av gruvindustrin i Pajala
              ska kunna ske på ett så miljövänligt sätt som möjligt, det vill
              säga med järnväg?
            </seg>
            <seg n="963f1509">
              Det är med dessa möjligheter på näthinnan som vi nås av oroande
              signaler från Banverket. Det finns i dag inte ens resurser för
              att färdigställa det redan påbörjade projektet med nybyggnad,
              ombyggnad och elektrifiering av järnvägen mellan Boden och Haparanda,
              den så kallade Haparandabanan. Här måste regeringen reagera så
              att projektet kan färdigställas. Det är också viktigt för att
              gruvnäringen i Pajala ska kunna utvecklas på det sätt som är möjligt.
            </seg>
            <seg n="1ccc9a2c">
              De infrastruktursatsningar jag här talat om behövs för tillväxten
              i Sverige. Det är i Norrbotten vi har landets högsta tillväxt.
              Det är också där investeringar av denna typ snabbast betalar sig.
            </seg>
          </u>
          <note type="speaker" n="37e60eae">
            Anf. 2 BETTY MALMBERG (m) replik:
          </note>
          <u who="betty_malmberg_535b1e_w" xml:id="i-9426d1a0fa3a8310-0" n="5a9be42e">
            <seg n="30a773a2">
              Herr talman! Jag har inget att invända i sak mot Leif Petterssons
              anförande. Självklart är infrastrukturen oerhört betydelsefull
              för den ekonomiska tillväxten. Det jag skulle vilja fråga är vilka
              investeringar du, Leif Pettersson, anser vara de viktigaste att
              göra.
            </seg>
            <seg n="b8a53313">
              Jag kommer från Östergötland, och vi har stort intresse av att
              få till stånd järnvägsförbättringar via Ostlänken och förbättringar
              av vägnätet. Därför vill jag fråga när man ska göra bedömningen
              vilka infrastrukturinvesteringar som är de viktigaste. Vilken
              metod anser du att vi ska använda? Risken finns annars att det
              blir en huggsexa om i vilka län och regioner de bästa investeringarna
              görs.
            </seg>
          </u>
          <note type="speaker" n="317236b1">
            Anf. 3 LEIF PETTERSSON (s) replik:
          </note>
          <u who="leif_pettersson_915a6b_w" xml:id="i-31c88e9f38eababe-1" n="d0b79a17">
            <seg n="4bdd0338">
              Herr talman! När det gäller infrastrukturinvesteringar av den
              här karaktären måste samhället och staten stå för kostnaderna.
              Därför behöver man naturligtvis ha en planering för i vilken ordning
              det ska ske. Här är det Banverkets planering vi har att utgå från.
              Sedan ska vi i riksdagen, på regeringens förslag, se till att
              det finns tillräckligt med pengar för att klara investeringarna.
            </seg>
            <seg n="d3d94a15">
              För mig är det självklart att det finns ett samband mellan intäkter
              och utgifter. Med den politik som majoriteten i dag för, där skattesänkningar
              sätts framför allting annat, finns det inte resurser till investeringar
              av det slaget. I det här fallet gäller det framför allt investeringar
              i järnväg, eftersom det är det kostsamma, så att de tunga transporter
              som blir följden av verksamheten kan ske på ett miljövänligt och
              bra sätt.
            </seg>
          </u>
          <note type="speaker" n="a5322eab">
            Anf. 4 BETTY MALMBERG (m) replik:
          </note>
          <u who="betty_malmberg_535b1e_w" xml:id="i-9426d1a0fa3a8310-1" n="5a9be42e">
            <seg n="cffeb45c">
              Herr talman! Att det just i dag inte finns ekonomiska resurser
              för investeringar kan vara en sanning med modifikation, för det
              har ju inte funnits tidigare heller. Det finns ett uppdämt behov
              av infrastrukturinvesteringar.
            </seg>
            <seg n="f7658ba3">
              Det jag var angelägen att få höra var hur man ska värdera vilka
              projekt som är de viktigaste. Jag vet att Sika jobbar mycket för
              att samhällsekonomisk analys och nettonuvärdeskvoter ska avgöra
              vilka projekt som är de viktigaste.
            </seg>
          </u>
          <note type="speaker" n="35999db8">
            Anf. 5 LEIF PETTERSSON (s) replik:
          </note>
          <u who="leif_pettersson_915a6b_w" xml:id="i-31c88e9f38eababe-2" n="d0b79a17">
            <seg n="6dd0c4bf">
              Herr talman! För mig är det mer eller mindre en självklarhet
              att dessa investeringar är viktiga, nu när man får möjlighet att
              bryta järnmalm i ett område i Sverige som under lång tid präglats
              av befolkningsmässig tillbakagång med stora svårigheter som följd.
              Dessutom har ett utländskt privat företag gjort bedömningen att
              malmen i området är brytvärd och att det därför är möjligt att
              igångsätta projektet.
            </seg>
          </u>
          <note type="speaker" n="29a58ac4">
            Anf. 6 LARS-IVAR ERICSON (c) replik:
          </note>
          <u who="unknown" xml:id="i-be393c44a1200997-0" n="895095dc">
            <seg n="53a08005">
              Herr talman! Jag delar Leif Petterssons uppfattning att infrastrukturinvesteringar
              har stor betydelse för tillväxten. Vi har på Skånehåll E 22:an
              och Tvärleden, som också behöver byggas ut.
            </seg>
            <seg n="df7ba91e">
              Tolkar jag Leif Petterssons rätt när han säger att det är staten
              som ska stå för alla dessa investeringar? Kan Leif Pettersson
              även tänka sig OPS-lösningar, alltså samverkan mellan offentliga,
              privata och kommunala aktörer?
            </seg>
          </u>
          <note type="speaker" n="1d09086c">
            Anf. 7 LEIF PETTERSSON (s) replik:
          </note>
          <u who="leif_pettersson_915a6b_w" xml:id="i-31c88e9f38eababe-3" n="d0b79a17">
            <seg n="efca3e06">
              Herr talman! I det här fallet kan man nog utesluta OPS-lösningar.
              Jag tror inte att det är möjligt att hitta intressenter till just
              järnvägsinvesteringarna när det gäller Pajala kommun och Haparandabanan.
              Det var de två projekt jag nämnde i det aktuella fallet.
            </seg>
            <seg n="ecd38b87">
              I andra fall kan det vara möjligt, men jag måste säga att jag
              är mycket tveksam till att OPS-lösningar i slutändan verkligen
              leder till lägre kostnader och till att investeringarna kommer
              till stånd på ett sådant sätt att vi utifrån samhällsekonomisk
              utgångspunkt kan göra bedömningar, vilket föregående replikör
              var inne på. Hur snabbt investeringarna kan återbetalas till de
              privata intressenterna blir nog avgörande för om investeringarna
              kommer till stånd. Jag tror att samhället i det här fallet måste
              garantera investeringarna.
            </seg>
          </u>
          <note type="speaker" n="22e36f48">
            Anf. 8 LARS-IVAR ERICSON (c) replik:
          </note>
          <u who="unknown" xml:id="i-be393c44a1200997-1" n="895095dc">
            <seg n="b697fed8">
              Herr talman! Det är glädjande att märka att det i varje fall
              finns en viss öppning från Socialdemokraterna att man kan tänka
              sig OPS-lösningar. Under förra mandatperioden fanns ett stort
              motstånd mot detta. Det lade en förlamande hand över mycket av
              infrastrukturutvecklingen i Sverige.
            </seg>
          </u>
          <note type="speaker" n="5a064ad1">
            Anf. 9 LEIF PETTERSSON (s) replik:
          </note>
          <u who="leif_pettersson_915a6b_w" xml:id="i-ca0b91a7b068b95a-0" n="d0b79a17" next="i-f1f734147ee68ec9-0">
            <seg n="72e00b51">
              Herr talman! I vår budgetmotion har vi visat på en annan möjlighet.
              Det handlar om att från samhällets sida kunna låna till investeringar
              och på det sättet frigöra resurser till de ställen där vi vet
              att de samhälleliga pengarna måste vara grunden för investeringar
              eftersom vi inte får fram det på annat sätt. Vi har där till exempel
              pekat på de stora projekten i storstäderna.
            </seg>
          </u>
          <note n="bcee46ab">
            Anf. 10 GUNNAR ANDRÉN (fp) replik:
          </note>
          <u who="leif_pettersson_915a6b_w" xml:id="i-f1f734147ee68ec9-0" n="d0b79a17" prev="i-ca0b91a7b068b95a-0">
            <seg n="ebdd01f1">
              Herr talman! Det är väldigt glädjande att det går bra för Norrbotten.
              Jag hade själv tillfälle att besöka Banverket norra banregionen
              den 6 juli i år och togs emot av Annica Lindström och Tomas Gustafsson
              som är platschefer där uppe. Vi diskuterade särskilt Haparandabanan
              som den förra regeringen satsat 34 miljarder på samt Narviksbanan
              där LKAB går in med ungefär 10 miljarder.
            </seg>
            <seg n="da8c1b5c">
              Om det är utländska företag som så långt bort från Haparandabanan
              hittar järnmalm måste man då inte väga in att de måste ta i beräkning
              att de ska investera? Ska skattebetalarna i hela Sverige hjälpa
              till att investera i detta projekt?
            </seg>
          </u>
          <note type="speaker" n="f0aabdf6">
            Anf. 11 LEIF PETTERSSON (s) replik:
          </note>
          <u who="leif_pettersson_915a6b_w" xml:id="i-ca0b91a7b068b95a-1" n="d0b79a17" next="i-f1f734147ee68ec9-1">
            <seg n="a3b5de2a">
              Herr talman! Det finns järnväg på den finska sidan efter Tornedalen
              från Torneå upp till Kolari som ligger precis på motsvarande sida
              till Haparanda. Det handlar om 15 kilometer järnväg på svensk
              sida för att ansluta sig till den banan.
            </seg>
            <seg n="71eb456a">
              Om det är så att Haparandabanan inte kommer till stånd kommer
              hela godsflödet i stället att ske på finsk sida och utskeppningen
              från finska hamnar i Kemi och kanske också längre söderut. Det
              innebär också att förädlingen av järnmalmen kommer att ske på
              finsk sida. Kulsinterverk kommer att anläggas där och inte på
              svensk sida och så vidare.
            </seg>
            <seg n="43565782">
              Det innebär att järnmalmsbrytningen kommer att ske på samma villkor
              som den sker i många u-länder. Det handlar om att vi direkt exporterar
              råvaran utan att vidareförädlingen. Det vill vi inte se. Därför
              behövs den här typen av investeringar.
            </seg>
          </u>
          <note n="60f284cc">
            Anf. 12 GUNNAR ANDRÉN (fp) replik:
          </note>
          <u who="leif_pettersson_915a6b_w" xml:id="i-f1f734147ee68ec9-1" n="d0b79a17" prev="i-ca0b91a7b068b95a-1">
            <seg n="bf30ca56">
              Herr talman! Om man går in i en leksaksaffär med ett barn vill
              det ofta ha alla saker. Det har man inte råd med. Banverket har
              inventerat alla möjliga investeringar i Sverige. Man har funnit
              att Haparandabanan är den samhällsekonomiskt näst mest lönsamma
              efter Citybanan i Helsingfors.
            </seg>
            <seg n="662cd34f">
              Jag menar att det vore oklokt att splittra resurserna. Det gäller
              att bygga ut Haparandabanan fullt ut. Nu blir den utbyggd till
              Kalix. Så småningom behöver vi även en utbyggnad till Haparanda
              och en stor spårväxel där så att vi kan göra nytta av hela den
              stora östtrafiken som vi kan få där framöver.
            </seg>
          </u>
          <note type="speaker" n="b214524e">
            Anf. 13 LEIF PETTERSSON (s) replik:
          </note>
          <u who="leif_pettersson_915a6b_w" xml:id="i-31c88e9f38eababe-4" n="d0b79a17">
            <seg n="2a24f847">
              Herr talman! Det handlar tyvärr inte bara om Haparandabanan utan
              om hela Norrbotniabanan som Gunnar Andrén nu talar om. Det projektet
              verkar vara väldigt långt borta i tiden.
            </seg>
            <seg n="4687db1c">
              När det gäller Haparandabanan är det tyvärr så att Banverket
              inte har pengar att fullfölja projektet. Risken är stor att tågtrafiken
              på sträckan kommer att stoppas år 2012 när banan skulle tas i
              drift.
            </seg>
            <seg n="21901a0c">
              Det är en annan sak där regeringen också måste agera snarast
              möjligt.
            </seg>
            <seg n="e06dc291">
              Ett rättsväsende för unga
            </seg>
          </u>
          <note type="speaker" n="28e85fa6">
            Anf. 14 HELENA BOUVENG (m):
          </note>
          <u who="helena_bouveng_83411e_w" xml:id="i-66b998f1a18fc017-0" n="ea852e39">
            <seg n="805dbe02">
              Herr talman! Rättsväsendet är självklart till för alla. Men polis,
              domstolar och andra verksamheter som är gjorda för vuxna passar
              inte alltid dem som är barn i dag och vuxna i morgon.
            </seg>
            <seg n="3134cf8f">
              Att ha ett rättsväsende för unga innebär inte att rättsäkerhetsperspektivet
              ska vara något annat. Tvärtom ska kravet på förutsägbarhet, proportionalitet
              och likvärdig rättstillämpning gälla även här och den är just
              likvärdig. Hur ska annars våra unga känna ett förtroende för rättsväsendet
              om så inte är fallet?
            </seg>
            <seg n="fe13c6dd">
              Att våra unga får ett gott stöd genom hela rättskedjan är oerhört
              viktigt. På flera håll i landet har centrum för unga brottsoffer
              vuxit fram. Det är en verksamhet som bedrivs i nära samarbete
              mellan polis och socialtjänst. Det är ett stödcentrum där unga
              brottsoffer och vittnen får stödsamtal, rådgivning och praktisk
              hjälp.
            </seg>
            <seg n="fded277c">
              Det ger en möjlighet att kunna bearbeta sina ibland mycket starka
              känslor efter att ha upplevt mycket otäcka saker. Om inte detta
              får ske kan det i många fall leda till att vittnen inte vågar
              vittna och att ett ungt brottsoffer inte får möjlighet att gå
              vidare i livet eller än värre är fylld av känslor av hat och hämndbegär
              och tar lagen i egna händer och själv begår brott.
            </seg>
            <seg n="74830d94">
              Herr talman! Vi har inte bara unga brottsoffer och vittnen. Vi
              har också de unga gärningsmännen. Det är unga människor som i
              tidig ålder har fått fortsätta sin brottsliga aktivitet utan några
              åtgärder som helst. Det beror på var någonstans i landet de bor
              om dessa brott utreds.
            </seg>
            <seg n="60bc51e4">
              Enligt Brå utreds i vissa län hälften av dessa brott och i vissa
              län enbart 3 procent. Detta kan jag inte kalla en enhetlig rättstillämpning.
              Jag är övertygad om att en polisutredning är av stor betydelse
              inte minst när det gäller misstanke om grova brott såsom misshandel,
              rån och narkotikabrott.
            </seg>
            <seg n="85684e49">
              Vi vet alla att ju tidigare vi griper in och ju tydligare signaler
              som ges desto större är möjligheterna att förhindra att våra unga
              människor fortsätter på den kriminella banan. Vi har brandvarnare
              i våra hem. Men hur ser det ut för våra unga som får fortsätta
              att begå brott utan det minsta pip?
            </seg>
            <seg n="1751f7ed">
              Därför är jag oerhört glad över att justitieministern nu har
              påbörjat en utredning om att även brott som begås av unga under
              15 år ska utredas.
            </seg>
            <seg n="628e26b9">
              Herr talman! Ett rättsväsende för unga handlar om ett väl fungerande
              stöd för unga brottsoffer och vittnen samtidigt som tydliga och
              klara signaler och insatser görs mot unga lagöverträdare.
            </seg>
            <seg n="bf568b2c">
              I alliansen kommer vi att fortsätta vårt arbete med att våra
              unga känner förtroende för vårt rättsväsende. Det är ett rättsväsende
              som ska vara väl fungerande i hela vårt land och där bostadsadressen
              inte får vara avgörande.
            </seg>
            <seg n="f70b916c">
              Skola baserad på vetenskaplig grund
            </seg>
          </u>
          <note type="speaker" n="bd44605f">
            Anf. 15 MATS PERTOFT (mp):
          </note>
          <u who="mats_pertoft_1285bf_w" xml:id="i-cb895a1a6c2a8185-0" n="a19ec597">
            <seg n="2f7a343e">
              Herr talman! Jag ska ta upp frågan om skola på vetenskaplig grund,
              det vill säga att vi bygger vår skola och de system som vi arbetar
              efter utifrån forskning och att vi tar till oss den kunskap som
              finns.
            </seg>
            <seg n="98ed779a">
              Skolan har en märklig egenhet, nämligen att alla har gått igenom
              den. Alla har egna erfarenheter. Dessa erfarenheter gör lätt att
              vi relaterar tillbaka till dem och därifrån bygger våra ideal.
            </seg>
            <seg n="11da4ace">
              Jag har själv fallit offer för detta när jag utifrån egna erfarenheter
              var stark motståndare till betygssystem men sedan var tvungen
              att inse: Barnen vill ju ha betyg. De vill ha värderingar och
              veta vad de kan och inte kan.
            </seg>
            <seg n="b224a262">
              När jag tittar på den forskning som finns om betyg ser jag att
              den är väldigt tydlig och ganska förintande. Betyg är bra att
              sortera människor med. Men betyg är ganska odugligt till att ge
              incitament till att lära sig mer, att entusiasmera eleverna till
              att nå bättre kunskaper, lära sig mer och utveckla sig.
            </seg>
            <seg n="8b394eda">
              Här visar forskningen i stället att skriftliga omdömen och ett
              omdömessystem som är mer varierat och kan spegla vad man verkligen
              uppnår och vilka möjligheter man har ger väldigt tydliga signaler
              till eleverna. Här kan jag komma vidare. Det ger en push och feedback
              som gör att man vill gå vidare och utveckla sig själv.
            </seg>
            <seg n="3d5689d7">
              Jag vill mot den bakgrunden fråga: Varför är denna debatt så
              tyst i det politiska Sverige? Varför diskuterar vi enbart de gamla
              vanliga betygen med ett eller flera betygssteg färre eller fler
              i stället för att ta till oss den pedagogiska forskning som finns?
            </seg>
            <seg n="4e9da1c5">
              Vi måste gå vidare med detta och undersöka. Hur hittar det optimala
              systemet för att maximera våra skolors resultat? Vi måste ge våra
              elever möjlighet att utvecklas och skapa det Sverige som vi alla
              vill ha som kunskapsnation.
            </seg>
            <seg n="d20ca3b6">
              I dag kommer till exempel Skolverket att offentliggöra en internationell
              studie om läsförståelse. Om resultaten är bättre eller sämre gör
              detsamma, men de går naturligtvis alltid att göra ännu bättre.
            </seg>
            <seg n="faea9183">
              Utifrån detta menar jag att det är väldigt viktigt att vår skola
              baseras på forskning och inte de minnen som vi själva har av den
              skola som vi själva en gång gick i. Det var ganska länge sedan.
            </seg>
          </u>
          <note type="speaker" n="249061a2">
            Anf. 16 CHRISTER NYLANDER (fp) replik:
          </note>
          <u who="christer_nylander_70dbbf_w" xml:id="i-ac1885233d26cd96-0" n="79278490">
            <seg n="e94553a4">
              Herr talman! Jag vill börja med att tacka Mats Pertoft för att
              han tar upp den här diskussionen. Det är självklart väldigt viktigt
              att politik i allmänhet och skolpolitik i synnerhet bygger på
              vetenskaplig grund.
            </seg>
            <seg n="580b51a1">
              De förändringar som regeringen nu genomför inom skolpolitiken
              bygger på en väldigt solid vetenskaplig grund. Vi vet till exempel
              vad som utvecklar framgångsrika skolor och hur viktigt ledarskapet
              är, och därför stärker vi rektorsutbildningen. Vi vet hur viktiga
              lärarna är utifrån vetenskapen, och därför stärker vi också lärarutbildningen
              och gör en storsatsning på lärarnas fortbildning. Vi vet hur viktigt
              det är med ordning och reda i klassrummet, så därför ger vi lärarna
              och rektorn möjligheter och nya befogenheter att upprätthålla
              just detta, och vi vet mycket annat om vad som är viktigt.
            </seg>
            <seg n="46c7e52a">
              Vi vet till exempel det som Mats Pertoft tar upp, nämligen att
              skriftliga omdömen är ganska bra. Därför skärper vi också den
              möjligheten och stärker de skriftliga omdömenas roll, och vi kombinerar
              dem med betyg. Betyg är också viktigt för att sända tydliga signaler
              hem till föräldrar och elever om vad som behöver bli bättre.
            </seg>
            <seg n="234002c2">
              Herr talman! Jag vill avsluta med en fråga till Mats Pertoft.
              På vilken vetenskaplig grund vilade den gamla skolpolitiken, den
              som gjorde att vi fick sämre resultat, fler obehöriga lärare och
              mycket annat? Vilken vetenskaplig grund hade den?
            </seg>
          </u>
          <note type="speaker" n="9db03633">
            Anf. 17 MATS PERTOFT (mp) replik:
          </note>
          <u who="mats_pertoft_1285bf_w" xml:id="i-cb895a1a6c2a8185-1" n="a19ec597">
            <seg n="f5e80efb">
              Herr talman! Det är klart att stärkandet av rektorers och lärares
              kompetens är viktigt. Där stöder Miljöpartiet också regeringens
              förslag.
            </seg>
            <seg n="acf89099">
              Det är viktigt att man sätter skriftliga omdömen i relation till
              kunskap och utbildning och inte, som regeringen gör, öppnar för
              skriftliga omdömen i ordning och reda, som är totalt ovetenskapliga,
              där det inte finns några riktlinjer och där det inte finns några
              lärare i Sverige som har någon som helst utbildning, utan det
              enbart baseras på personligt tyckande. Där kan man fråga sig hur
              regeringens politik kan gå ihop med beprövad vetenskap eller kunskap,
              när man vill kasta ut lärarna i en situation där de ska bedöma
              saker som de inte har någon aning om.
            </seg>
          </u>
          <note type="speaker" n="163a1256">
            Anf. 18 CHRISTER NYLANDER (fp) replik:
          </note>
          <u who="christer_nylander_70dbbf_w" xml:id="i-ac1885233d26cd96-1" n="79278490">
            <seg n="3908a2cf">
              Herr talman! Jag tycker att det är mycket bra att alliansen och
              Miljöpartiet är överens om att skriftliga omdömen är någonting
              mycket bra som bör utvecklas. Vi tror dessutom att man behöver
              använda betygen för att skicka en ännu tydligare signal om vad
              som behöver bli bättre.
            </seg>
            <seg n="564f75ab">
              Jag fick aldrig svar på min fråga. Vi hade under många år en
              skolpolitik som innebar att vi fick fler obehöriga lärare i skolan,
              att vi fick sjunkande resultat och att vi också fick mer och mer
              av dålig ordning och reda i klassrummen. Vilken vetenskaplig grund
              var det som ledde fram till den politiken?
            </seg>
          </u>
          <note type="speaker" n="d62307f0">
            Anf. 19 MATS PERTOFT (mp) replik:
          </note>
          <u who="mats_pertoft_1285bf_w" xml:id="i-cb895a1a6c2a8185-2" n="a19ec597">
            <seg n="11a8869e">
              Herr talman! När det gäller den gamla regeringens politik vill
              jag påpeka att Miljöpartiet använde sig av en blocköverskridande
              politik, särskilt i skolfrågor, där vi träffade uppgörelser dels
              med regeringen, dels med allianspartierna under förra mandatperioden
              och även mandatperioden dessförinnan. Därför vill jag inte stå
              här och försvara en politik som vi bara till en viss del stödde.
              Dessutom kan jag påpeka att den nuvarande regeringen också verkar
              glömma bort de överenskommelserna ibland.
            </seg>
          </u>
          <note type="speaker" n="c0036953">
            Anf. 20 FINN BENGTSSON (m) replik:
          </note>
          <u who="finn_bengtsson_281a09_w" xml:id="i-61a24e681001dc2c-0" n="7d7e5e4a">
            <seg n="f0f6ca3e">
              Herr talman! Jag tycker att det här var en mycket intressant
              debatt. När man relaterar till pedagogisk forskning i sådana här
              sammanhang är det ju väldigt viktigt att man är objektiv även
              som politiker.
            </seg>
            <seg n="38a4971e">
              Min fråga till Mats Pertoft, som har studerat den här forskningen,
              vilket jag inte har gjort explicit, gäller hur det här ser ut
              i ett internationellt perspektiv. Forskningen är ju internationell.
            </seg>
            <seg n="64a7d0f4">
              Jag har en känsla av rätta mig om jag har fel att man i större
              delen av världen där sådan här forskning bedrivs också har betygssystem.
              Då undrar jag vad det är för Pandoras ask som har öppnats av Mats
              Pertoft och som man inte har sett i resten av världen.
            </seg>
          </u>
          <note type="speaker" n="a75e32af">
            Anf. 21 MATS PERTOFT (mp) replik:
          </note>
          <u who="mats_pertoft_1285bf_w" xml:id="i-cb895a1a6c2a8185-3" n="a19ec597">
            <seg n="8a4f4a22">
              Herr talman! Jag tror att resten av världen har precis samma
              problem som Sverige, nämligen att skolan styrs av politiker som
              har gått i skolan, och sedan finns det en forskning som forskar
              kring detta men som man inte alltid lyssnar på.
            </seg>
            <seg n="f6358280">
              Just internationell forskning visar att betyg inte fungerar för
              att höja resultaten. En stor israelisk studie visar till exempel
              detta och citeras av Dylan Williams vid University of London,
              och det finns också andra som visar att betyg fungerar som en
              ribba. Man når den, och sedan bryr man sig inte om den mer. Det
              behövs andra omdömen mer kvalificerade och noggranna omdömen för
              att bli uppmanad och få incitament att lära sig mera. Det är ju
              det vi vill uppnå. Det är därför jag efterfrågar det.
            </seg>
          </u>
          <note type="speaker" n="b580af38">
            Anf. 22 FINN BENGTSSON (m) replik:
          </note>
          <u who="finn_bengtsson_281a09_w" xml:id="i-61a24e681001dc2c-1" n="7d7e5e4a">
            <seg n="29ae152f">
              Herr talman! När man uppenbarligen är oense om forskningens tolkning
              i alla fall visar resultaten att man har betygssystem här och
              var runt om i världen i mycket större omfattning än Mats Pertoft
              ger sken av är det klart att man måste fundera över varför det
              har blivit så här i praktiken. Är det så att Mats Pertoft sitter
              inne med någon lösning och tolkning av forskningen som alla andra
              har misslyckats med i alla år? Det är en intressant fråga.
            </seg>
            <seg n="25fe3c78">
              Jag går över till en praktisk fråga. Hur är det egentligen med
              de svenska resultaten i skolan under den förra mandatperioden,
              då Mats Pertofts parti var med och stödde majoriteten? Hur gick
              det då med resultaten? Gick de framåt, eller gick de bakåt?
            </seg>
          </u>
          <note type="speaker" n="0495bb75">
            Anf. 23 MATS PERTOFT (mp) replik:
          </note>
          <u who="mats_pertoft_1285bf_w" xml:id="i-cb895a1a6c2a8185-4" n="a19ec597">
            <seg n="7c92f13f">
              Herr talman! Svaret på den sista frågan, hur resultaten blev,
              kommer vi att få veta i eftermiddag när Skolverket offentliggör
              dessa resultat. Resultaten gick delvis bakåt och delvis framåt,
              men framför allt ökade resten av världen och forskning inte forskning
              som blir verklighet. Jag har inte påstått att andra länder omvandlar
              det här till verklighet. Det är det som är problemet. Vi behöver
              mer pedagogisk verksamhet och mer skola och undervisning baserad
              på forskning inte mindre.
            </seg>
            <seg n="c07e8846">
              Mammografikompetensen har snart gått i pension
            </seg>
          </u>
          <note type="speaker" n="1afadfec">
            Anf. 24 EVA JOHNSSON (kd):
          </note>
          <u who="eva_johnsson_6e0e33_w" xml:id="i-3182ece66278f78d-0" n="2a27457d">
            <seg n="fe269abd">
              Herr talman! Jag har satt mammografikompetensen i rubriken för
              mitt anförande. Egentligen handlar det naturligtvis om bristen
              på kompetens inom mammografin. Det är en förskräckande brist,
              som vi kan konstatera.
            </seg>
            <seg n="107f314b">
              Enligt Socialstyrelsens rekommendationer bör alla kvinnor undersökas
              med mammografi från 40 till 75 års ålder. Många landsting börjar
              kalla kvinnorna betydligt senare, och det leder naturligtvis till
              komplicerade efterbehandlingar och ökad risk för patienter att
              man inte upptäcker cancern i tid. Om vi ska peka ut ett landsting
              som har en förskräckande dålig kompetens, faktiskt sämst i Sverige,
              så är det Värmland, där kvinnor inte undersöks förrän de fyllt
              50 år.
            </seg>
            <seg n="e792f9a9">
              Att undersöka sig med mammografi är ett oerhört effektivt sätt
              att minska sjukvårdens kostnader, men det förutsätter naturligtvis
              att vi har en kompetens på området. Dödligheten minskar, lidandet
              minskar och kvinnorna får en betydligt bättre hälsostatus.
            </seg>
            <seg n="81d6ccee">
              Men hur ser det då ut på kompetensområdet? Ja, realiteten berättar
              för oss att genomsnittsåldern för läkare och sjuksköterskor som
              innehar den här kompetensen i de flesta landsting är i åldern
              50-plus plus-plus i vissa landsting. Man står alltså inför en
              rejäl avsaknad av kompetens inom en mycket snar framtid.
            </seg>
            <seg n="9301fb47">
              Hur många det är som arbetar heltid inom respektive landsting
              är naturligtvis också avgörande för hur pass väl man kan följa
              upp de här rekommendationerna från Socialstyrelsen, och där är
              också bristen på kompetent personal i landstingen, nästan rakt
              av i hela Sverige, förödande.
            </seg>
            <seg n="1c8a455e">
              Men hur ser då tillströmningen ut? Hur många är det som är under
              utbildning? Ja, om vi tittar på statistiken över antal läkare
              som är under utbildning kan vi konstatera att den förskräckande
              siffran är att det är sju stycken läkare i hela Sverige som är
              under utbildning. Var och en kan räkna ut att resultatet av detta
              är förödande. Vi kommer mycket snart att ha en obefintlig kompetens
              på det här området med förödande effekter på kvinnors hälsa.
            </seg>
          </u>
          <note type="speaker" n="a4518e64">
            Anf. 25 CHRISTER ENGELHARDT (s) replik:
          </note>
          <u who="christer_engelhardt_144806_w" xml:id="i-02cad49e2da1f2f5-0" n="91548612">
            <seg n="826b2fe3">
              Herr talman! Eva Johnsson väcker en viktig fråga om mammografin.
              Jag delar helt uppfattningen att det är en mycket viktig förebyggande
              åtgärd.
            </seg>
            <seg n="1114badc">
              Men jag undrar vad Eva Johnsson gör åt det problem som hon väcker.
              Vilka tankar har hon när det gäller att lösa problemet? Eva Johnsson
              tillhör också det parti som innehar socialministerposten på Socialdepartementet
              genom Göran Hägglund.
            </seg>
            <seg n="6cccfe0c">
              Min fråga till Eva Johnsson är: Vad har ni för politik på området
              för att lösa det här problemet?
            </seg>
          </u>
          <note type="speaker" n="26a5670d">
            Anf. 26 EVA JOHNSSON (kd) replik:
          </note>
          <u who="eva_johnsson_6e0e33_w" xml:id="i-3182ece66278f78d-1" n="2a27457d">
            <seg n="4bf8e458">
              Herr talman! Tack så mycket för frågan! Vi är överens om att
              detta är en oerhört viktig fråga. Det är helt riktigt att vi har
              en socialminister som är kristdemokrat, och vi är glada över det.
              Det gör att man kan känna en viss tillförsikt i den här frågan.
            </seg>
            <seg n="10fb5f4f">
              Frågan har lyfts upp på Socialdepartementet. Jag vet att den
              finns på agendan. Vi står också inför det faktum att en nationell
              cancerplan kommer att tas fram. I den kommer också den här frågan
              att ingå.
            </seg>
            <seg n="2997def6">
              Den här frågan delas mellan Socialdepartementet och Utbildningsdepartementet.
              När det är ett delat ansvar i en fråga är risken att man kanske
              inte har riktigt lika stort fokus, men jag har stort hopp om att
              cancerplanen i alla fall kommer att sätta den på agendan.
            </seg>
          </u>
          <note type="speaker" n="4b6c3bae">
            Anf. 27 CHRISTER ENGELHARDT (s) replik:
          </note>
          <u who="christer_engelhardt_144806_w" xml:id="i-02cad49e2da1f2f5-1" n="91548612">
            <seg n="04234326">
              Herr talman! Man kan känna tillförsikt och glädje, men om det
              är en delad fråga handlar det om att man måste ta på sig ett ledarskap,
              en ledartröja, i den här frågan. Man kan inte bara ha förhoppningar
              på planer som ska komma.
            </seg>
            <seg n="5b0db58d">
              I sitt anförande nämnde Eva Johnsson också nyrekryteringsproblemen.
              Vad finns det för politik på det området för att åstadkomma den
              nyrekryteringen?
            </seg>
          </u>
          <note type="speaker" n="8db7e3b0">
            Anf. 28 EVA JOHNSSON (kd) replik:
          </note>
          <u who="eva_johnsson_6e0e33_w" xml:id="i-3182ece66278f78d-2" n="2a27457d">
            <seg n="9d32299d">
              Herr talman! Visst måste man ta på sig ledartröjan, och det är
              precis det som har gjorts också. Den här kompetensen har urholkats
              under lång tid. Nu kommer cancerplanen. På utbildningssidan har
              vi utökat läkarprogrammet med 90 platser från och med i år. Vi
              tror att en ytterligare tillströmning på läkarsidan generellt
              kommer att hjälpa mot en del av bristen.
            </seg>
            <seg n="e2c57a1e">
              Sedan gäller det att fokusera på den här frågan från alla håll
              och kanter, politisk, utbildningsmässigt och från Socialdepartementet.
            </seg>
            <seg n="fd992188">
              Äldres trygghet och säkerhet
            </seg>
          </u>
          <note type="speaker" n="8b19bde8">
            Anf. 29 CATHARINA BRÅKENHIELM (s):
          </note>
          <u who="catharina_brakenhielm_3cda5a_w" xml:id="i-97c9d4bd23b539fa-0" n="0e379000">
            <seg n="39cdbeb7">
              Herr talman! Jag ska ägna den här stunden åt våra äldre och den
              trygghet de är så väl värda. Då tänker jag främst på hur man kan
              förebygga alla olyckor som händer. Säkerhet och trygghet är jätteviktiga
              saker för äldres livskvalitet. I dag är äldre människor överrepresenterade
              när det gäller självmord och i olyckfallsstatistiken, och där
              är fallolyckorna allra vanligast.
            </seg>
            <seg n="defb7b1e">
              Om inget görs kommer samhällets kostnader att öka dramatiskt
              i samma takt som antalet äldre ökar. Vi vet att livsstilen spelar
              en stor roll för åldrandeprocessen. Det tillhör den bit som man
              kan påverka alldeles själv, men när det gäller exempelvis trafik
              och byggnader är möjligheten att påverka betydligt mindre. Där
              har vi i samhället ett gemensamt ansvar. Vi vet att vi betalar
              massor för de här olyckorna. Vi betalar med smärta och förändrade
              livsvillkor, men vi betalar också med en ohygglig pengapåse på
              minst 8 miljarder kronor varje år där fallolyckorna står för 5
              miljarder.
            </seg>
            <seg n="d6f5e7f5">
              Över 1 200 personer dör varje år på grund av fall. Just i detta
              nu finns det säkert någon äldre kvinna som har klättrat upp och
              balanserar på en stol och är i full färd med att sätta upp sina
              julgardiner.
            </seg>
            <seg n="e3162384">
              Kajsa ska duscha, och hon har kvar sitt gamla badkar. Hon kliver
              i, och vips så halkar hon och blir liggande. Benet gör ohyggligt
              ont. Larmknappen har hon tagit av sig innan hon ska duscha. Det
              tar alldeles för lång tid innan det här blir upptäckt. Kajsa blir
              aldrig så bra igen att hon kan flytta tillbaka till sin gamla
              lägenhet, utan hon måste få en plats i särskilt boende.
            </seg>
            <seg n="fba24d28">
              Sven ska gå till Konsum och handla. Han ramlar på trottoaren
              som man inte har tyckt sig ha råd att sanda i den kommun där han
              bor.
            </seg>
            <seg n="cc35898a">
              De här klassiska och tragiska olyckorna hade faktiskt kunnat
              undvikas. Vi vet att det finns en massa samlad kompetens och kunskap
              på det här området, men den används alldeles för dåligt ute i
              våra verksamheter. Vi måste alltså få en nationell plan för hur
              vi ska kunna samla ihop erfarenheterna och genomföra arbetet för
              att förebygga tragiska olycksfall.
            </seg>
            <seg n="b747fcda">
              Något som är nytt och glädjande är att det börjar komma tekniska
              hjälpmedel som förebygger och känner av exempelvis fall i förväg.
              Det finns en censor som känner av när man går upp ur sängen för
              att gå på toaletten. Den tänder en ledbelysning och larmar om
              personen inte kommer tillbaka och lägger sig i sängen igen inom
              rimlig tid. Det finns en falldetektor som signalerar när man håller
              på att falla och larmar så att hjälp kommer omgående. Man vet
              ju att om man upptäcker det i tid går det snabbare att få tillbaka
              sitt friska jag.
            </seg>
            <seg n="584296d3">
              Den här tekniken kostar bara en ynka liten procent av vad det
              kostar i andra ändan när olyckan redan har hänt. Om de som exempelvis
              sparar in på att sanda fick ta en del av den kostnad som uppstår
              när olycksfallet inträffar tror jag att detta redan hade varit
              löst.
            </seg>
            <seg n="13808a5e">
              Herr talman! Om vi tänkte efter före och fick ned antalet tragiska
              olycksfall skulle vi frigöra en massa pengar som vi kunde lägga
              på personalen i äldreomsorgen i stället.
            </seg>
          </u>
          <note type="speaker" n="6d0835c1">
            Anf. 30 ULF NILSSON (fp) replik:
          </note>
          <u who="ulf_nilsson_d77ee3_w" xml:id="i-117cb75c6812e5f2-0" n="fdd8bc40">
            <seg n="2a938108">
              Herr talman! Jag uppskattar verkligen Catharina Bråkenhielms
              engagemang i den här frågan, men samtidigt vill jag påpeka en
              sak som många av oss som har äldre föräldrar och släktingar har
              upptäckt. Antalet äldreboenden har minskat kraftigt i Sverige.
              Under den förra mandatperioden när Socialdemokraterna styrde minskade
              antalet platser i så kallat särskilt boende för äldre med 20 000.
              För 1015 år sedan var det möjligt att flytta in på ett äldreboende
              när man fortfarande var ganska pigg, men det är omöjligt i de
              flesta svenska kommuner i dag. Det är väldigt tragiskt.
            </seg>
            <seg n="821f3c04">
              Forskning visar att när man är yngre kan man inte riktigt föreställa
              sig hur man vill ha det när man blir äldre, utan då tror man ofta
              att man ska bo hemma så länge som möjligt. Men när man blir äldre
              och otrygg känner man ett behov av ett anpassat boende med service.
            </seg>
            <seg n="2e6e7348">
              Nu gör regeringen en satsning på stimulansbidrag för bygganden
              av särskilda boenden. Jag hoppas att Catharina Bråkenhielm håller
              med om att det är en väldigt viktig satsning så att fler äldre
              får möjlighet att bo i den typen av boenden.
            </seg>
          </u>
          <note type="speaker" n="ab600580">
            Anf. 31 CATHARINA BRÅKENHIELM (s) replik:
          </note>
          <u who="catharina_brakenhielm_3cda5a_w" xml:id="i-97c9d4bd23b539fa-1" n="0e379000">
            <seg n="93c19598">
              Herr talman! Det är naturligtvis en sanning med modifikation
              att antalet platser minskade. Det var kanske inte 20 000. Man
              byggde också om till bättre boenden ute i våra kommuner, och då
              minskade antalet sängar och antalet äldre som kunde bo där samtidigt
              som man fick en mycket högre kvalitet i boendena.
            </seg>
            <seg n="b30ceb03">
              Fallolyckor sker också på våra äldreboenden. De sker inte bara
              i hemmen. Man måste jobba på bred front på våra särskilda boenden,
              ute i hemmen och på gator och torg med alla dessa insatser. Jag
              är ute efter att vi måste göra något nu, annars kommer vi inte
              att klara av äldreomsorgskostnaderna i framtiden. Jag tror att
              vi är överens om det.
            </seg>
          </u>
          <note type="speaker" n="45b66ed6">
            Anf. 32 ULF NILSSON (fp) replik:
          </note>
          <u who="ulf_nilsson_d77ee3_w" xml:id="i-117cb75c6812e5f2-1" n="fdd8bc40">
            <seg n="bd4b3cab">
              Herr talman! Det behövs naturligtvis många insatser, men det
              är intressant att veta om Catharina Bråkenhielm och Socialdemokraterna
              håller med om att en väldigt angelägen framtidssatsning är att
              öka antalet platser i särskilda boenden och öka möjligheterna
              för äldre som ännu inte är så väldigt dåliga, utan fortfarande
              pigga och har glädje av ett socialt liv, att flytta in på ett
              särskilt boende. Det ser jag som en viktig framtidsfråga.
            </seg>
          </u>
          <note type="speaker" n="fca16512">
            Anf. 33 CATHARINA BRÅKENHIELM (s) replik:
          </note>
          <u who="catharina_brakenhielm_3cda5a_w" xml:id="i-97c9d4bd23b539fa-2" n="0e379000">
            <seg n="f65e2734">
              Herr talman! Jag tror absolut att vi är helt överens om att man
              ska få den äldrevård man önskar. Om man behöver en plats på ett
              klassiskt ålderdomshem ska man få det inom rimlig tid. Om man
              vill bo kvar hemma ska man få de stödinsatser som behövs där.
            </seg>
            <seg n="0f857323">
              I dag saknas det en mellanboendeform om man är i behov av trygghet
              men kanske inte fullt så dålig att man behöver ett särskilt boende.
              Det saknas i dag. De flesta platser som finns är privata. Man
              får köpa sig en plats. De som inte har möjlighet till det har
              dålig tillgång till den här mellanboendeformen. Det ser jag som
              en väldigt viktig utmaning i framtiden.
            </seg>
          </u>
          <note type="speaker" n="e606432e">
            Anf. 34 FINN BENGTSSON (m) replik:
          </note>
          <u who="finn_bengtsson_281a09_w" xml:id="i-61a24e681001dc2c-2" n="7d7e5e4a">
            <seg n="2e11948a">
              Herr talman! Tack, Catharina Bråkenhielm, för fokus på en väldigt
              viktig fråga. Jag delar helt din bedömning av detta är viktiga
              saker att förebygga för att spara pengar och lidande.
            </seg>
            <seg n="ee506e9a">
              Men det klingar lite falskt när det gäller bristen på de särskilda
              boendena, som vi hörde nyss, och också när det gäller det stora
              problem som den nya regeringen mötte när den kom till ett skövlat
              bord när det gällde mycket obehörig personal som har hand om äldrevården.
            </seg>
            <seg n="ddc38f21">
              Jag undrar om Catharina Bråkenhielm inte ser att det också finns
              ett stort problem med alla de tekniska lösningar som du föreslår,
              och som jag samtycker till. Vi måste också se till att vi har
              behörig, kompetent personal som kan hantera detta. Annars blir
              det en bristsituation i omhändertagandet av de äldre, där vi kanske
              tillför teknisk utrustning men tillåter obehörig personal att
              vårda våra äldre.
            </seg>
            <seg n="d7f36f3e">
              Hur ser Catharina Bråkenhielm på det problemet, som regeringen
              har lämnat efter sig till den nya regeringen?
            </seg>
          </u>
          <note type="speaker" n="789b6567">
            Anf. 35 CATHARINA BRÅKENHIELM (s) replik:
          </note>
          <u who="catharina_brakenhielm_3cda5a_w" xml:id="i-97c9d4bd23b539fa-3" n="0e379000">
            <seg n="78906769">
              Herr talman! Självfallet är det viktigt att vi har behörig personal
              i alla verksamheter, inte minst när det gäller att vårda bland
              det viktigaste vi har våra äldre.
            </seg>
            <seg n="c680923b">
              Den nuvarande regeringen tog bort den satsning som Socialdemokraterna
              gjorde genom att vi hade en kompetensstege. Vi satsade på personalutbildning.
              Den plockade man bort. Självfallet måste personalen uppvärderas.
            </seg>
            <seg n="8c0bbb3a">
              Finn Bengtsson pratar om tekniska hjälpmedel som något negativt.
              Det handlar inte om att man ska ta bort personal från våra äldre,
              utan man kan frigöra pengar så att de pengarna kan användas till
              personal så att de kan göra saker som är viktigare än att plocka
              upp äldre som ligger på golvet. Man kanske kan få timmar till
              att gå ut och gå med de äldre, att handla och att spela kort lite
              guldkant på tillvaron. Man ska inte plocka bort timmar från våra
              äldre utan använda dem till sådant som är viktigt, och lite mer
              än bara mätt, torr och ren. Det ser vi som viktigt.
            </seg>
          </u>
          <note type="speaker" n="4a5f28ff">
            Anf. 36 FINN BENGTSSON (m) replik:
          </note>
          <u who="finn_bengtsson_281a09_w" xml:id="i-61a24e681001dc2c-3" n="7d7e5e4a">
            <seg n="8bbf7ede">
              Herr talman! Jag nämnde just att det är viktigt att man har kompetent
              personal som kan omhänderta den tekniska utrustningen på rätt
              sätt. Det krävs väl ändå någon form av utbildning för att sköta
              till exempel en ny typ av sensor, som Catharina nämnde i sitt
              anförande.
            </seg>
            <seg n="efbc93e9">
              Men det blir också konstigt att säga att man först ska ta in
              folk som är obehöriga för att hjälpa de äldre för att de sedan
              ska bli behöriga. Äldreministern har i stället lagt fram ett förslag
              om att alla som arbetar i äldrevården ska vara kompetenta och
              behöriga redan när de inträder i arbetet. Det måste väl vara en
              bättre satsning än att låta obehöriga komma in för att sedan nödtorftigt
              utbilda dem till behörighet?
            </seg>
          </u>
          <note type="speaker" n="be3186cd">
            Anf. 37 CATHARINA BRÅKENHIELM (s) replik:
          </note>
          <u who="catharina_brakenhielm_3cda5a_w" xml:id="i-97c9d4bd23b539fa-4" n="0e379000">
            <seg n="f81e55e6">
              Herr talman! Det är självklart. Personalen ska vara väl utbildad
              när den tar hand om våra äldre. Det är viktigt att de anställda
              är utbildade innan de börjar, men vi har också mycket personal
              som vi måste kompetens- och vidareutbilda när de redan är inne
              och har sina tjänster. Det är två olika saker; det ena förtar
              inte det andra.
            </seg>
            <seg n="5680e553">
              När det gäller tekniken är det självklart att personalen måste
              få utbildning när den införs. Det som framförs nu och som är på
              gång är kopplat till larmen. Den tekniken finns redan där vi har
              larm.
            </seg>
          </u>
          <note type="speaker" n="95ce045a">
            Anf. 38 ROSITA RUNEGRUND (kd) replik:
          </note>
          <u who="rosita_runegrund_b71ff0_w" xml:id="i-26bffd8cbfe0c269-0" n="e712caed">
            <seg n="8b0d6e0b">
              Herr talman! Tack, Catharina, för att du lyfter upp denna viktiga
              fråga här i kammaren! Jag undrar varför tilliten till äldreomsorgen
              har sargats så i kanterna av den förutvarande regeringen. Nu sker
              ett förebyggande arbete. Det finns möjlighet till stimulansbidrag.
              Vi känner också till Fixar-Malte, som är en figur som finns i
              många kommuner.
            </seg>
            <seg n="c401744e">
              Herr talman! Min fråga till Catharina är: Varför är tilliten
              till äldreomsorgen sargad? Hur ser Catharina på värdighetsgarantin
              och på den utredning som den nuvarande regeringen har tillsatt?
            </seg>
          </u>
          <note type="speaker" n="55f4c4a4">
            Anf. 39 CATHARINA BRÅKENHIELM (s) replik:
          </note>
          <u who="catharina_brakenhielm_3cda5a_w" xml:id="i-97c9d4bd23b539fa-5" n="0e379000">
            <seg n="4c778f5d">
              Herr talman! Jag skulle vilja säga att vi har en mycket bra och
              hög kvalitet på vår äldreomsorg i Sverige. Men man kan inte slå
              sig till ro med det, utan den måste utvecklas hela tiden. Det
              finns skräckexempel som man fokuserar på i massmedierna.
            </seg>
            <seg n="feb9b5ff">
              Det som är viktigt nu när vi börjar få alltmer privat äldreomsorg
              är att vi har en god insyn i den så att vi kan kontrollera och
              se vad som pågår. Det är det som är det mest oroande man kan inte
              alltid göra det i de stora vårdbolagen. Jag ser det som en utmaning
              att vi måste lösa den frågan.
            </seg>
            <seg n="330c1bfd">
              Det är självklart att man ska kunna ha en värdig ålderdom. I
              den frågan har vi inga motsättningar.
            </seg>
          </u>
          <note type="speaker" n="e808b153">
            Anf. 40 ROSITA RUNEGRUND (kd) replik:
          </note>
          <u who="rosita_runegrund_b71ff0_w" xml:id="i-26bffd8cbfe0c269-1" n="e712caed">
            <seg n="0d62ba5c">
              Herr talman! Jag blir bekymrad. Det handlar just om den skrämselpropaganda
              som förs: Om äldreomsorg bedrivs inom någonting annat än det offentliga
              är det tydligen inte en värdig vård, då finns det inte insyn och
              då kan man inte kontrollera de stora bolagen. Detta naggar tilliten
              till äldreomsorgen, vill jag påstå. Där är Socialdemokraterna
              mästare på skrämselpropaganda som är totalt förödande för den
              fortsatta tilliten.
            </seg>
          </u>
          <note type="speaker" n="4e0da76f">
            Anf. 41 CATHARINA BRÅKENHIELM (s) replik:
          </note>
          <u who="catharina_brakenhielm_3cda5a_w" xml:id="i-97c9d4bd23b539fa-6" n="0e379000">
            <seg n="0a323723">
              Herr talman! Jag sade inte att vi är helt emot privat äldreomsorg.
              Det är vi inte. Jag säger inte heller att privat äldreomsorg är
              så mycket sämre. Jag säger bara att det är viktigt att det finns
              insyn både i den offentliga och i den privata äldreomsorgen. Vi
              vet i dagsläget att den privata äldreomsorgen är något överrepresenterad
              när det gäller anmälningar om vad man kan kalla vanvård. Det är
              fakta som finns.
            </seg>
            <seg n="911e26ca">
              Vi är inte emot en privat äldreomsorg, men vi vill ha en öppenhet.
              En blandning är nog det allra bästa.
            </seg>
            <seg n="036229c5">
              Livskunskap i skolan
            </seg>
          </u>
          <note type="speaker" n="2459c14c">
            Anf. 42 LARS-IVAR ERICSON (c):
          </note>
          <u who="unknown" xml:id="i-be393c44a1200997-2" n="895095dc">
            <seg n="12a03d37">
              Herr talman! Non scholae sed vitae discimus vi lär inte för skolan
              utan vi lär för livet. Det är ett välkänt latinskt citat som pekar
              på hur viktigt det är för skolan att förmedla mer än kunskaper
              i humaniora, naturvetenskap och andra ämnen.
            </seg>
            <seg n="140961c5">
              Det finns så många varför-frågor hos dagens barn och ungdomar.
              Det inträffar så många varför-händelser i barn- och ungdomsvärlden.
              Vi kan se tidningsrubrikerna framför oss: Tonåring misshandlad
              till döds. Tonårsflicka orkade inte leva längre kastade sig framför
              tåget. Barn rånade pensionär. Tonårsflickor redlöst berusade.
              Anorektiker nära döden.
            </seg>
            <seg n="d6163cf4">
              Hur kan vi då på bästa sätt förebygga så att det som inte får
              hända stoppas i god tid? Självfallet har familjen en viktig roll
              genom att förmedla trygghet, värme, normer och regler till familjens
              barn och ungdomar. Samhället kan stödja genom polis, vuxna på
              stan, sjukvårdspersonal och socialtjänst. Men skolan har en viktig
              uppgift i att förmedla livskunskap. I Amerika, där skolan har
              börjat undervisa i livskunskap, har antalet självmord nu minskat
              med 90 procent jämfört med för 15 år sedan.
            </seg>
            <seg n="c040b3cf">
              Vissa skolor i Sverige har redan i dag ämnet livskunskap på schemat
              inom ramen för skolans val eller elevens val. Men de borde bli
              fler. Det är bra att Utbildningsdepartementet nu håller på med
              att se över skolans målstruktur. Jag hoppas att livskunskap kan
              få en plats som ett ämne.
            </seg>
            <seg n="8db766f2">
              Till dess måste livsåskådningsfrågor, etik och moral finnas med
              i redan befintliga ämnen. Det är också viktigt att skolpersonalen
              får utbildning i och lär sig känna igen symtom på livströtthet
              och droganvändning hos eleverna.
            </seg>
            <seg n="1428dfdb">
              Herr talman! Ett samhälle där det ofattbara inte händer är en
              utopi. Men alla goda krafter måste då samverka för att våra barn
              och ungdomar ska få en bättre framtid. Vi behöver bry oss mer
              om både vår psykiska och vår fysiska hälsa. Jag tror att livskunskap
              i skolan kan vara ett bra medel.
            </seg>
          </u>
          <note type="speaker" n="a5474d92">
            Anf. 43 MARIA KORNEVIK JAKOBSSON (c) replik:
          </note>
          <u who="maria_kornevik_jakobsson_700c46_w" xml:id="i-966a47989f2fe53f-0" n="26c63a28">
            <seg n="de266565">
              Herr talman! Lars-Ivar Ericson tar upp ett oerhört angeläget
              ämne att förebygga. Allting som har med förebyggande att göra
              är viktigt, speciellt i dag med den problematik som finns med
              ungdomar. Vi har faktiskt misslyckats som vuxna och abdikerat
              på olika sätt. Då gäller det att dra i alla trådar som finns,
              och jag tror att Lars-Ivar Ericson har ett bra förslag med livskunskap.
            </seg>
            <seg n="262261ed">
              Min fråga till Lars-Ivar Ericson är: Vem av lärarna är det som
              ska ha ansvaret? Jag kan känna att det är en viktig del.
            </seg>
          </u>
          <note type="speaker" n="b5a6e80d">
            Anf. 44 LARS-IVAR ERICSON (c) replik:
          </note>
          <u who="unknown" xml:id="i-be393c44a1200997-3" n="895095dc">
            <seg n="d25c06d6">
              Herr talman! Ja, vem av lärarna ska ha ansvaret? Det är lite
              olika från skola till skola. Det kanske inte behöver vara en lärare,
              utan det kan vara en skolsköterska eller en skolkurator. Det kan
              också komma in personer utifrån, kanske folk från socialtjänsten,
              från sjukvården eller från någon av kyrkorna. Det viktiga är att
              det är personer som har kunskaper om den värld som barnen och
              ungdomarna lever i och som kan sköta en sådan här undervisning
              med empati. Då tror jag att det blir bra.
            </seg>
          </u>
          <note type="speaker" n="92cdc3a4">
            Anf. 45 MARIA KORNEVIK JAKOBSSON (c) replik:
          </note>
          <u who="maria_kornevik_jakobsson_700c46_w" xml:id="i-966a47989f2fe53f-1" n="26c63a28">
            <seg n="74c8d00e">
              Herr talman! Jag undrar om Lars-Ivar Ericson har tänkt på att
              hämta inspiration från det som har hänt vi ska i och för sig inte
              gå tillbaka till det gamla. Vi hade ett ämne som hette barn- och
              ungdomskunskap som var obligatoriskt i årskurserna 8 och 9. Är
              det någonting åt det hållet som Lars-Ivar Ericson skulle kunna
              tänka sig?
            </seg>
          </u>
          <note type="speaker" n="94bbeb89">
            Anf. 46 LARS-IVAR ERICSON (c) replik:
          </note>
          <u who="unknown" xml:id="i-295b4a7da1841c57-0" n="895095dc">
            <seg n="72e89e59">
              Herr talman! Det fanns säkert vissa bitar i det ämnet som också
              skulle kunna användas i undervisningen. Man måste utforma ett
              bra schema för ämnet livskunskap.
            </seg>
            <seg n="baa1a21c">
              Över huvud taget mår barn och ungdomar dåligt i dag. Det är därför
              mycket angeläget att få fram ämnen som till exempel livskunskap
              så att de kan få det bättre.
            </seg>
            <seg n="0b386866">
              Straffade och ostraffade skattefuskare
            </seg>
          </u>
          <note n="de28bcb3">
            Anf. 47 GUNNAR ANDRÉN (fp):
          </note>
          <u who="unknown" xml:id="i-d105503d842b5dfb-0" n="895095dc">
            <seg n="0f889c77">
              Herr talman! Om man läser Johannesevangeliet 8:67 står följande:
              Men Jesus böjde sig ner och ritade på marken med fingret. När
              de envisades med sin fråga, såg han upp och sade: Den av er som
              är fri från synd skall kasta första stenen.
            </seg>
            <seg n="939bad92">
              Jag tror, herr talman, att den diskussion som vi har haft under
              senare tid om skattefusk i hela landet bör leda fram till en sak
              Gunnar Myrdal sade en gång att vi var ett folk av fifflare nämligen
              att vi egentligen vill vara hederliga. Jag är helt övertygad om
              att svenska folket vill vara hederligt. Då måste olika saker göras
              för att det ska bli lättare att vara hederlig i det här landet.
            </seg>
            <seg n="d6e0c3af">
              Det var en intressant enkät som Expressen genomförde. Den påstods
              vara genomförd hos alla riksdagens ledamöter. Det var den inte.
              Det var falska profeter hos Expressen. Enkäten gjordes hos ett
              fåtal. Det skattefiffel och skattefusk som förekom var begränsat,
              fastän vi här i kammaren framställdes som stora skattefifflare.
            </seg>
            <seg n="c0e3281a">
              I dagarna har Skatteverket lagt fram ett förslag som innebär
              att det jag kallar väntjänster inte längre ska vara skattepliktigt.
              Jag tror att det är en viktig åtgärd för att vi ska komma bort
              från att barnpassning, gräsklippning och enklare saker upp till
              ett visst belopp inte längre blir skattepliktigt så att vi alla
              inte blir skattefifflare. Svenska folket uppfattar inte att väntjänster
              är något brottsligt.
            </seg>
            <seg n="f91d84d2">
              Däremot, herr talman, är det viktigt och där tror jag att oppositionen
              och den nuvarande alliansregeringen är eniga att vi behöver kraftfulla
              insatser mot organiserat skattefusk.
            </seg>
            <seg n="c5995ad6">
              Socialdemokraterna och den tidigare regeringen ska ha en stor
              eloge för att man har gjort många saker som vi nu fortsätter med.
              I fokus de senaste åren har varit förstärkt kontroll i byggbranschen,
              kontroll av restauranger och frisörbranschen. Det är viktigt med
              kunskap om brottsligheten i servicefunktioner. Skatteverket menar
              att vi måste fortsätta att se över kontantbranschen och annat.
              Det allra viktigaste vi nu gör, herr talman, är att vi skiljer
              på det jag kallar väntjänster och vad som är yrkesmässig verksamhet
              och som ofta handlar om brottslig verksamhet. Det gör att svenska
              folket kan sova bättre om natten och vara lite hederligare, inte
              begå det som egentligen inte är brottslig verksamhet.
            </seg>
          </u>
          <note type="speaker" n="6a1e0648">
            Anf. 48 RAIMO PÄRSSINEN (s) replik:
          </note>
          <u who="raimo_parssinen_3851d8_w" xml:id="i-2c14262ad63ad479-0" n="4a2a4344" next="i-fbd4cb9d1f80c25b-0">
            <seg n="60e332cd">
              Herr talman! Vi i skatteutskottet har fått träffa forskare som
              forskar om skatter och attityder. Det som har framkommit är att
              det som är avgörande för skattemoralen är ledande politikers handlande.
              Det har man konstaterat vid Göteborgs universitet. Gunnar Andrén
              var själv med och lyssnade.
            </seg>
            <seg n="86599825">
              Gunnar Andrén är, som jag ser det, en mycket lojal riksdagsledamot
              gentemot högeralliansregeringen. Hur ser Gunnar Andrén på det
              faktum att det är många moderater i regeringen som har erkänt
              både svartjobb och annat skattefusk?
            </seg>
          </u>
          <note n="a5493dd4">
            Anf. 49 GUNNAR ANDRÉN (fp) replik:
          </note>
          <u who="raimo_parssinen_3851d8_w" xml:id="i-fbd4cb9d1f80c25b-0" n="4a2a4344" prev="i-2c14262ad63ad479-0">
            <seg n="27dbbed1">
              Herr talman! Frågan är inte speciellt överraskande. Den som tror
              att jag skulle försvara skattefusk bedrar sig. Det finns många
              falska profeter i landet. Raimo Pärssinen tillhör absolut inte
              dem.
            </seg>
            <seg n="f93ecf50">
              Jag menar att vi måste skilja på tydliga skattebrott, till exempel
              måla ett helt hus för 68 000 kronor. Däremot om jag hade kommit
              på idén att betala grannflickan eller grannpojken 50100 kronor
              för att passa mina barn när de var små ett par timmar är inte
              av samma dimension. Här måste vi ta ett nytt steg i skattepolitiken.
              Jag är glad att Skatteverket har gjort det. Jag beklagar att inte
              vi själva i politikerkretsar har tagit detta steg. Jag är övertygad
              om att många sådana saker skulle vara ett effektivt sätt att göra
              oss till ett hederligare folk. Vi vill vara ett hederligt folk.
            </seg>
          </u>
          <note type="speaker" n="5a8b5e5c">
            Anf. 50 RAIMO PÄRSSINEN (s) replik:
          </note>
          <u who="raimo_parssinen_3851d8_w" xml:id="i-2c14262ad63ad479-1" n="4a2a4344" next="i-fbd4cb9d1f80c25b-1">
            <seg n="c37334d9">
              Herr talman! Jag pratar inte om vanliga Svenssons som gör små
              tjänster åt varandra. Jag pratar om de ledande politikerna i regeringen,
              men även på andra håll. Det är viktigt att man markerar noga att
              vi politiker går före och håller oss till de rätta rågångarna.
              Därför måste det ske ett kraftfullt avståndstagande mot det erkända
              svartjobbande och annat skattefusk som har skett inom regeringens
              hägn. Det hoppas jag även Gunnar Andrén kan göra.
            </seg>
          </u>
          <note n="0b3ee00c">
            Anf. 51 GUNNAR ANDRÉN (fp) replik:
          </note>
          <u who="raimo_parssinen_3851d8_w" xml:id="i-fbd4cb9d1f80c25b-1" n="4a2a4344" prev="i-2c14262ad63ad479-1">
            <seg n="24f1a169">
              Herr talman! Det är jag absolut beredd att göra. Både denna regering
              och tidigare regeringar som har begått felaktigheter ska fördömas.
              Det är ett dåligt föredöme att vi politiker begår sådana brott.
            </seg>
            <seg n="d03b3d42">
              Den stora enkäten i Expressen visade på något helt annat, nämligen
              att de folkvalda i den här församlingen är ett ovanligt hederligt
              folk.
            </seg>
          </u>
          <note n="a5f5ca47">
            Klimatpolitiska förhandlingar på Bali den 314 december
          </note>
          <note type="speaker" n="b9338001">
            Anf. 52 ULF HOLM (mp):
          </note>
          <u who="ulf_holm_07a505_w" xml:id="i-df227ce6e0508f79-0" n="53f3cdc8" next="i-337fdf58a7d9ca11-0">
            <seg n="6b173d0b">
              Herr talman! Nästa vecka börjar de stora klimatpolitiska förhandlingarna
              på Bali i Indonesien. Det finns stora förutsättningar för att
              klimatförhandlingarna ska gå bra. Det är någonting som vi verkligen
              måste jobba för i Sveriges riksdag, det vill säga att de ska gå
              bra. Vi ska ge allt stöd åt de förhandlingar som nu ska sättas
              i gång.
            </seg>
            <seg n="2c953dae">
              Jag har fått rapport efter rapport under det senaste året om
              att det är människan som ligger bakom de stora förändringarna
              i klimatet. Det är till 90 procent sannolikt att det är så säger
              forskarna. Vi måste inse att vi måste ändra vårt sätt att leva
              och göra någonting åt detta. Många människor känner att de ska
              byta till lågenergilampor och göra ditt och datt. Det är jättebra,
              och det ska vi fortsätta med. Men vi måste också se de politiska
              besluten på de internationella arenorna. Om vi kan få med oss
              USA, Australien, Indien och Kina på att också vidta åtgärder tjänar
              vi mycket globalt sett.
            </seg>
            <seg n="8186b731">
              Det intressanta är att vi nu har en ny regering i Australien.
              Nästa år blir det en ny president i USA. Det här ger förutsättningar
              för att de klimatpolitiska förhandlingarna faktiskt kan lyckas
              den här gången genom att det första steget tas på Bali och sedan
              en fortsättning vid nästa toppmöte i Köpenhamn 2009. Det finns
              förutsättningar, och då måste vi också ge dem dessa förutsättningar.
            </seg>
            <seg n="fee5784f">
              Jag tror och hoppas att Andreas Carlgren från Sverige ska sköta
              sig där. Det finns en annan kanske viktigare aktör där, nämligen
              EU. De flesta vet att jag inte är någon större vän av EU, men
              när det gäller de klimatpolitiska förhandlingarna kan faktiskt
              EU spela en roll. Då måste vi också ge EU stöd för att spela denna
              viktiga roll.
            </seg>
            <seg n="3f054586">
              På toppmötet den 89 mars i år gjordes vissa åtaganden från EU:s
              sida. Nu vet man i och för sig inte hur finansieringen ska gå
              till, och jag vet att Sveriges miljöminister har börjat grymta
              om att vi inte kan nå upp till alla krav som statsministern gjorde
              upp om i mars i år. Men det finns förutsättningar för EU att vara
              en viktig aktör i förhandlingarna, precis som EU var när Kyotoavtalet
              förhandlades fram. EU spelade faktiskt en viktig roll för att
              gå ett steg längre.
            </seg>
            <seg n="2cf83c83">
              Jag hoppas därför att de klimatpolitiska förhandlingarna på Bali
              kommer att ta de första stegen mot en fortsättning på Kyoto, mot
              en fortsättning för att vi ska kunna göra de politiska ansträngningarna
              globalt sett för att få ned klimatförändringarna och vända skutan.
              Enligt FN:s UNDP har vi 10 år på oss, och enligt IPCC har vi 15
              år på oss. Vi har alltså mellan 10 och 15 år på oss att vända
              skutan, och då måste vi börja nu. Toppmötet på Bali kan vara ett
              första steg i rätt riktning.
            </seg>
          </u>
          <note n="49342b9e">
            Anf. 53 FÖRSTE VICE TALMANNEN:
          </note>
          <u who="ulf_holm_07a505_w" xml:id="i-337fdf58a7d9ca11-0" n="53f3cdc8" prev="i-df227ce6e0508f79-0">
            <seg n="a846eecf">
              Det var det sista inlägget i denna allmänna debattimme. Jag tackar
              deltagarna.
            </seg>
            <seg n="c7e037b9">
              Skälet till dröjsmålet är tjänsteresor.
            </seg>
            <seg n="c7e037b9">
              Skälet till dröjsmålet är tjänsteresor.
            </seg>
            <seg n="4fea70bd">
              Skälet till dröjsmålet är sedan tidigare inbokade engagemang.
            </seg>
            <seg n="f06cf5bb">
              Miljöministern har inte möjlighet besvara interpellationen inom
              anvisad tid på grund av redan inbokade engagemang.
            </seg>
            <seg n="001016ba">
              KOM(2007)317
            </seg>
          </u>
          <note n="84d0f3cf">
            4 § Anmälan om fördröjda svar på interpellationer
          </note>
          <note n="d088ae47">
            Till riksdagen hade inkommit följande skrivelser:
          </note>
          <note n="037cda9a">
            Interpellation 2007/08:156
          </note>
          <note n="2643b17b">
            Interpellation 2007/08:156 Ökad regelbörda för småföretagen
          </note>
          <note n="802b6d41">
            Interpellationen kommer att besvaras fredagen den 7 december
            2007.
          </note>
          <note n="211827af">
            Karin Renman
          </note>
          <note n="ccf50708">
            Interpellation 2007/08:159
          </note>
          <note n="072792f1">
            Interpellation 2007/08:159 Ökade möjligheter till stöd för unga
            att starta eget
          </note>
          <note n="802b6d41">
            Interpellationen kommer att besvaras fredagen den 7 december
            2007.
          </note>
          <note n="211827af">
            Karin Renman
          </note>
          <note n="6a62f51d">
            Interpellation 2007/08:161
          </note>
          <note n="6c2409d3">
            Interpellation 2007/08:161 Modebranschens och den kreativa ekonomins
            utvecklingspotential
          </note>
          <note n="c8a3455a">
            Interpellationen kommer att besvaras tisdagen den 11 december
            2007.
          </note>
          <note n="543f8e50">
            Margareta Gårdmark Nylén
          </note>
          <note n="80f38ec4">
            Interpellation 2007/08:229
          </note>
          <note n="f393b66e">
            Interpellation 2007/08:229 Miljösanktionsavgifter för småföretag
          </note>
          <note n="af85cbee">
            Interpellationen kommer att besvaras tisdagen den 18 december
            2007.
          </note>
          <note n="e8ee0054">
            Lena Ingvarsson
          </note>
          <note n="ee2b8eff">
            5 § Anmälan om inkommen faktapromemoria om förslag från Europeiska
            kommissionen
          </note>
          <note n="b701bb4a">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="0769cced">
            6 § Förnyad bordläggning
          </note>
          <note n="afc5b045">
            Föredrogs och bordlades åter
          </note>
          <note n="bc54e1d1">
            7 § Statliga företag
          </note>
          <note n="c4b77d70">
            Föredrogs
          </note>
          <note type="speaker" n="cae042a6">
            Anf. 54 ALF ERIKSSON (s):
          </note>
          <u who="alf_eriksson_9e4cb3_w" xml:id="i-4210aa5f6be6f04e-0" n="d6949a47">
            <seg n="d2f3c9eb">
              Herr talman! Vi ska nu debattera de statliga företagen. Bakgrunden
              till ärendet är den årliga skrivelse som regeringen lämnar om
              just verksamheten i de statliga bolagen.
            </seg>
            <seg n="1d1faf08">
              I år är det en särskilt spännande debatt, för den handlar också
              om huruvida regeringen ska få behålla sitt bemyndigande, alltså
              tillåtelse av riksdagsmajoriteten att sälja ut sex statliga bolag.
            </seg>
            <seg n="1ae715e5">
              Staten äger 55 företag eller koncerner med ca 190 000 anställda.
              Värdet av de statliga företagen bedöms i dag vara ca 770 miljarder
              kronor. Det är mer än en fördubbling sedan hösten 2002, då värdet
              beräknades till ca 350 miljarder. Under det senaste året, 2006,
              steg de statliga företagen 6 procent mer i värde än genomsnittet
              på Helsingforssbörsen. De är välskötta och hävdar sig alltså mycket
              väl på marknaden.
            </seg>
            <seg n="5790a39d">
              Allt det här positiva överskuggas av regeringens ideologiska
              iver att sälja ut sex av de statliga företagen. Något ekonomiskt
              motiv går inte att räkna hem. De sex utpekade företagen på regeringens
              utförsäljningslista delar 2007 ut 16 miljarder kronor till statskassan.
              Det är dubbelt så mycket i avkastning som om företagen hade sålts
              för att betala av på statsskulden, som regeringen vill göra. Till
              detta ska läggas den värdeökning som sker i företagen som jag
              tidigare nämnde.
            </seg>
            <seg n="60157787">
              Konsekvensen av majoritetens argument är att det är olönsamt
              att äga aktier. Statsobligationer ger större avkastning. Vad skulle
              hända om pensionsfonderna lyssnade på regeringens argumentation?
            </seg>
            <seg n="4ae5913d">
              Herr talman! Inte nog med att det är en dålig affär för svenska
              folket att sälja värdefulla företag och avhända sig ett viktigt
              verktyg för politiska mål frågan är erbarmligt dåligt skött.
            </seg>
            <seg n="67fb89e5">
              I slutet av april avgår Malin Björkmo, chef för enheten för de
              statliga företagen, under protest mot hur utförsäljningarna sköttes
              av regeringen. Men Mats Odell, som vunnit dragkampen mot Maud
              Olofsson att vara utförsäljningsgeneral, kör vidare.
            </seg>
            <seg n="c5edb7dd">
              Sedan kommer Riksrevisionens svidande kritik. Jag ska citera
              den sammanfattning som riksrevisorerna gör i sin årliga rapport
              när det gäller utförsäljning av statliga bolag. Många har kommenterat
              denna rapport, men få tycks ha läst den.
            </seg>
            <seg n="9937c48c">
              Regeringen planerar att sälja statliga bolag till ett sammanlagt
              värde av 200 miljarder kronor under mandatperioden. I budgetpropositionen
              för 2007 förklarade regeringen sin avsikt att gå igenom alla statligt
              ägda företag och väga argument för och emot ett statligt ägarengagemang.
              Riksrevisionen har granskat om regeringen gjort en sådan genomgång
              för de sex bolag som regeringen avser att sälja. Riksrevisionen
              har även granskat om regeringen berett proposition 2006/07:57,
              alltså bemyndigandepropositionen vad avser genomgången av bolag,
              på ett tillfredsställande sätt och om beredningen har dokumenterats.
              Riksrevisionen bedömer att beredningen av ärendet inte uppfyller
              regeringsformens krav. Regeringen har för de sex aktuella bolagen
              inte gjort en sådan genomgång som aviserades i budgetpropositionen.
              Riksrevisionen bedömer att det underlag regeringen har tagit fram
              inför riksdagens beslut inte är tillräckligt heltäckande för att
              riksdagen ska kunna bedöma förutsättningarna för försäljning.
              Näringsdepartementets dokumentation uppfyller inte de krav på
              dokumentation som konstitutionsutskottet uttalat.
            </seg>
            <seg n="e7b4ba45">
              En sådan svidande kritik borde resultera i eftertanke, men utförsäljningsminister
              Odell försvarade sig med att beredningen visst var gjord, i högeralliansens
              valmanifest inför valet 2006. Därmed gick förberedelserna för
              försäljning vidare, och frågan om bemyndigande pressades i våras
              igenom i riksdagen utan de utlovade analyserna från budgetpropositionen
              för 2007.
            </seg>
            <seg n="f4eb91e6">
              I augustiseptember skapas ett utförsäljningsråd med Karin Forseke
              med förflutet i Carnegie som chef, ett råd med ledamöter från
              de statliga bolagens konkurrenter. De ska tala om vad som är bäst
              för skattebetalarna.
            </seg>
            <seg n="dde58afd">
              Sedan kommer Carnegieaffären. Carnegie, som länge varit rådgivare
              åt regeringen, får lämna. Forseke får lämna ordförandeskapet hur
              är ovisst. Det föreligger två versioner, en från Forseke själv
              som säger direkt i medierna att Odell var ledsen när hon lämnade
              och en version från Odell att han visat handlingskraft och tvingat
              Forseke lämna uppdraget.
            </seg>
            <seg n="8353745d">
              Hur som helst rasade utförsäljningsorganisationen samman. Inte
              heller denna gång resulterade det i att regeringen stannade upp,
              utan utförsäljningsprocessen ska gå vidare.
            </seg>
            <seg n="9d6ea320">
              Herr talman! Den 1 november presenterar Synovate Temo en undersökning,
              beställd av fackförbundet Seko, om högeralliansens säljplaner
              för sex statliga bolag. Det visar sig att bara 16 procent har
              förtroende för regeringens hantering av utförsäljningen. I måndags
              nådde oss en ny undersökning, som säger att sex av tio skulle
              rösta nej om det var en omröstning om utförsäljning.
            </seg>
            <seg n="b02017cf">
              Herr talman! Vi har haft många debatter om utförsäljningen det
              senaste året, och under i stort sett alla debatter har regeringspartierna
              hävdat att ni har ett folkligt mandat och stöd för försäljningen.
            </seg>
            <seg n="880d165e">
              Det som förvånar är Mats Odells klarsynta kommentar till den
              första undersökningen i Dagens Nyheter den 1 november. Mats Odell
              säger så här: Aldrig populärt att sälja statens ägodelar.
            </seg>
            <seg n="baacef5a">
              Delar ni regeringspartier Mats Odells uppfattning, eller vad
              är det som driver er att mot folkviljan sälja svenska folkets
              egendom? Ni har möjlighet att dela finansmarknadsministerns uppfattning
              och rösta på reservation 1 från s och v och ta tillbaka försäljningsbemyndigandet.
            </seg>
            <seg n="87324c9e">
              I reservation 6 tar vi upp frågan om ersättning till ledande
              befattningshavare i statliga företag. 2003 avskaffade den socialdemokratiska
              regeringen möjligheten till bonusavtal för den verkställande ledningen
              i de statliga företagen. Kritiken mot vd-bonusarna var omfattande,
              inte minst från den dåvarande oppositionen alltså de nuvarande
              regeringspartierna.
            </seg>
            <seg n="a66e7812">
              Bonussystem för ledningen är inga bra system. De är alldeles
              för lätta att manipulera. Två av våra största företagsskandaler
              handlar om just detta. Det är därför med stor förvåning vi nu
              ser att regeringen har aviserat att nya riktlinjer för ersättningar
              till bolagsledningar ska komma, där det kan ingå bonussystem.
              Vi socialdemokrater anser tillsammans med Vänstern och Miljöpartiet
              att det är fel med bonusar till företagsledningarna. Ersättningarna
              ska vara tydliga, kontrollerbara och försvarbara.
            </seg>
            <seg n="1d706a06">
              Herr talman! Självfallet står vi bakom alla våra reservationer,
              men för tids vinnande yrkar jag bifall endast till reservationerna
              1 och 6.
            </seg>
          </u>
          <note type="speaker" n="3aff3071">
            Anf. 55 KENT PERSSON (v):
          </note>
          <u who="kent_persson_a6d7fa_w" xml:id="i-3f84be0d578accc3-0" n="893d130e" next="i-2449cab1a8de155a-0">
            <seg n="bbab4cc9">
              Herr talman! Jag vill börja med att yrka bifall till reservationerna
              1 och 6, men jag står givetvis bakom också den andra reservationen
              från Vänsterpartiet.
            </seg>
            <seg n="cb807ed4">
              Jag anser att de utförsäljningsbemyndiganden som riksdagen gav
              regeringen i juni 2007 bör återtas och att den pågående utförsäljningsprocessen
              omgående bör avbrytas. De beslut riksdagen fattade i juni 2007
              var felaktiga redan då. Utvecklingen därefter och det sätt på
              vilket utförsäljningsprocessen har skötts har tydligt klargjort
              hur ansvarslöst regeringen har agerat. Detta är inget annat än
              en ren vanvettsaffär.
            </seg>
            <seg n="de5d932a">
              De statliga företagen är i flera fall framgångsrika, och de representerar
              stora värden som försiktigt kan beräknas till mellan 750 och 800
              miljarder kronor. Detta medför ett stort ansvar och ställer krav
              på en långsiktig och professionell förvaltning för att säkerställa
              tillväxten och därmed sysselsättningen.
            </seg>
            <seg n="6d028ced">
              För drygt ett år sedan deklarerade alliansen att man under mandatperioden
              skulle sälja ut sex namngivna bolag som försiktigt värderades
              till omkring 200 miljarder kronor. Detta skulle innebära att 50
              miljarder per år under mandatperioden skulle genereras i intäkt
              till statskassan.
            </seg>
            <seg n="61514db7">
              Den 3 maj 2007 avyttrade staten motsvarande 8 procent av aktierna
              i Telia Sonera. Valet av tidpunkt för att sälja berodde bland
              annat på att aktiekursen var den högsta på sex år och att den
              låg över aktieanalytikernas konsensusvärdering. Dessutom ville
              regeringen minska exponeringen för värdeminskningar. Vi vet alla
              att kursen fastställdes till 50 kronor per aktie. Enligt aktiekurserna
              i DN i dag står Telia Sonera i nästan 60 kronor per aktie.
            </seg>
            <seg n="c52cfe8b">
              Den genomförda utförsäljningen av de 8 procenten av aktierna
              i Telia Sonera kostade enligt börsanalytikerna skattebetalarna
              1,7 miljarder kronor. Dessutom föregrep försäljningen Post- och
              telestyrelsens utredning av accessnätets framtid. Än i dag är
              det oklart hur regeringen ska lösa problemen med åtkomst till
              detta nät.
            </seg>
            <seg n="cd357676">
              Om försäljningen hade skett i dag skulle intäkterna ha stannat
              någonstans runt 21 miljarder kronor. Nu har det snart gått ett
              år, och det saknas fortfarande 32 miljarder kronor för att man
              ska nå det budgetmål som regeringen och riksdagen har fastställt
              för 2007.
            </seg>
            <seg n="cf4a0262">
              Detta är en analys som man verkligen kan ifrågasätta. Det är
              också det som är det stora problemet. Problemet är inte att regeringen
              har gjort en dålig affär. Det kan alla göra. Som jag ser det är
              problemet att regeringen försöker få de bedömningar man gör att
              framstå som vetenskapliga när det gäller när och hur man ska sälja
              och till vilket pris. Det är ju bara bedömningar som man gör,
              och de råd man ger är inget annat än spekulationer, givetvis.
              De spekulationerna kommer att stå svenska skattebetalare dyrt.
            </seg>
            <seg n="1cc05004">
              År 2006 var ytterligare ett framgångsrikt år för de statliga
              företagen, och utdelningen till statskassan år 2007 blev därigenom
              också den högsta någonsin, 37 miljarder kronor, vilket motsvarar
              en ökning med 39 procent sedan 2006.
            </seg>
            <seg n="f9b0a362">
              De aktuella utförsäljningarna är alltså en dålig affär för staten.
              Inga som helst ekonomiska eller rationella grunder varför utförsäljningen
              hastigt måste genomföras har anförts av regeringen. Det enda jag
              har hört är att staten inte ska äga. Med all sannolikhet kommer
              försäljningarna om de genomförs att bli en väldigt dyr affär för
              skattebetalarna. Låt mig citera Lotta Gröning: Mats Odell har
              gett kapitalismen ett ansikte. Han tar det svenska folkets tillgångar
              och rear ut dem till kapitalstarka investerare. Statliga mjölkkor
              konfiskeras till förmån för privata vinstintressen.
            </seg>
            <seg n="7e1e30be">
              Dessutom har regeringen fortfarande inte redogjort för utförsäljningarnas
              konsekvenser för de berörda marknaderna, jobben eller statsfinanserna.
              I stället hänvisar man till sitt valmanifest och det folkliga
              mandat som man påstår att man har för utförsäljningen. Men det
              är knappast så. Enligt opinionsmätningar säger svenska folket
              starkt nej till utförsäljningsplanerna.
            </seg>
            <seg n="c765d6f1">
              Regeringens syn på det statliga ägandet av företag präglas av
              en ideologisk låsning, och regeringens agerande riskerar att medföra
              stora förluster för svenska folket, som ytterst är ägare till
              de statliga företagen.
            </seg>
          </u>
          <note n="944ccdf6">
            Den andra delen i regeringens hantering av utförsäljningen är
            det sätt på vilket riksdagsbeslutet genomdrevs under våren 2007.
            Redan innan riksdagen i juni 2007 fattade beslut om utförsäljningspropositionen
            konstaterade riksrevisorn Lennart Grufberg att regeringen bröt
            mot grundlagens beredningskrav, bland annat med hänvisning till
            att regeringen inte bemödat sig om att inhämta synpunkter från
            myndigheter med expertkunskap, till exempel Konkurrensverket och
            Post- och telestyrelsen.
          </note>
          <u who="kent_persson_a6d7fa_w" xml:id="i-2449cab1a8de155a-0" n="893d130e" prev="i-3f84be0d578accc3-0">
            <seg n="673ae17f">
              Riksrevisorns rapport är en fullständigt unik kritik. Redan då
              borde regeringen ha stoppat utförsäljningsplanerna och försett
              riksdagen med ett fullgott beslutsunderlag. Det är det minsta
              man kan kräva innan man ska fatta beslut i kammaren. Men i stället
              kritiserade regeringen riksrevisorn och drev utan ytterligare
              underlag igenom förslaget i riksdagen.
            </seg>
            <seg n="9c69720e">
              I efterhand har de borgerliga ledamöterna i Riksrevisionens styrelse
              bekräftat riksrevisorns mycket kraftiga kritik av regeringens
              beredning av utförsäljningspropositionen. En enig styrelse konstaterar
              dessutom att regeringen inte heller har gjort någon genomgång
              av för- och nackdelar med en utförsäljning av respektive bolag,
              som utlovades i budgetpropositionen för 2007.
            </seg>
            <seg n="0edb21f3">
              Hela hanteringen av utförsäljningen präglas av brist på öppenhet,
              insyn och dialog. I stället har regeringen valt att hemlighålla,
              mörklägga och driva fram processen så fort som möjligt och till
              varje pris. Det här är ett exempellöst tillvägagångssätt, och
              det är respektlöst mot skattebetalarna och riksdagen att man på
              detta sätt hanterar den gemensamma egendom som dessa bolag utgör.
            </seg>
            <seg n="3c8d476d">
              Mot bakgrund av den kraftiga kritik som riktats mot regeringens
              utförsäljning är det enda rimliga att utförsäljningsprocessen
              avbryts. Det är knappast, herr talman, med den klokes vishet utan
              snarare med den drucknes envishet som alliansen fortsätter att
              driva på utförsäljningshysterin.
            </seg>
            <seg n="dfcd984c">
              Den tredje fadäsen är den direkta oskicklighet som regeringen
              och Mats Odell har visat i själva utförsäljningsprocessen. Flera
              medarbetare till Odell har tvingats avgå. Bland annat lämnade
              Karin Forseke uppdraget som ordförande i Rådet för minskat statligt
              ägande. Och jag tänker på rekryteringen av statssekreterare Urban
              Funered. Båda har ett förflutet i Carnegie.
            </seg>
            <seg n="7e9fbcd8">
              Jag vill också kommentera det utförsäljningsråd som regeringen
              har tillsatt och som reser fler frågetecken än vad det ger svar.
              Rådet ska ha till uppgift att bidra med utlåtanden om analysfasen
              och försäljningsprocessen, sägs det. Men det finns bara kompetens
              från näringsliv och bankväsende i rådet. Viktiga frågor som utförsäljningskonsekvenser
              för jobben och för statsfinanserna kommer därmed att lämnas utan
              svar. Men än allvarligare är att utförsäljningsrådets medlemmar
              i flera fall redan från början har diskvalificerat sig själva.
            </seg>
            <seg n="2d46a221">
              Regeringen bör till riksdagen lämna åtminstone en redogörelse
              för utförsäljningsrådets roll. De flesta kvarvarande medlemmar
              i rådet har intressen i bolag som uppenbart kan vara intresserade
              av att köpa några av de aktuella bolagen. Och inte gör det saken
              bättre att den nya ordföranden i rådet för utförsäljningen är
              stor aktieinnehavare i Handelsbanken. Hur denna församling på
              ett förtroendefullt sätt ska kunna agera som slutlig rådgivare
              blir därför för mig en gåta.
            </seg>
            <seg n="fd8d9fd1">
              Herr talman! Jag ser att jag pratar lite längre än vad jag hade
              avsett. Men det här betyder att utförsäljningen kommer att tappa
              i tempo. Tidspressen ökar ytterligare, och affärsvärlden ser en
              minister som uppenbarligen inte klarar sin uppgift. Tänkta uppköpare
              ser naturligtvis det och kommer att sätta pris därefter.
            </seg>
            <seg n="c0a0309f">
              Det är inte otänkbart att regeringen hamnar i ett läge där företagen
              är sålda men där priset på prislappen blev åtskilliga miljarder
              lägre allt till skada för svensk ekonomi.
            </seg>
            <seg n="6d736b34">
              I stället för att kunna fortsätta ta del av utdelningen från
              de statliga företagen som bidrar till välfärden säljer regeringen
              ut viktiga statliga företag till ett lägre pris än nödvändigt.
              Det har redan skett, och det är endast för att uppfylla ett vallöfte.
            </seg>
            <seg n="c4022592">
              Regeringen hade fel utgångspunkt, och för varje dag som går samlas
              alltmer grus i utförsäljningsmaskineriet. Det enda rimliga borde
              vara att hela processen stoppas och att riksdagen återtar bemyndigandet
              att sälja ut de aktuella bolagen.
            </seg>
          </u>
          <note type="speaker" n="64820589">
            Anf. 56 PER BOLUND (mp):
          </note>
          <u who="per_bolund_d587aa_w" xml:id="i-e64a65b37f7d9167-0" n="3fa2a4ee">
            <seg n="4a4619b0">
              Herr talman! Jag vill börja med att yrka bifall till reservation
              6 som handlar om ersättning till befattningshavare inom den offentliga
              sektorn.
            </seg>
            <seg n="71eb0df0">
              Vi anser där att riksdagen bör göra en tydlig markering om att
              ersättningen till ledande befattningshavare i statliga företag
              ska vara transparent och tydlig.
            </seg>
            <seg n="e6f54477">
              Regeringen har aviserat att man under hösten 2007 kommer att
              besluta om nya riktlinjer för ersättning till befattningshavare.
              Det innebär med stor sannolikhet att man kommer att öppna för
              möjlighet till bonusavtal utöver den vanliga ersättningen. Det
              är någonting som vi starkt ifrågasätter. Vi tycker att det är
              väldigt tveksamt om statliga företag ytterligare ska späda på
              den bonushysteri som redan råder i vissa delar av svenskt näringsliv.
              Staten bör vara en föregångare och ha väldigt tydliga och transparenta
              ersättningar till sina ledningar i företagen.
            </seg>
            <seg n="30bcf990">
              Miljöpartiet har i många tidigare debatter deklarerat sin ställning
              när det gäller ägande av statliga företag. Jag tänker inte uppta
              riksdagens tid mer med den frågan, utan jag tänkte mer diskutera
              vilket ansvar som kommer med ägande.
            </seg>
            <seg n="d9035251">
              Vi tycker att statligt ägande av företag förutsätter att man
              har en aktiv ägarroll för att ägandet ska vara legitimt. När staten
              äger företag måste de företagen vara ledande i omställningen till
              ett hållbart samhälle och också vara ledande i respekten för mänskliga
              rättigheter.
            </seg>
            <seg n="40f49ba3">
              Statligt ägande och förvaltning måste vara transparent. Målen
              för verksamheten ska vara ytterst tydliga och utvärderingsbara.
              Det statliga ägandet måste struktureras på ett sådant sätt att
              alla relevanta intressenter ges möjlighet att delta i förvaltning
              och styrning av bolagen.
            </seg>
            <seg n="5195cd35">
              Här brister det väldigt mycket i dag. Styrningen av de statliga
              bolagen är i dag skamligt dålig. Riksrevisionen har också i flera
              granskningar påpekat att de statliga bolagen drivs på ett sådant
              sätt att styrningen oftast är mycket otydlig, och det är oklart
              vilka krav som bolagen ska uppfylla genom sin verksamhet.
            </seg>
            <seg n="676f8b20">
              De statliga bolagens årsredovisningar är spretiga och saknar
              i många fall helt redogörelser för hur bolagen har uppfyllt sina
              samhällsuppdrag.
            </seg>
            <seg n="5f4ec0b2">
              Vi kan titta på ett specifikt statligt bolag, Vattenfall. Den
              nästan obefintliga statliga styrningen håller på att snabbt rasera
              Sveriges förtroende i klimatfrågan nere i Europa. Om man tittar
              i Vattenfalls egen resultatredovisning för perioden januari till
              september ser man att det framkommer skrämmande siffror.
            </seg>
            <seg n="61adfd62">
              Där framgår att produktionen från fossila bränslen under det
              tredje kvartalet i år, jämfört med samma period förra året, har
              ökat med två terawattimmar. Samtidigt som resten av Europa arbetar
              för att minska sin klimatpåverkan ökar det helstatligt ägda energibolaget
              sin fossila produktion med 11 procent på bara ett år.
            </seg>
            <seg n="b26af0a8">
              Som om inte det var nog planerar Vattenfall dessutom för utökad
              brunkolsbrytning i Tyskland och för nya kraftverk för elproduktion
              från brunkol, som är det absolut smutsigaste sättet att producera
              el och värme. Den här brunkolsbrytningen leder dessutom till att
              man måste flytta byar och att man drar på sig otroligt dålig PR
              i Tyskland. Det här drar självklart också ned den svenska staten
              som är helägare till Vattenfall.
            </seg>
            <seg n="b0b262f1">
              Förutom brunkolsanvändning planerar Vattenfall dessutom för nya
              kraftverk för att elda stenkol, utanför Hamburg och på flera andra
              ställen i Tyskland, som kommer att öka utsläppen av koldioxid
              radikalt i Europa.
            </seg>
            <seg n="01b1e671">
              Tyskland är det land i Europa som har mest vindkraft. Det har
              skett en kraftig utbyggnad av vindkraften som gör att man nu får
              en bra bit över 30 terawattimmar vindkraft varje år.
            </seg>
            <seg n="5e45f9a2">
              Det är intressant att titta på hur Vattenfall har agerat på den
              tyska vindkraftsmarknaden. Vattenfall har ingen som helst produktion
              av vind-el i Tyskland. Man kan verkligen ifrågasätta ett bolag
              som säger att det ska vara nummer ett på miljöområdet men som
              samtidigt inte satsar på vindkraft över huvud taget i Tyskland
              som har de mest förmånliga reglerna för vindkraftsproduktion.
            </seg>
            <seg n="b4987f63">
              Det är inte bara på den fossila sidan som Vattenfall missköter
              sig. Även på kärnkraftssidan har man fått svidande kritik i Tyskland.
              De två tyska kärnkraftverken Brunsbüttel och Krümmel som Vattenfall
              äger snabbstoppades den 28 juni på grund av bränder och säkerhetsproblem.
              Efter det här har det varit en intensiv debatt i Tyskland om kärnkraften
              och kärnkraftssäkerhet, och där har Vattenfall varit det bolag
              som har fått mest kritik och hårdast kritik för sitt säkerhetsarbete.
              Det ledde till och med till att den tyska chefen för Vattenfall
              var tvungen att avgå på grund av fadäser som bolaget dragit på
              sig.
            </seg>
            <seg n="bfc1928f">
              Som ytterligare grädde på moset granskas nu Vattenfall i en kartellhärva
              i Tyskland. Enligt det tyska konkurrensverket, Bundeskartellamt,
              har de fyra stora elbolagen på den tyska elmarknaden, varav ett
              stort är Vattenfall, haft ett kartelliknande samarbete. Kartellmyndigheten
              har gjort razzior mot elbolagen för att få tag på fakta i det
              här fallet.
            </seg>
            <seg n="c6ad01e2">
              Vattenfalls ledning har enligt den här myndigheten haft hemliga
              träffar med direktörer i de övriga fyra tyska elbolagen där de
              har utbytt information om strategier och investeringar. Syftet
              har varit att behålla makten över marknaden och hålla priserna
              uppe. Man ska sinsemellan också ha delat upp marknaden för att
              slippa konkurrens.
            </seg>
            <seg n="edbb1d7a">
              Jag trodde att vi i den svenska riksdagen var helt överens om
              att karteller är någonting som inte ska förekomma. Det ska inte
              förekomma privat och särskilt inte med statliga bolag.
            </seg>
            <seg n="f1e7d729">
              Alla de här exemplen visar att den statliga styrningen av Vattenfall
              fullständigt har misslyckats, att staten har kapitulerat när det
              gäller styrningen av Vattenfall.
            </seg>
            <seg n="61989394">
              Det är då intressant att titta på hur den nuvarande regeringen
              agerar och hur man sade att man skulle agera inför valet. I en
              artikel i Svenska Dagbladet i februari 2005 sade den nu ansvariga
              ministern, Maud Olofsson: Jag kan inte tolerera att statligt ägda
              Vattenfall investerar i den smutsigaste energiproduktionen vi
              känner till även om det sker i andra länder.
            </seg>
            <seg n="5c33ea9f">
              Hon fortsätter i artikeln: Regeringen kan inte vänta sig vårt
              stöd för en energiöverenskommelse som inte omfattar både forskning
              och styrning av de statliga företagen för att nå miljömålen.
            </seg>
            <seg n="4b4cb2b7">
              Hur har då Maud Olofsson och Centerpartiet agerat efter att man
              kommit in i regeringen och också fått ansvariga ministrar både
              för energisidan och klimatsidan? Svaret är: inte alls.
            </seg>
            <seg n="a868b352">
              Man har fortsatt med den otydliga styrningen av Vattenfall. Nu
              kommer det dessutom nya oroande signaler från de borgerliga partierna
              i näringsutskottet, där man ifrågasätter om man ska styra statliga
              bolag över huvud taget.
            </seg>
            <seg n="b946c888">
              Det här är något som är väldigt oroande för om Europa ska ha
              möjlighet att nå sina klimatmål över huvud taget. Då kommer det
              att krävas att man har en extremt tydlig styrning från ägarna
              gentemot de stora energiproducenterna.
            </seg>
            <seg n="36548acb">
              Man kan också se att i flera rangordningar över företagens etiska
              arbete har statliga företag hamnat långt ned. Vi tycker att de
              statliga företagen måste vara föregångare när det gäller värnandet
              av mänskliga rättigheter och omställningen till ett hållbart samhälle
              även på den sociala sidan. I stället är det tyvärr ofta tvärtom
              i dag. Nordea som ju är delägt av den svenska staten hamnar alltid
              under många av de privata bankerna på listor över hur väl de bedriver
              etikarbete och det som kallas för corporate social reponsibility
              .
            </seg>
            <seg n="61cf5c55">
              Ett annat exempel är Vin &amp; Sprit som är helägt av staten och
              som bedriver storskaliga kostsamma reklamkampanjer runt om i världen
              som strider fullständigt mot de riktlinjer som riksdagen har ställt
              upp när det gäller försäljning av alkohol i Sverige. Amnesty Business
              Group har starkt kritiserat statliga bolag för att de antingen
              helt saknar en global etikpolicy eller för att den policy de har
              inte på något sätt följs upp och utvärderas. Det gör att företagens
              representanter riskerar att bryta mot mänskliga rättigheter i
              länder runt om i världen på ett väldigt allvarligt sätt.
            </seg>
            <seg n="3e1d7b84">
              Vi tycker att det är dags för den borgerliga regeringen att nu
              verkligen visa att man menar allvar när man säger att man ska
              vara en föregångare på klimatområdet, att klimatet är en av de
              viktigaste frågorna och att man ska respektera de mänskliga rättigheterna.
              Då ingår det som ett absolut krav att man måste styra de statliga
              bolagen som är några av de aktörer i den statliga portföljen som
              har mest påverkan på just mänskliga rättigheter och klimatet.
              Varför kommer det inga sådana signaler från de borgerliga partierna?
            </seg>
          </u>
          <note type="speaker" n="c4c78c65">
            Anf. 57 KARIN PILSÄTER (fp):
          </note>
          <u who="karin_pilsater_5dda7a_w" xml:id="i-0900be39dbdfc0c1-0" n="dcacee30">
            <seg n="874ec99d">
              Herr talman! Vi har haft ganska många debatter om försäljningsprocessen,
              försäljningsbemyndigande och andra frågor runt statliga bolag
              under det senaste året. I dag debatterar vi egentligen det som
              är den andra frågeställningen i första hand. Det är skrivelsen
              om de statliga företagen, det vill säga framför allt det som handlar
              om de andra ca 50 företagen som nu inte har gått in i en process
              som gäller att de helt eller delvis ska kunna övergå i annan ägo
              än statlig.
            </seg>
            <seg n="ce113fc2">
              Per Bolund från Miljöpartiet höll precis före mig egentligen
              en lång argumentation för varför det är så problematiskt med staten
              som ägare till bolag som verkar på konkurrensutsatta marknader,
              bedriver kommersiell verksamhet och i många fall dessutom i andra
              länder. Man måste fråga sig om det verkligen är statens uppgift
              att driva kommersiell verksamhet i konkurrens med andra kommersiella
              företag och dessutom i andra länder. Mitt svar i grunden på den
              frågan är nej.
            </seg>
            <seg n="6b8e4af5">
              Det är utgångspunkten för att jag tycker att det är så viktigt
              att regeringen nu fullföljer genomlysningen av samtliga statliga
              företag för att konstatera vilka bolag och verksamheter som långsiktigt
              ska vara drivna av staten för att de har andra uppgifter än att
              bara tjäna så mycket pengar som möjligt till ägarna som sedan
              i sin tur betalar skatt och att bara ge så många jobb som möjligt
              till dem som kan arbeta i företagen så att även de sedan kan betala
              in skatt till staten. Det handlar om vilka verksamheter som ska
              kvarstå långsiktigt i statens regi för att de har andra uppgifter
              och andra bevekelsegrunder än att vara kommersiell verksamhet.
            </seg>
            <seg n="dda4fcc3">
              Många utvärderingar, bland annat från Riksrevisionen, har också
              visat på brister i styrningen och brister i tydligheten i uppdrag
              under lång tid. Det har varit under ledning av de partier, Socialdemokraterna
              och Vänsterpartiet, som nu till varje pris vill att staten ska
              fortsätta att bedriva dessa verksamheter. Jag tycker att det är
              en bjudande plikt för den sittande regeringen och för alliansen
              att se till att vi genomför den här genomlysningen och ser till
              att vi bedriver styrning och uppföljning på ett betydligt bättre
              sätt än vad som tidigare har gjorts.
            </seg>
            <seg n="5f1d4957">
              Det sägs här att debatten handlar om huruvida vi ska behålla
              eller inte behålla bemyndigandet. Det beror på att oppositionen
              har kommit tillbaka med förslaget att vi ska dra tillbaka bemyndigandet
              för de tre av staten delägda bolag som den tidigare majoriteten
              gav regeringen i bemyndigande att helt eller delvis avyttra. Nu
              visar processen hur oerhört svårt det är att kombinera ägande
              i börsnoterade företag minoritetsägande i vissa fall med den politiska
              kulturen och den politiska arbetsformen som kräver öppenhet och
              långsamhet. Det är väldigt svårt att kombinera exempelvis med
              Nasdaqbörsens insiderregler.
            </seg>
            <seg n="73f5f77e">
              Jag noterar också att man inte kräver att bemyndigandet dras
              tillbaka för dessa tre bolag utan bara för två av dem. Något argument
              för varför man väljer att låta det gamla bemyndigandet kvarstå
              för ett av dem har ingen framfört.
            </seg>
            <seg n="034a7372">
              Det andra bemyndigandet gäller tre rent kommersiella företag
              som säljer sprit, handlar med bolån och hyr ut lokaler och butiker
              till företag. Vår uppfattning är att de här företagen kan behöva
              en annan ägarstruktur för att på bästa möjliga sätt kunna utvecklas,
              växa och säkra jobb och intäkter. Det finns mycket som tyder på
              det nu.
            </seg>
            <seg n="6baa9a44">
              Det pratas om brist på insyn. Det ligger i sakens natur. Det
              är väldigt svårt att bedriva kommersiellt företagande i den politiska
              kulturen med de krav på öppenhet och långsamhet som politiken
              har.
            </seg>
            <seg n="82fa2b7e">
              Det pratas om ett exempellöst agerande. Jag skulle kunna gå i
              polemik mot många av de svartblommiga uttryck som används, men
              exempellöst är det inte. Det är bara att gå tillbaka och titta
              på hur propositionerna har sett ut för samtliga de försäljningar
              som har genomförts av den tidigare majoriteten. Väldigt många
              av dem är KU-anmälda, och KU, som ju har till uppgift att granska
              om beredningsprocessen i Regeringskansliet har varit tillfyllest,
              har i flertalet fall kommit fram till att det inte strider mot
              beredningstvånget. Vi kan också konstatera att den bristfälliga
              informationen och den korta handläggningstiden just beror på svårigheten
              att kombinera kommersiellt företagande med den politiska processen.
            </seg>
            <seg n="2904a198">
              Beträffande det så kallade budgetmålet om 50 miljarder vill jag
              bara påpeka att den tidigare majoriteten, Socialdemokraterna med
              stöd av Vänsterpartiet och Miljöpartiet, år ut och år in satte
              upp ett mål om 15 miljarder, oavsett vad det sedan blev i slutet.
              Jag vill bara påpeka för er att detta inte på något sätt påverkar
              det finansiella sparandet utan är en siffra som man sätter upp
              som ett riktvärde men som egentligen inte har någon större betydelse.
              Man byter en tillgång mot en annan.
            </seg>
            <seg n="451f8941">
              Herr talman! Den här skrivelsen är i någon mening en form av
              koncernredovisning och redovisning från ägandet. Jag tycker, som
              sagt var, att det är väldigt viktigt att vi diskuterar styrningen
              och förvaltningen av de återstående 50. Jag vill här särskilt
              lyfta fram vikten av att genomlysningen genomförs och fullföljs
              så att vart och ett av de här företagen kan få en plan för hur
              man ska få bästa möjliga förutsättningar att verka, både beträffande
              de konkurrensutsatta kommersiella delarna så att de ska få de
              bästa förutsättningarna att växa och när det gäller samhällsuppdragen
              så att de ska få bästa möjliga förutsättningar att genomföras.
            </seg>
            <seg n="3bb32e4c">
              Då kan man till exempel inte, som den förra regeringen gjorde,
              begära stora vinsthemtagningar från Systembolaget som ju inte
              ska vara ett vinstdrivande företag, för att ta ett exempel. Det
              är också viktigt att översynen av kapitalstrukturen fullföljs
              och att vi sedan får en ny modell för hur kapitalöverföringar
              i förekommande fall ska gå till.
            </seg>
            <seg n="546701a5">
              Det finns ett antal ytterligare pågående processer som jag vill
              nämna. Det handlar om styrelsens sammansättning och då inklusive
              villkoren för och omfattningen av deltagande från departementstjänstemän.
              Den processen måste fullföljas så att vi kan komma bort från situationen
              att det ifrågasätts att personal från Regeringskansliet samtidigt
              får styrelsearvoden.
            </seg>
            <seg n="49fe122b">
              När det gäller kvinnorepresentationen måste man ta ett steg till
              och inte nöja sig med att man i genomsnitt har en okej representation.
              Det är faktiskt varje enskilt bolag som ska ha en okej representation,
              precis på samma sätt som det behöver vara så på börsen i sin helhet.
            </seg>
            <seg n="3f0c487c">
              När det gäller ersättningsfrågor vill jag betona att det inte
              handlar om någon önskan att återinföra konstiga bonussystem. Däremot
              har det hänt väldigt mycket sedan de föregående riktlinjerna togs
              fram. Bland annat har vi fått en kod för bolagsstyrning som gäller
              för börsen och som nu ska implementeras i de här bolagen. Bolagen
              har väldigt olika villkor och lever i väldigt olika verkligheter.
              Därför behövs nya riktlinjer som gör att man kan få en ersättningsstruktur
              som passar bäst för respektive verksamhet. Då är det väldigt viktigt
              att staten ser till att inte verka ledande och drivande när det
              gäller ersättningsnivåer, vilket man i dag i vissa fall är. Det
              ska i stället vara tydligt, transparent och måttfullt.
            </seg>
            <seg n="044fad3e">
              Herr talman! Jag yrkar bifall till näringsutskottets förslag,
              vilket är att lägga skrivelsen till handlingarna, och avslag på
              reservationerna.
            </seg>
          </u>
          <note type="speaker" n="8df8064b">
            Anf. 58 ALF ERIKSSON (s) replik:
          </note>
          <u who="alf_eriksson_9e4cb3_w" xml:id="i-4210aa5f6be6f04e-1" n="d6949a47">
            <seg n="6c313493">
              Herr talman! Det är väldigt många stora tillgångar som hanteras
              i den utförsäljningsprocess som nu pågår. Det handlar om 200 miljarder.
              Det motsvarar ungefär en fjärdedel av statens alla utgifter på
              ett år. Det är inte några schablonmässiga 15 miljarder om året.
              Vi hade aldrig någon utförsäljningslista.
            </seg>
            <seg n="9773b486">
              Karin Pilsäter är ordförande i näringsutskottet och borde känna
              ett stort ansvar för att folkets egendom inte äventyras i en illa
              skött försäljningsprocess. Min fråga är: Delar Karin Pilsäter
              Mats Odells bedömning att det inte är populärt att sälja svenska
              statens egendom eller är det själva försäljningsprocessen som
              är så bristfällig att folket tror att värden försnillas?
            </seg>
            <seg n="f95bbe01">
              Dessutom är försäljningsprocessen ideologiskt betingad. Staten
              ska inte äga företag, hörde vi i Karin Pilsäters anförande. Men
              det verkar som om denna principiella hållning endast gäller den
              svenska staten, för de främsta spekulanterna på OMX är till exempel
              de helstatliga börserna i Dubai och Qatar. Många av de teleoperatörer
              France Télécom, Deutsche Telekom som kan komma att ta över Telia
              Sonera är statligt ägda bolag.
            </seg>
            <seg n="3f570f91">
              Är den ideologiska uppfattningen den att det bara är den svenska
              staten som inte ska äga eller gäller det även statliga ägda bolag
              utanför Sverige?
            </seg>
          </u>
          <note type="speaker" n="eb075e76">
            Anf. 59 KARIN PILSÄTER (fp) replik:
          </note>
          <u who="karin_pilsater_5dda7a_w" xml:id="i-0900be39dbdfc0c1-1" n="dcacee30">
            <seg n="1968a52e">
              Herr talman! Somligt upprepas som ett mantra, men även om man
              upprepar en sak flera gånger betyder det inte alltid att den blir
              sann. Däremot kan kanske de som lyssnar få det intrycket. Med
              tanke på att denna process just har börjat kan jag inte dela iakttagelsen
              att den skulle vara illa skött, men ni har ju dömt ut den innan
              den ens var påtänkt.
            </seg>
            <seg n="3ebdc54e">
              Förändringar är aldrig särskilt populära. Det är något grundläggande,
              men ibland måste man förändra saker ändå. Efteråt upptäcker man
              att det kanske var ganska bra. Jag tror också att den försäljning
              som svenska folket har väl i minne väldigt många därför att de
              fortfarande har hål i sina tillgångar och andra för att de känner
              människor som har det är försäljningsprocessen runt Telia. Det
              är sådant som ni genomförde, och det är klart att det bidrar till
              att människor är lite rädda. I det fallet var det staten som tog
              för mycket betalt i förhållande till vad folk sedan fick i värden
              på sina aktier. De sjönk ju som stenar när man sålde en stor del
              av Telia. Jag vet inte om det var ideologiskt eller varför man
              anser att det var rätt och det nu är helt fel.
            </seg>
            <seg n="0335496f">
              Jag anser att staten i grunden ska göra det som är statens uppgift
              och det som staten måste vara bra på. Historien visar att staten
              inte alltid är bäst på att driva kommersiell verksamhet och framför
              allt inte på att låta företag utvecklas.
            </seg>
            <seg n="cc2506a0">
              Jag vet inte varför ideologiskt nu helt plötsligt är ett fult
              ord. Detta är grundat dels på en värdering, nämligen att staten
              först och främst ska göra det som är statens uppgift och som ni
              grovt misskötte på många mycket viktiga punkter, dels på att internationell
              erfarenhet och beprövad empiri säger att dessa företag med en
              rätt skött försäljning i de allra flesta fall kommer att växa
              och utvecklas bättre med andra ägare som kanske har andra möjligheter
              till kapitaltillskott och så vidare.
            </seg>
          </u>
          <note type="speaker" n="85126b8f">
            Anf. 60 ALF ERIKSSON (s) replik:
          </note>
          <u who="alf_eriksson_9e4cb3_w" xml:id="i-4210aa5f6be6f04e-2" n="d6949a47">
            <seg n="0fb94bb9">
              Herr talman! Det är inte vi som har dömt ut försäljningsprocessen.
              Det är svenska folket. 16 procent anser att de har förtroende
              för processen. Men resten då? Det är alltså inte jag som står
              här och gör mig till talesman för denna uppfattning, utan det
              är svenska folket. Min fråga till Karin Pilsäter är: Delar hon
              Mats Odells bedömning att det inte är populärt eller är det brister
              i försäljningsorganisationen?
            </seg>
            <seg n="78760286">
              Jag fick inget svar på min fråga om detta är ideologiskt betingat.
              Däremot fick jag frågan om detta skulle vara fult. Nej, det är
              inte fult att ha en ideologi, men det är uppfattningen om innehållet
              i just den här ideologin som jag inte kan dela. Svenska staten
              ska inte äga, men tydligen går det bra att sälja svenska statens
              egendom till Qatar, Dubai, Frankrike eller Tyskland. Där ser jag
              brister i argumentationen, och det vill jag gärna ha ett svar
              på.
            </seg>
            <seg n="7e0ff57b">
              Karin Pilsäters anförande var lite knepigt. Argumentet för att
              staten inte ska äga företag är nämligen att då tvingas man till
              öppenhet, och det skulle vara besvärligt. Men blir det bättre
              med öppenheten och insynen i de aktuella svenska företagen om
              de säljs till privata aktörer, i synnerhet om de hamnar någonstans
              på det statliga företaget i Qatar? Man kan fråga sig hur det då
              skulle bli öppenheten gentemot svenska medborgare.
            </seg>
          </u>
          <note type="speaker" n="e5dfaa00">
            Anf. 61 KARIN PILSÄTER (fp) replik:
          </note>
          <u who="karin_pilsater_5dda7a_w" xml:id="i-0900be39dbdfc0c1-2" n="dcacee30">
            <seg n="e61e5112">
              Herr talman! Jag vill be Alf Eriksson att gå tillbaka till protokollet
              efteråt, eftersom jag mycket tydligt svarade på frågan om ideologi
              och värderingar. Jag anser inte att ideologi är något fult. Det
              här är en värdering som grundar sig på vad jag själv tror och
              tycker är viktigt men också på empiri och beprövad erfarenhet.
            </seg>
            <seg n="449c3fac">
              Min motfråga skulle kunna bli: Vad är det för ideologi ni har
              som säger att staten ska äga så mycket som möjligt? Vilken ideologi
              är det som avgör att just detta är det optimala urvalet av statligt
              ägda kommersiella företag? Det tycker jag vore en mycket viktigare
              fråga för er att fundera igenom än att gång på gång ställa samma
              fråga igen.
            </seg>
            <seg n="3f380121">
              När det gäller OMX som ju detta handlar om äger staten en så
              pass liten andel. Det är ni som är ansvariga för att man har hamnat
              just exakt på detta värde. Staten äger ingen blockerande minoritet,
              och därför ligger det helt utanför vår kontroll vilka bud och
              budgivare som kommer det borde du veta. Min uppfattning är att
              man måste vara mycket noggrann med kravställandet när det gäller
              ägare och krav på transparens.
            </seg>
            <seg n="3da96bb5">
              När det gäller kommersiella stora företag och i några fall även
              börsnoterade företag är den process som bedrivs inne i företagen
              och av ägarna när man antingen ska köpa, sälja eller göra ett
              samgående väldigt svår att kombinera med den politiska processen.
              Så går det till i alla andra sammanhang, och så har det även gått
              till varje gång en sådan här affär har varit på gång under de
              tidigare socialdemokratiska regeringarna. Det är svårt att kombinera,
              och det är också därför en proposition i förväg, innan man ens
              har några bud eller förslag, naturligtvis inte kan innehålla vare
              sig en exakt konsekvensanalys eller någon konsekvensbeskrivning.
              Det är bara att gå tillbaka till de granskningar som konstitutionsutskottet
              har haft och det arbete som har skett i näringsutskottet tidigare
              så ser man hur svårt det är. Det är ett viktigt argument för mig.
            </seg>
          </u>
          <note type="speaker" n="60b50cb9">
            Anf. 62 PER BOLUND (mp) replik:
          </note>
          <u who="per_bolund_d587aa_w" xml:id="i-e64a65b37f7d9167-1" n="3fa2a4ee">
            <seg n="0ef298a1">
              Herr talman! Karin Pilsäter hävdar i sitt anförande att styrning
              av statliga bolag är omöjlig om de agerar på en konkurrensutsatt
              marknad. Så tolkar jag det. Jag delar absolut inte den uppfattningen.
              För mig är det i stället självklart att ägande möjliggör och faktiskt
              också kräver styrning av bolagen, speciellt om ägaren är en offentlig
              aktör.
            </seg>
            <seg n="a0b0b7e2">
              Det finns exempel på att vi faktiskt har lyckats, även om det
              är i liten utsträckning, med att styra statliga bolag. Efter hårt
              tryck från Miljöpartiet genomförde den socialdemokratiska regeringen
              en ändring av bolagsordningen för Vattenfall under den förra mandatperioden.
              Där tvingade man bolaget att investera åtminstone en liten del
              av sina vinster i vindkraft. Det var ett litet steg, som jag sade.
              Det var inte alls tillräckligt, men det visar ändå på att det
              fanns möjligheter att styra bolaget. Det är också det som har
              gjort att Vattenfall nu har tvingats att agera på vindkraftsmarknaden
              i Sverige och investera i vindkraft.
            </seg>
            <seg n="54ba241c">
              Frågan är då: På vilket sätt har den här styrningen av bolaget,
              att ägaren gick in och till viss del styrde investeringarna, skadat
              Vattenfall? Har bolagets trovärdighet skadats? Eller har bolagets
              ekonomi skadats? Knappast, skulle jag vilja säga. Det går med
              fruktansvärda vinster.
            </seg>
            <seg n="6d59f535">
              Frågan är då: Vari ligger det hemska i att man från den förra
              regeringen gick in och styrde Vattenfalls investeringar så att
              man åtminstone till en liten del investerade i produktion av förnybar
              energi?
            </seg>
            <seg n="820f8c5d">
              Problemet ligger i att den svenska regeringen säger att man har
              en hög klimatambition, man vill åstadkomma väldigt mycket på klimatområdet
              och pratar väldigt mycket om att det är viktigt, att Sverige ska
              vara ett föregångsland och så vidare men samtidigt säger att vi
              inte på något sätt ska använda de redskap vi har, nämligen de
              statliga bolagen. Det här får jag inte ihop, det förstår jag inte.
            </seg>
            <seg n="40ab5c4c">
              Jag måste säga att jag skäms för hur regeringen i dag agerar
              i Tyskland via sitt bolag Vattenfall. Jag tror att det är många
              svenskar som delar den uppfattningen. Frågan är: Tänker inte regeringen
              på något sätt göra någonting åt situationen?
            </seg>
          </u>
          <note type="speaker" n="a6b5c321">
            Anf. 63 KARIN PILSÄTER (fp) replik:
          </note>
          <u who="karin_pilsater_5dda7a_w" xml:id="i-0900be39dbdfc0c1-3" n="dcacee30">
            <seg n="68bd31a1">
              Herr talman! Jag hoppas verkligen att jag inte snubblade så över
              orden det får vi kontrollera i protokollet att jag sade att det
              skulle vara omöjligt att styra. Tvärtom, det är klart att det
              inte är omöjligt. Vad jag sade var att de granskningsrapporter
              som finns har visat att styrningen har varit för dålig och att
              det är så har jag antecknat en bjudande plikt för regeringen att
              se till att göra det mycket bättre. Det innebär också att man
              måste fokusera på samhällsuppdragen, tycker jag, och se till dem
              i första hand. Det gäller både dem som bedrivs i bolagsform och
              framför allt de samhällsuppdrag som man har inom de vanliga verksamheterna.
              Det är där som regeringen och staten måste lägga sitt huvudfokus
              och se till att få det gjort. Då kanske man inte samtidigt klarar
              av, och framför allt inte är lämpad, att på bästa sätt bedriva
              rent kommersiell verksamhet på konkurrensutsatta marknader. Jag
              vet att det är en uppfattning som Miljöpartiet i grunden delar.
            </seg>
            <seg n="78c06b15">
              Det viktiga när det gäller styrningen är att se till att man
              inte bara ger uppdrag utan att man också har system för att se
              till att uppdragen fullföljs, granskas och utvärderas. Det gäller
              på en rad olika områden. Men när det gäller generella policyförändringar
              bör de i första hand ske genom att man sätter upp regler, lagar,
              skattevillkor och annat som gäller generellt på marknaden, inte
              att man ger att eget ägt bolag helt andra villkor och spelregler
              än vad som gäller generellt.
            </seg>
            <seg n="fda01f7d">
              En annan sak som jag betonar är att min och vår uppfattning inte
              är att man ska ha lagreglerad kvotering av kvinnor till bolagsstyrelser.
              Det menar vi är fel metod. Däremot kan man givetvis sätta upp
              ett eget mål för sina egna ägda bolag i samtliga bolag.
            </seg>
          </u>
          <note type="speaker" n="4ee782f6">
            Anf. 64 PER BOLUND (mp) replik:
          </note>
          <u who="per_bolund_d587aa_w" xml:id="i-e64a65b37f7d9167-2" n="3fa2a4ee">
            <seg n="6917ae9c">
              Herr talman! Jag är bara glad om jag missuppfattade Karin Pilsäters
              argumentation. Men jag tyckte att du sade i ditt anförande att
              det var ett starkt skäl för att sälja bolaget att det inte gick
              att styra det på marknaden. Det var därför som staten inte skulle
              äga. Du får gärna rätta mig om jag har fel i det.
            </seg>
            <seg n="6772627c">
              Men Miljöpartiet har, som Karin Pilsäter säger, en väldigt tydlig
              uppfattning, och det är att staten mycket väl kan och till och
              med ska äga bolag som kan användas för att styra klimatet till
              exempel i rätt riktning eller för att åstadkomma ett större hänsynstagande
              till de mänskliga rättigheterna.
            </seg>
            <seg n="1d269e3b">
              Där tycker vi att det är väldigt tydligt att till exempel Vattenfall
              inte ska säljas ut. Vi tycker att det i stället ska kvarstå i
              statlig ägo men användas på rätt sätt. Man måste styra det så
              att det bidrar till de mål som politiken har satt upp, till exempel
              regering och riksdag här i Sverige. Så är det verkligen inte i
              dag. Det är det som är problemet.
            </seg>
            <seg n="04a521ab">
              Vi har politiska målsättningar som de flesta ställer upp på.
              Vi ska ha en hållbar utveckling, vi ska ha en kraftig minskning
              av koldioxidutsläppen. Men vi har ett statligt bolag som agerar
              precis tvärtom, som går ut i Europa och planerar för utökad brunkolsbrytning,
              utökad eldning med brunkol som är den smutsigaste produktionsform
              som finns, som planerar för flera stora stenkolskraftverk runt
              om i Tyskland, som inte har gått in på vindkraftsmarknaden i Tyskland
              över huvud taget. Det är noll produktion av vindkraft i Tyskland
              som ändå är, kan man kalla det för, vindkraftens förlovade land
              i Europa.
            </seg>
            <seg n="9e836877">
              Det här visar på att den statliga styrningen fullständigt misslyckats
              när det gäller Vattenfall. Vi lyckades få in en liten förändring
              av åtminstone investeringarna i Sverige som har gjort att Vattenfall
              nu investerar lite grann här på det.
            </seg>
            <seg n="2baabcdc">
              Men det måste till en förändring av hur styrningen av Vattenfall
              sker för att svenska staten ska kunna ha en trovärdighet i klimatsammanhang
              internationellt sett. Det är klart att man även i andra länder
              gör kopplingen mellan det staten säger i Sverige och det de statliga
              bolagen gör. Att det inte hänger ihop försvagar Sveriges röst
              allvarligt.
            </seg>
          </u>
          <note type="speaker" n="1b212020">
            Anf. 65 KARIN PILSÄTER (fp) replik:
          </note>
          <u who="karin_pilsater_5dda7a_w" xml:id="i-0900be39dbdfc0c1-4" n="dcacee30">
            <seg n="3e198d14">
              Herr talman! Absolut, jag kan inte annat än instämma i det som
              Per Bolund säger. Det är klart att när man agerar på ett helt
              annat sätt än man säger, speciellt utomlands, försvagar det trovärdigheten.
              Det vore skillnad om det var på hemmaplan. Men speciellt när svenska
              statliga bolag agerar i motsatt riktning i ett helt annat land
              försvagar det trovärdigheten. Det tycker jag ytterligare talar
              för saken, att statligt ägande i grunden inte är någon huvudstrategi
              eller första strategi.
            </seg>
            <seg n="4c3a5b1f">
              Vi har sagt från alliansens sida, det kan vi säga redan från
              början, att under den här mandatperioden är Vattenfall inte är
              aktuellt, delvis därför att elmarknaden i Sverige ser ut som den
              gör. Vi har tre jättestora bjässar som är totalt dominerande,
              två privata och en statlig. Att då lägga till en tredje privat
              eller till och med ägd av en utländsk stat skulle inte förbättra
              marknaden. Det är också många andra frågor när det gäller Vattenfall
              som först behöver redas ut vad man i så fall gör med bolaget.
              Men vi har inte sagt att det för evigt ska vara så som det är
              nu. Jag kan försäkra er att jag kommer att arbeta vidare för att
              den långsiktiga lösningen måste vara en helt annan. Men just när
              det gäller elmarknaden på Sverigenivå och även på Europanivå är
              det så mycket övrigt att önska att en omstrukturering av ägandet
              i Vattenfall i sig inte är tillräcklig.
            </seg>
          </u>
          <note type="speaker" n="35f19027">
            Anf. 66 KENT PERSSON (v) replik:
          </note>
          <u who="kent_persson_a6d7fa_w" xml:id="i-27074f6b90656b2b-0" n="893d130e">
            <seg n="66f9b363">
              Herr talman! Karin Pilsäter sade i sitt anförande att grundprincipen
              är att staten inte ska äga. Utifrån det sade hon att de statliga
              bolagen troligtvis skulle få en bättre utveckling med privata
              ägare. Det här reser en hel del frågeställningar. Vilka andra
              statliga bolag kan vi se framför oss som skulle utvecklas bättre
              på den privata marknaden? Hur påverkas egentligen konkurrensen
              om man säljer ut Nordea och SBAB? Blir de bättre skötta bolag
              genom privata ägare? Blir det en bättre marknad genom att de ägs
              av privata ägare?
            </seg>
            <seg n="cbb8ac6e">
              Givetvis ska vi styra, det är syftet med att ha bolag. Där kan
              jag hålla med om att det finns brister, som jag tidigare sagt.
              Men nu har du en klar möjlighet när ni sitter i regeringsställning
              att påverka styrningen av de statliga bolagen. Du tog själv som
              exempel att den kvinnorepresentationen borde bli bättre i de bolagen
              och att löneutvecklingen för kvinnor i de statliga bolagen och
              också i styrelserna borde också bli bättre. Det påpekas i skrivelsen
              från Riksrevisionen när det gäller de statliga bolagen att det
              här inte är riktigt bra i dag. I dag har du en möjlighet att genom
              styrning påverka det.
            </seg>
            <seg n="fcda884e">
              Jag uppfattade, precis som Per Bolund tidigare, att du var väldigt
              tveksam till att vi ska gå in och styra de statliga bolagen. Då
              blir det väldigt svårt. Men nu har du, genom er regeringsställning,
              en möjlighet att påverka utvecklingen i de statliga bolagen så
              att de utvecklas på ett sådant sätt att kvinnorepresentationen
              blir bättre och löneutvecklingen för de kvinnliga styrelseledamöterna
              också blir bättre. Det här har vi påpekat i vår motion som jag
              yrkat bifall till.
            </seg>
          </u>
          <note type="speaker" n="977a1476">
            Anf. 67 KARIN PILSÄTER (fp) replik:
          </note>
          <u who="karin_pilsater_5dda7a_w" xml:id="i-0900be39dbdfc0c1-5" n="dcacee30">
            <seg n="20ee64d9">
              Herr talman! Min grundprincip är att kommersiell konkurrensutsatt
              verksamhet inte ska bedrivas av staten. Min motfråga är: Vilken
              är din grundprincip? Är det att kommersiell konkurrensutsatt verksamhet
              ska bedrivas av staten? Vilka ytterligare företag vill ni i så
              fall förstatliga? Eller vill ni införa ett nytt ekonomiskt system?
            </seg>
            <seg n="6c157200">
              Nej, det tror jag inte att ni vill. Då måste man gå tillbaka
              till frågan om varför just det nuvarande innehavet är det optimala.
              Varför är den serie av händelser som har lett fram till dagens
              innehav det exakt optimala, i många fall ganska slumpmässiga händelser
              resultat av tidigare bankkriser och industrikriser, resultat av
              att vissa tidigare så kallade naturliga monopol genom teknisk
              utveckling och avregleringar av marknader helt plötsligt är kommersiell
              verksamhet på en konkurrensutsatt marknad?
            </seg>
            <seg n="fd5730fa">
              Gårdagens televerk var något helt annat än dagens Telia. Varför
              är dagens innehav det exakt optimala? Mitt svar på den frågan
              är att det inte är det. Men det betyder inte att jag tycker att
              man ska genomföra någon tokförsäljning och liksom bara sätta allt
              på börsen eller så; det vore naturligtvis komplett vanvettigt.
            </seg>
            <seg n="dbc73e1e">
              Grundprincipen är att kommersiell affärsverksamhet är något som
              inte staten i första hand ska bedriva, utan det ska andra aktörer
              göra. Jag tycker inte att det är någonting konstigt. Dessutom
              är det grundat på en ganska väl belagd empiri. Man behöver inte
              vara så drastisk att man jämför den ekonomiska utvecklingen i
              Västeuropa med den i Östeuropa för att se vad historien så att
              säga gett kvitto på fungerar bäst, utan det räcker att konstatera
              hur det i dag ser ut i Sverige.
            </seg>
            <seg n="b8197b04">
              Kent Persson kan kanske, om han vill, kommentera varför den modell
              som man valde på den östra sidan på något sätt skulle vara den
              som ska eftersträvas.
            </seg>
            <seg n="311e1dfa">
              Självklart kan man styra på vissa områden. På andra områden däremot
              är det bättre att sätta upp regleringar som gäller för alla. Om
              vi vill ha in fler kvinnor i statliga företag måste vi jobba med
              det, företag för företag. Det tycker jag är jätteviktigt.
            </seg>
            <seg n="a79af07d">
              Vad vi nu har här är en redovisning av hur förvaltningen har
              varit. Den redovisningen lägger vi nu till handlingarna.
            </seg>
          </u>
          <note type="speaker" n="5cb2aca1">
            Anf. 68 KENT PERSSON (v) replik:
          </note>
          <u who="kent_persson_a6d7fa_w" xml:id="i-27074f6b90656b2b-1" n="893d130e">
            <seg n="a56d61f7">
              Fru talman! Jag får inte riktigt något svar på frågan om Karin
              Pilsäter är beredd att aktivt jobba för att få en bättre representation
              av kvinnor i de statliga företagen. Det är väldigt lätt att svara
              ja eller nej i det avseendet.
            </seg>
            <seg n="b91e236c">
              Är det här optimalt eller inte? Nej, statens ägarandel är inte
              optimal i dag. Jag skulle kunna tänka mig att vi behöver ha ett
              större statligt engagemang i de nya miljöteknikbolag som inte
              får tillgång till kapital därför att det inte är intressant nog
              att satsa på dem. Vem ska då göra det? Eller ska de här företagen
              försvinna utomlands?
            </seg>
            <seg n="00fdf987">
              Vi i Vänsterpartiet säger att vi är beredda att gå in med statliga
              medel för att utöka och hjälpa de här företagen fram till en kommersiell
              verksamhet.
            </seg>
            <seg n="e6c8cc29">
              Karin Pilsäter, du svarade inte heller på frågan om varför just
              en privatisering av de statliga bolagen skulle göra att de blir
              bättre skötta och att de får större utvecklingsmöjligheter än
              de i dag har. Skulle Vin &amp; Sprit ha haft en bättre marknad än
              det bolaget i dag har om det hade varit privatiserat?
            </seg>
          </u>
          <note type="speaker" n="8853f3e4">
            Anf. 69 KARIN PILSÄTER (fp) replik:
          </note>
          <u who="karin_pilsater_5dda7a_w" xml:id="i-0900be39dbdfc0c1-6" n="dcacee30">
            <seg n="7fab66e7">
              Fru talman! Det är möjligt att Kent Persson tycker att det är
              en viktig uppgift för den svenska staten och att det är rätt använt
              statligt kapital att expandera vodkaförsäljningen kors och tvärs
              över hela jordklotet. Samtidigt vet vi att statens kapital behövs
              på många andra ställen, att det finns brister beträffande investeringar
              på många olika håll och att vi har en statsskuld för vilken vi
              betalar mycket i ränta. Jag delar alltså inte nämnda uppfattning.
            </seg>
            <seg n="93c94641">
              Om man nu kan tjäna så mycket pengar på att sälja sprit i andra
              länder tycker jag att andra aktörer får ta sig an den uppgiften.
              Det finns en grundläggande skillnad där; det håller jag helt och
              hållet med om.
            </seg>
            <seg n="807f1bcc">
              När det gäller riskkapitaltillgången för miljöteknikbolag finns
              det inget belägg för att just miljöteknikbolag skulle vara sämre
              lottade än andra bolag som arbetar med en liknande typ av produkter.
              Det handlar i stället om ett generellt behov av mer riskkapital
              i väldigt tidiga faser när det fortfarande är ganska långt kvar
              till att man kan börja tjäna pengar. Därför bör det i första hand,
              tycker jag, angripas med mer generella åtgärder än att staten
              specifikt ska gå in som delägare specifikt i den typen av företag.
              Men det beror på vilken analys man gör och hur man ser på verkligheten.
            </seg>
            <seg n="f4d81601">
              Jag tror inte att ett direkt statligt ägande är bästa vägen framåt
              att gå. Däremot kan staten göra mycket för att förbättra tillgången
              till såddkapital och riskkapital i tidiga faser. Det ska vi se
              till att arbeta vidare med.
            </seg>
            <seg n="96d93ec3">
              När det gäller frågan om kvinnlig representation vet jag inte
              hur mycket tydligare jag kan vara. Jag tycker att det är en viktig
              uppgift för staten att se till att det blir en vettig kvinnorepresentation
              i samtliga statliga företag och att man inte ska nöja sig med
              att det är en bra genomsnittssiffra. Nu har jag alltså sagt det
              ytterligare en gång. Om det behövs fler gånger får du gå tillbaka
              till protokollet och läsa.
            </seg>
          </u>
          <note type="speaker" n="f117afd4">
            Anf. 70 HANS ROTHENBERG (m):
          </note>
          <u who="hans_rothenberg_f56583_w" xml:id="i-482304bd80c1b040-0" n="d77bec7f">
            <seg n="7dbe14d0">
              Fru talman! Att äga förpliktar. Att äga innebär att ha och att
              ta ansvar. Allt ägande påverkar andra människor. Det gäller i
              synnerhet statens ägande, och i ännu högre grad statens ägande
              av bolag.
            </seg>
            <seg n="df55c998">
              Varför ska det då finnas bolag som ägs av staten? Vad ska ägandet
              syfta till, och hur ska ägandet hanteras? Ja, det är egentligen
              det som den här debatten handlar om.
            </seg>
            <seg n="47e3a8f9">
              Fru talman! Statens främsta uppgift måste vara att skapa förutsättningar
              för ett sunt och dynamiskt näringsliv ett näringsliv som ger de
              bästa möjligheterna att finansiera viktiga välfärdsuppgifter såsom
              skola, vård och omsorg. Det gör staten bäst genom att ge förutsättningarna
              och genom att sätta spelreglerna för företag och enskilda inte
              genom att äga och driva egna företag.
            </seg>
            <seg n="35eae95b">
              För de flesta av oss är det bekant att privata företag utvecklas
              bättre än statligt ägda företag. De kan agera friare på kapitalmarknaden,
              och de behöver inte ta politiska hänsyn.
            </seg>
            <seg n="990f64d2">
              Engagerade ägare tar aktivt del i bolagens utveckling. Det är
              en av nycklarna till att marknadsekonomin är den överlägset bästa
              modellen för att skapa värden och välfärd.
            </seg>
            <seg n="27ea80d3">
              Historien är full av avskräckande exempel där statens ägande
              av företag har varit ledstjärna för det som lett till en dålig
              ekonomisk utveckling och brister i välfärden. De goda exemplen
              där planekonomiskt ägande med socialistiska förtecken har lett
              till en gynnsam ekonomisk utveckling lyser med sin frånvaro lika
              tydligt som ett till sista unset stearin utbrunnet ljus.
            </seg>
            <seg n="3cbfc113">
              Fru talman! Statens bolag konkurrerar sällan med de privata på
              lika villkor. Därför kan de riskera att tränga ut annan privat
              produktion av tjänster och produkter. Det leder till en bristande
              konkurrens som svenska folket får betala ett högt pris för. Mindre
              konkurrens leder till ett sämre utbud och till högre priser. Därför
              anser vi att staten ska undvika att äga och driva företag.
            </seg>
            <seg n="772297ba">
              Staten är i dag Sveriges i särklass största företagare, sett
              såväl till omsättning som till antalet anställda. Mellan 200 000
              och en kvarts miljon människor är anställda i statliga företag.
              De statligt ägda bolagen svarar för en fjärdedel av Sveriges näringsliv.
              Men det finns fall där det är motiverat att staten står för ägandet
              på marknader där det finns naturliga monopol eller andra nationella,
              kulturella, historiska eller säkerhetsmässiga intressen.
            </seg>
            <seg n="ac658915">
              Kom ihåg att det faktiskt var genom Arvid Lindmans den gamle
              högerledaren och statsministern försorg som den svenska gruvnäringen
              i början av förra seklet kom i statlig ägo! Det skedde inte genom
              förstatligande eller socialistisk konfiskering utan genom uppköp.
              Det var klokt då.
            </seg>
            <seg n="76e91df0">
              Nu anser vi i alliansen att det är klokt att LKAB och Vattenfall
              ska vara kvar i statens ägo. Däremot bör stat och kommuner i allmänhet
              inte utföra sådana uppgifter som vi anser bättre kan utföras av
              fristående aktörer.
            </seg>
            <seg n="9b51ba9a">
              Fru talman! Omstruktureringen av de statliga företagen måste
              ske ansvarsfullt. Det är viktigt att vi värnar om skattebetalarnas
              gemensamma tillgångar; det tror jag att alla vi här i kammaren
              är överens om. Det ska ske i ett läge där marknaden är god och
              till bästa möjliga pris.
            </seg>
            <seg n="0b31a17e">
              Ansvarsfullt ägande där det är motiverat förpliktar. Det är något
              helt annat än att som Socialdemokraterna och Vänsterpartiet uppenbarligen
              anser statens uppgift i de här fallen ska vara att vara med och
              spekulera, tjäna pengar och maximera vinsten. Man skulle kunna
              säga att det är en profithungrig spekulationsekonomi, som vi moderater
              givetvis inte kan ställa upp på.
            </seg>
            <seg n="d99b4f3c">
              Fru talman! Sverige ska vara ett bra land för enskilda investerare,
              företagare och entreprenörer. Då får vi fler i jobb och färre
              i utanförskap.
            </seg>
            <seg n="6b049c91">
              Jag ska be att få yrka bifall till utskottets förslag till beslut.
            </seg>
          </u>
          <note type="speaker" n="0d988a77">
            Anf. 71 ALF ERIKSSON (s) replik:
          </note>
          <u who="alf_eriksson_9e4cb3_w" xml:id="i-4210aa5f6be6f04e-3" n="d6949a47">
            <seg n="d91e2d93">
              Fru talman! Trots att mycket stora gemensamma tillgångar nu står
              på spel och trots upprepade påstötningar från oss socialdemokrater,
              har regeringen fortfarande inte redogjort för utförsäljningarnas
              konsekvenser för de berörda marknaderna, för jobben eller för
              statsfinanserna. I stället har man hänvisat till sitt valmanifest,
              som jag nämnde tidigare. Dock nämns inte utförsäljningarna någonstans
              i det gemensamma valmanifestet. Det folkliga mandatet, som regeringen
              återkommande hänvisar till, för dessa utförsäljningar är därför
              mycket tveksamt. Opinionen är ju som bekant emot.
            </seg>
            <seg n="54eb2c34">
              Kommer Hans Rothenberg att verka för att ingen försäljning kommer
              att ske förrän riksdagen har fått en riktig analys av vad försäljningarna
              kan få för konsekvenser för jobben i Sverige, för konkurrensen
              på exempelvis bolånemarknaden, för Helsingfors som finansiellt
              centrum och så vidare?
            </seg>
            <seg n="c2d89a8b">
              Har Hans Rothenberg tagit på sig tagelskjortan, i likhet med
              Mats Odell, och vill genomföra de här försäljningarna trots att
              folkopinionen är emot det? Delar Rothenberg Mats Odells bedömning
              att det är mot svenska folkets vilja som ni vill sälja företagen?
            </seg>
            <seg n="5f4ec07c">
              Sedan vill jag ha ett svar, ja eller nej. Är Hans Rothenberg
              beredd att sälja Telia till exempelvis norska statsägda Telenor
              och sälja OMX till statsägda Dubai- eller Quatarbörsen ja eller
              nej?
            </seg>
          </u>
          <note type="speaker" n="e0c7abf4">
            Anf. 72 HANS ROTHENBERG (m) replik:
          </note>
          <u who="hans_rothenberg_f56583_w" xml:id="i-482304bd80c1b040-1" n="d77bec7f">
            <seg n="0ee41fa0">
              Fru talman! Det är alltid lika fascinerande när frågeställaren
              tar lång tid på sig och kräver att den som svarar ska göra det
              med ett ord. Jag ber att få återkomma till detta enda ord.
            </seg>
            <seg n="af40f2f3">
              När det gäller mandatet för att genomföra alliansens politik
              är jag fascinerad över att det är opinionssiffror som ska vara
              avgörande nu. Kvartalsekonomi och spekulationsekonomi är ju ingenting
              som någon applåderar i den här församlingen. Men ska vi ägna oss
              åt sifokrati och kvartalsopinionspolitik? Om opinionen skulle
              ha fått styra var det väl kanske inte så mycket av den tidigare
              regeringens politik som hade kunnat genomföras under förra mandatperioden.
              Det bekräftades dessutom i valet när svenska folket sade att det
              inte var en politik som de ville ha för de kommande fyra åren.
            </seg>
            <seg n="cf05bd43">
              Nej, har man fått ett mandat är det inte opinioner som gäller,
              utan det är faktiskt det som alliansen har gått till val på. Och
              alliansen har inte gått till val på att sälja ut statliga bolag.
              Alliansen har gått till val på att sälja statliga bolag, att omvandla
              gemensamma tillgångar till andra nyttigheter, att kunna amortera
              på en statsskuld, så att varje svensk skattebetalare kan få en
              lägre skuld på i storleksordningen 20 000 kronor per år. Det är
              att på ett ansvarsfullt sätt omvandla ett statligt ägande av bolag
              till andra nyttigheter.
            </seg>
            <seg n="063edfa7">
              Alf Eriksson, som representerar ett parti som har tagit stort
              ansvar under framför allt 90-talet när det gäller att få ordning
              på Sveriges ekonomi, borde väl rimligen tycka att detta är att
              ta ansvar. Och det var väl därför som den tidigare regeringen
              faktiskt hade mandat att sälja tre av de aktuella bolagen.
            </seg>
            <seg n="47ac8c20">
              Jag ber att få återkomma till de andra frågorna i nästa replik.
            </seg>
          </u>
          <note type="speaker" n="5c4a3320">
            Anf. 73 ALF ERIKSSON (s) replik:
          </note>
          <u who="alf_eriksson_9e4cb3_w" xml:id="i-4210aa5f6be6f04e-4" n="d6949a47">
            <seg n="e8233416">
              Fru talman! Hur säker kan Hans Rothenberg vara på att opinionen
              för några kvartal tillbaka sedan, i alla fall i valrörelsen 2006,
              var annorlunda än den som är nu? Det fanns ju inte med i ert valmanifest
              att ni skulle sälja några statliga företag. Det nämndes här och
              var, men ni hade det inte med, något som ni senare har försvarat
              er med.
            </seg>
            <seg n="b25d0857">
              Jag fick inte några som helst synpunkter på detta med konkurrensen
              och konsekvenserna för svenska folket av en försäljning, konkurrensen
              på bolånemarknaden, Helsingfors som finansiellt centrum och så
              vidare.
            </seg>
            <seg n="5f6adcbc">
              Jag vill bara ha ett besked: Kommer vi att få ett besked här
              i riksdagen om dessa konsekvenser innan någon sådan försäljning
              kommer till stånd? Är Hans Rothenberg beredd att sälja svensk
              statlig egendom till andra statliga ägare utanför Sverige ja eller
              nej?
            </seg>
          </u>
          <note type="speaker" n="fc06ce3a">
            Anf. 74 HANS ROTHENBERG (m) replik:
          </note>
          <u who="hans_rothenberg_f56583_w" xml:id="i-482304bd80c1b040-2" n="d77bec7f">
            <seg n="b9059c78">
              Fru talman! De tre bolagen Nordea, OMX och Telia Sonera är redan
              börsnoterade. Redan den förra regeringen hade begärt ett bemyndigande
              att sälja dem.
            </seg>
            <seg n="439592fc">
              Jag tycker att det kunde vara ärligt att tala om ifall det var
              ett felaktigt beslut av den förra regeringen. Var det ett felaktigt
              beslut av den förra riksdagen att ge detta bemyndigande? Jag tycker
              att det vore ärligt att säga detta i kammaren när man nu angriper
              den nuvarande majoriteten på detta vis.
            </seg>
            <seg n="53f02f4b">
              Bolagen SBAB, Vasakronan, Vin &amp; Sprit verkar på fullt kommersiella
              marknader som präglas av fritt tillträde och fri konkurrens. Det
              finns ingen rimlig anledning för staten att äga bolag som kan
              gå in och mer eller mindre dumpa marknaden genom att genom sitt
              ägande ha en annan garantisituation för räntorna än vad de privata
              aktörerna har. Det är inte rättvist!
            </seg>
            <seg n="40455f4e">
              Som jag sade tidigare är det inte rimligt att staten ska använda
              sitt instrument på detta vis och snedvrida marknaden. Det är inte
              rimligt att staten ska äga bolag för att hyra ut kontorslokaler.
              Om detta är en viktig samhällsangelägenhet borde det rimligen
              i denna kammare ha lagts fram många förslag om att utöka det statliga
              ägandet i Vasakronan.
            </seg>
            <seg n="9d73ed61">
              När det gäller att producera vodka är jag tveksam. Systembolaget
              har ett alkoholpolitiskt uppdrag att hålla nere konsumtionen av
              alkohol. Samtidigt äger staten ett bolag som producerar alkohol
              och sprider den över världen.
            </seg>
            <seg n="99d2a4cd">
              De analyser som har gjorts är enligt vår mening tillräckliga.
              Och det är rimligt att de här bolagen ska säljas, inte säljas
              ut, och de gemensamma tillgångarna ska omvandlas till nya nyttigheter.
            </seg>
          </u>
          <note type="speaker" n="152977b5">
            Anf. 75 KENT PERSSON (v) replik:
          </note>
          <u who="kent_persson_a6d7fa_w" xml:id="i-27074f6b90656b2b-2" n="893d130e">
            <seg n="ecaa64bc">
              Fru talman! Hans Rothenberg avslutade med att tala om att staten
              inte ska äga bolag som finns på en fri marknad. Det är väldigt
              oroande.
            </seg>
            <seg n="97120282">
              Vattenfall finns på en fri marknad, LKAB finns på en fri marknad
              och det finns en rad andra bolag på en fri marknad. Det vore bra
              om du här och nu kunde klargöra vilka nya bolag som borde säljas
              ut, eller försäljas. Är det så att bolagen som finns på en fri
              marknad fungerar bättre med privata ägare än med staten som ägare?
              Är det verkligen på det sättet?
            </seg>
            <seg n="fd55410e">
              I Rådet för minskat statligt företagsägande, som ska ge det slutgiltiga
              rådet till Mats Odell innan försäljning sker, är det flera av
              dem som är jäviga. Där sitter en styrelseledamot från mobiloperatören
              3, nuvarande styrelseordföranden i Handelsbanken, ordföranden
              i Stena AB, alltså ett fastighetsbolag, och nuvarande ordförande
              i rådet som är stor aktieägare i Handelsbanken. Det är intressen
              i de statliga bolag som i dag står på utförsäljningslistan. Kan
              detta skötas på ett sådant sätt att det inger förtroende och utan
              att jäv uppstår i en rad fall?
            </seg>
          </u>
          <note type="speaker" n="4a5b4ba3">
            Anf. 76 HANS ROTHENBERG (m) replik:
          </note>
          <u who="hans_rothenberg_f56583_w" xml:id="i-482304bd80c1b040-3" n="d77bec7f">
            <seg n="5aa8a7db">
              Fru talman! Jag hann inte svara på frågan om Dubai tidigare.
              Innan jag svarar på Kent Perssons frågor vill jag gärna ta upp
              den tråden.
            </seg>
            <seg n="c33ee66c">
              Staten äger ungefär 6 procent av aktierna i Telia Sonera. De
              ska givetvis försäljas på den börs som de är noterade på. Att
              vi har en uppfattning att svenska staten inte bör äga innebär
              inte att vi har synpunkter på vem som ska köpa på den fria börsen.
              Det vore förmätet att ha det, och i så fall skulle Telia Sonera
              inte ha varit noterat på börsen.
            </seg>
            <seg n="7dfbba1c">
              När det gäller Kent Perssons fråga och oro för Vattenfall och
              LKAB ber jag att få hänvisa till det jag sade tidigare i mitt
              anförande. Det är i vissa fall motiverat att staten äger bolag.
              Det kan vara av historiska, kulturella, nationella och säkerhetsmässiga
              skäl. Inom ramen för detta faller Vattenfall och LKAB till viss
              del. Det är klart uttalat av regeringen att dessa bolag inte kommer
              att stå på någon försäljningslista under denna mandatperiod såvida
              inte oppositionen tycker att det vore rimligt att göra det. Då
              får man väl ta och lyssna på oppositionen och ta det under övervägande.
            </seg>
            <seg n="314e5c87">
              Vad finns det för nya bolag som skulle kunna komma upp på listan?
              Det är en process som regeringen arbetar med. Nu är det sex bolag
              som har fått bemyndigande att bli försålda. Vi har i betänkandet
              en motion om Lernia som mycket väl skulle kunna vara ett bolag
              som i en framtid kan komma upp på listan. Det finns många exempel
              på bolag där det statliga ägandet kan må bra av att minskas.
            </seg>
            <seg n="b298a75b">
              Beträffande rådet så ber jag att få ta det i nästa replik.
            </seg>
          </u>
          <note type="speaker" n="21386691">
            Anf. 77 KENT PERSSON (v) replik:
          </note>
          <u who="kent_persson_a6d7fa_w" xml:id="i-27074f6b90656b2b-3" n="893d130e">
            <seg n="61e1c060">
              Fru talman! Hans Rothenberg har för vana att besvara de känsliga
              frågorna i sista repliken när man inte kan kommentera.
            </seg>
            <seg n="9c7cab5e">
              Jag noterar att Hans Rothenberg säger att Vattenfall och LKAB
              inte ska försäljas under denna mandatperiod. Det innebär att frågan
              kommer upp om, gud förbjude, alliansen fortsätter sitt regeringsinnehav
              framöver.
            </seg>
            <seg n="fe818d97">
              Jag tror också att Hans blandade ihop vårt aktieinnehav i Telia
              Sonera med OMX i sin förra replik. Det kan du titta på i protokollet
              och få ändrat, för det är lite pinsamt.
            </seg>
            <seg n="8a1ecf37">
              Kommer utförsäljningsrådet att kunna hantera frågan och ge råd
              utifrån en professionell utgångspunkt när nästan samtliga medlemmar
              är jäviga på ett eller annat sätt? Det finns heller inte någon
              med kompetens från kapitalmarknaden. Det finns ingen som kan göra
              en analys av hur det kan påverka jobbens utveckling i Sverige
              eller statsfinanserna. Min fråga kvarstår. Kommer detta att kunna
              skötas på ett sådant sätt att det inger förtroende?
            </seg>
          </u>
          <note type="speaker" n="701cd81e">
            Anf. 78 HANS ROTHENBERG (m) replik:
          </note>
          <u who="hans_rothenberg_f56583_w" xml:id="i-482304bd80c1b040-4" n="d77bec7f">
            <seg n="8f820db1">
              Fru talman! Både Kent Persson och jag sitter i riksdagen valda
              för denna mandatperiod. Vilka förslag som Kent Persson och Vänsterpartiet
              tänker lägga fram under nästa period är nog både Kent Persson
              och jag tämligen ovetande om just nu.
            </seg>
            <seg n="f5ea4a61">
              Det som är helt klart, och som det kanske vore rimligt att få
              någon form av acceptans och nöjd kommentar till, är att regeringen
              säger att Vattenfall och LKAB inte är aktuella för försäljning
              denna mandatperiod. Det som rör nästa mandatperiod har varken
              denna riksdag eller regering möjlighet att kunna påverka, för
              det rör ju nästa mandatperiod. Det är ett mycket tydligt svar.
            </seg>
            <seg n="425d549c">
              Visst kan det ibland vara pinsamt när man blandar ihop siffror,
              bolag och ägarandelar. Det är inte så lätt; statens ägande är
              mycket stort. Det är inte alltid så lätt att hålla reda på alla
              dessa delar. En metod är att minska statens ägande. Det blir mycket
              enklare att hantera då.
            </seg>
            <seg n="0931bd6f">
              Ministerns råd ska vara ett råd för försäljningen av bolag. Att
              samla kompetens innebär att man samlar erfarenheter. Man samlar
              personer som sitter och har suttit i roller som givetvis innebär
              att man har en kännedom om marknaden. Det är en grannlaga uppgift
              för regeringen att sätta reglerna för hur rådet ska agera. Jag
              kan inte säga annat än att mitt förtroende för Mats Odell när
              det gäller att göra upp hur rådet ska fungera är tillfyllest.
              Vi ska komma ihåg att det är ett råd. Mandatet ligger hos regeringen.
              Mats Odell är den minister som har ansvar att genomföra detta.
              Det vore väl konstigt om en minister med ansvar för att sälja
              dessa bolag inte lyssnar på dem som känner till och har kunskap
              om denna marknad.
            </seg>
          </u>
          <note type="speaker" n="2b54b7d3">
            Anf. 79 PER BOLUND (mp) replik:
          </note>
          <u who="per_bolund_d587aa_w" xml:id="i-e64a65b37f7d9167-3" n="3fa2a4ee">
            <seg n="517de99d">
              Fru talman! Ägandet förpliktar, konstaterar Hans Rothenberg i
              början av sitt anförande. Det är bara att applådera; det är precis
              den syn som jag också har. Jag välkomnar verkligen det ställningstagandet.
            </seg>
            <seg n="0b9b23fc">
              När det gäller hur man ska agera utifrån att ägandet förpliktar
              verkar vi ha helt olika uppfattning. Det verkar som att vi är
              överens om att den absolut värsta situationen man kan ha är den
              som vi har i dag där staten äger men inte styr. Det får de konsekvenser
              som vi har sett med Vattenfalls agerande i Tyskland och att man
              inte har bra etikarbete och så vidare.
            </seg>
            <seg n="3aba0d6f">
              Men när det gäller hur man hanterar problemet verkar det som
              att Moderaterna och vi har olika lösningar. Det känns som att
              målet för Moderaterna på sikt är att sälja ut de statliga bolagen
              så att man slipper ifrån förpliktandet som ägandet innebär. Miljöpartiet
              anser att vi ska använda de statliga bolagen som ett verktyg för
              att styra samhället mot en mer hållbar utveckling. De statliga
              bolagen har en ganska kraftfull position på många marknader. Vi
              har därmed stor möjlighet att också styra marknaden på ett bra
              sätt och i rätt riktning.
            </seg>
            <seg n="ec09b801">
              Även om vi är oense i den delen verkar det som att vi är överens
              om att under de närmaste åren, under denna mandatperiod, kommer
              det statliga ägandet av till exempel Vattenfall i alla fall vara
              kvar. Hur kommer ägandet att förplikta i detta fall? Tänker Hans
              Rothenberg trycka på sina representanter i regeringen för att
              regeringen ska styra Vattenfall och ta det förpliktande som ägandet
              av Vattenfall medför? Det vore mycket intressant att få Hans Rothenbergs
              syn på den frågan.
            </seg>
          </u>
          <note type="speaker" n="3ed8c628">
            Anf. 80 HANS ROTHENBERG (m) replik:
          </note>
          <u who="hans_rothenberg_f56583_w" xml:id="i-482304bd80c1b040-5" n="d77bec7f">
            <seg n="5fc624a5">
              Fru talman! Det är en alldeles utomordentlig idé att använda
              ägandet av Vattenfall till att göra just det som Per Bolund säger,
              att ge en klar signal till regeringen och bolagen hur de ska uppfylla
              de etikkrav och miljömål som är riksdagens och regeringens ambition.
              Det ligger ingen motsättning i detta alls. Det är en av de anledningar
              som gör att det är motiverat att ha en stor ägarandel i Vattenfall.
              Det är ett av de goda exempel där man kan använda det statliga
              ägandet på ett sådant sätt.
            </seg>
            <seg n="ec68601e">
              Men vi ska inte tro att detta är den enda vägen att gå fram,
              utan det handlar om att ge förutsättningar i lagar och reglementen
              som gäller för hela marknaden. Vattenfall producerar el, men det
              finns många andra som gör det. De ska också ha krav på sig. Det
              är därför som riksdagen ska ge förutsättningarna, ge lagutrymmet
              och sätta ramarna för aktörerna på en marknad att kunna verka.
              Den enda möjligheten att göra detta är inte genom ägande. Det
              har historien visat.
            </seg>
            <seg n="2eb57728">
              När det gäller att styra samhället har jag funderat mycket över
              vilken viktig samhällsfunktionsstyrning som Vasakronan har. Är
              det att tillhandahålla gott om utrymme i kontorslokaler för det
              fria näringslivet och att de ska ligga på en speciell prisnivå
              eller så? Jag kan för mitt liv inte se vad det är i Vasakronan
              som är en samhällsangelägenhet som berättigar till ett ägande.
              Det är ett exempel på varför detta bör avyttras och försäljas,
              inte säljas ut.
            </seg>
          </u>
          <note type="speaker" n="d8a9d758">
            Anf. 81 PER BOLUND (mp) replik:
          </note>
          <u who="per_bolund_d587aa_w" xml:id="i-e64a65b37f7d9167-4" n="3fa2a4ee">
            <seg n="c93516c1">
              Fru talman! Jag delar Hans Rothenbergs uppfattning. Miljöpartiet
              har också ställt sig bakom försäljningen av Vasakronan. Där har
              vi samma uppfattning, nämligen att det är svårt att använda just
              det bolaget till omställningen.
            </seg>
            <seg n="f532bd51">
              Jag håller också med Hans Rothenberg om att ägande i sig inte
              räcker. Det måste också till politik och annan styrning av hela
              marknaden så att man styr åt rätt håll. Där är vi rörande överens.
            </seg>
            <seg n="6292b4f5">
              Jag ska läsa vad som står i det utlåtande från majoriteten i
              utskottet som i dag ligger på bordet för omröstning. Det står:
              Enligt aktiebolagslagen är bolagsstämman ett bolags högsta beslutande
              organ, vilket självfallet gäller även de statliga aktiebolagen.
              För att till exempel ägardirektiv och riktlinjer för de statliga
              bolagen ska få en klar status som styrinstrument och en otvetydig
              aktiebolagsrättslig giltighet ska de fastställas på bolagsstämman.
            </seg>
            <seg n="a4e77ea7">
              Nu har ju regeringen suttit i ett år. Man har haft en bolagsstämma,
              åtminstone i Vattenfall, då man hade kunnat agera. Man utnyttjade
              inte det tillfället. Det kommer inom kort en ny bolagsstämma inom
              Vattenfall då man har möjlighet att med tydliga ägardirektiv ställa
              sådana krav på Vattenfall som Hans Rothenberg och jag är överens
              om.
            </seg>
            <seg n="ab757101">
              Kommer regeringen att utnyttja detta nya tillfälle att åstadkomma
              en styrning av det helstatliga bolaget Vattenfall som gör att
              de kommer att agera på den tyska marknaden, i Polen och i Sverige
              på ett sätt som är i överensstämmelse med vad den svenska regeringen
              och riksdagen säger sig stå bakom, nämligen att man ska arbeta
              för minskade koldioxidutsläpp?
            </seg>
            <seg n="19e23782">
              Nu planerar ju Vattenfall för ökad brunkolsbrytning i Tyskland,
              ökad förbränning av brunkol och nya kraftverk som ska bränna stenkol.
              Är det inte läge att använda den kommande bolagsstämman i Vattenfall
              för att ge de direktiv till Vattenfall som de behöver för att
              agera så som den här riksdagen har bestämt?
            </seg>
          </u>
          <note type="speaker" n="93e1355b">
            Anf. 82 HANS ROTHENBERG (m) replik:
          </note>
          <u who="hans_rothenberg_f56583_w" xml:id="i-482304bd80c1b040-6" n="d77bec7f">
            <seg n="e2c24607">
              Fru talman! Det är en av de komplexa situationer som det innebär
              när staten äger bolag. Vilken marknad ska man hålla sig på och
              vad är syftet med ägandet?
            </seg>
            <seg n="80232bcd">
              Från början var Vattenfall ett bolag som verkade inom Sveriges
              gränser. Det är samtidigt ett bolag som ska drivas med affärsekonomiska
              mål. Man har ett vinstkrav på sig. Man agerar på en marknad med
              andra aktörer som också rör sig mellan gränserna.
            </seg>
            <seg n="9b8ff9f3">
              Det är en komplexitet. Det är en svår situation när det gäller
              Vattenfall och ägandet där att begränsa kompetensen till att bara
              röra sig inom landet. Vi kan inte påverka lagar inom Tyskland
              och Polen annat än genom det europeiska samarbetet inom EU. Jag
              tycker att det finns all anledning att vi gör det den vägen.
            </seg>
            <seg n="cf24d452">
              Det händer väldigt mycket på klimatområdet och inom klimatpolitiken
              nu. Inom ramen för statens ägande i Vattenfall finns det all anledning
              att ta upp hur man ska agera för att främja en minskning av koldioxidutsläpp.
              Om det blir vid en kommande bolagsstämma som Per Bolund och jag
              förhoppningsvis har möjlighet att påverka regeringen till de direktiven
              kan jag inte svara på. Låt oss ta en blå och en grön näve på att
              det är viktigt att jobba med detta.
            </seg>
          </u>
          <note type="speaker" n="35246a4f">
            Anf. 83 JAN ANDERSSON (c):
          </note>
          <u who="jan_andersson_f60a88_w" xml:id="i-a9efb14547322ece-0" n="4c606108">
            <seg n="092a500b">
              Fru talman! Dagens betänkande handlar ju om de statliga bolagen,
              men som de flesta redan har märkt inriktar sig debatten nästan
              helt och hållet på sex av de statliga bolagen. Det är de sex statliga
              bolag som regeringen har fått bemyndigande att sälja eller minska
              ägandet i.
            </seg>
            <seg n="37ad47a3">
              Jag tycker att man måste gå till grunden med statligt ägande
              och ställa sig frågan: Varför ska staten äga företag?
            </seg>
            <seg n="2e729102">
              För mig är svaret på den frågan att staten ska äga företag när
              det finns ett tydligt samhällsintresse i ägandet. Jag ska ge två
              exempel där detta tydliga samhällsintresse inte finns. Det första
              är Vin &amp; Sprit som för övrigt har slagit nytt försäljningsrekord
              när det gäller Absolut vodka. Det såg jag på nyheterna i går.
              Jag har svårt att se samhällsintresset i att ett statligt bolag
              ska slå rekord i försäljning av vodka.
            </seg>
            <seg n="e5256810">
              Det andra är lokaluthyrning i de regioner i Sverige där konkurrensen
              och utbudet på lokalmarknaden är störst. Det gäller våra storstadsregioner.
              Jag pratar om Vasakronan.
            </seg>
            <seg n="d573b109">
              Vari ligger samhällsintresset i att staten hyr ut kontorslokaler
              och konferenslokaler? Dessutom erbjuder man konferensgästerna
              service i form av matservering och kaffeservering. Det är näppeligen
              ett samhällsintresse, om jag får ge min bild av det.
            </seg>
            <seg n="a5c62289">
              Man har härifrån talarstolen refererat till vilka goda vinster
              man gör. I det statliga företagandet finns det även exempel där
              det har varit det motsatta. Det har funnits krav på att vi ska
              göra ägarinsatser. Den förra regeringen bör ha det i minnet. Det
              gäller till exempel Teracom och SJ. Vi står nu på toppen av en
              högkonjunktur. Det vore väl attan om inte de statliga bolagen
              i det läget klarade av att leverera vinster, men det finns anledning
              till en liten varningsflagg för att det motsatta kan inträffa.
              Man ska försöka hålla linjen att då lika kraftfullt argumentera
              för det statliga företagandet.
            </seg>
            <seg n="da8dc87d">
              Det framfördes från Alf Eriksson att vi, om vi minskar det statliga
              ägandet i de här bolagen, avhänder oss viktiga verktyg för att
              uppfylla politiska mål.
            </seg>
            <seg n="89474ee7">
              Så här en vanlig onsdag tecknar säkert någon av Vin &amp; Sprits
              säljare ett nytt storkontrakt någonstans i världen. Vilket politiskt
              mål uppfyller vi med det? Vilka politiska mål uppfyller vi med
              att Vasakronan alldeles snart serverar lunch till sina konferensgäster?
              Det skulle vara intressant att få ett svar på vilka politiska
              mål vi uppfyller med detta.
            </seg>
            <seg n="1a640bd1">
              När jag fortsätter att titta på oppositionen vill jag faktiskt
              ge en liten eloge till Miljöpartiet som har hållit en ideologisk
              linje trots att man har hamnat i opposition.
            </seg>
            <seg n="fc23ea3c">
              Socialdemokraterna har regelmässigt haft 15 miljarder i budgeten
              för försäljning av statlig egendom. Man måste då ställa sig frågan:
              Är Socialdemokraterna för att staten ska driva företag? Det kan
              man väl knappast vara när man samtidigt säger att man sätter en
              peng på att försälja.
            </seg>
            <seg n="c7b5ce69">
              Frågar man däremot: Är man emot att regeringen ska sälja företag
              blir den ideologiska matchningen hundraprocentig; emot är man
              verkligen. Ska det säljas ska det göras av en socialdemokratisk
              minister. Det är den slutsats jag drar av delar av oppositionens
              agerande.
            </seg>
            <seg n="ddf29623">
              Man frågar sig också vilket mandat regeringen har för att minska
              det statliga ägandet. Som vana parlamentariker borde man veta
              att det mandat som gäller i Sverige är det mandat som man på valdagen
              ges av väljarna. Vi har inte några opinionsundersökningsmandat.
              Mandatet fastställs vart fjärde år. Det var redan i valrörelsen
              väldigt tydligt från alliansens sida vad som skulle gälla för
              statligt ägande. Det är definitivt ingenting som vi försökte sopa
              under mattan, snarare tvärtom. Vi redovisade tydligt vilka bolag
              som skulle vara kvar i statligt ägande och vilka vi kunde tänka
              oss att sälja. Det var ingen hemlighet för väljarna. De gav oss
              också ett mandat på valdagen.
            </seg>
          </u>
          <note type="speaker" n="97f88c9e">
            Anf. 84 PER BOLUND (mp) replik:
          </note>
          <u who="per_bolund_d587aa_w" xml:id="i-e64a65b37f7d9167-5" n="3fa2a4ee">
            <seg n="5899e1db">
              Fru talman! Jag får väl börja med att tacka för elogen. Sådana
              tar vi alltid tacksamt emot.
            </seg>
            <seg n="289e7150">
              Mina anföranden i den här debatten har handlat mycket om styrningen
              av statliga bolag och hur vi använder de bolag som fortfarande
              finns i den statliga portföljen.
            </seg>
            <seg n="8d1e7840">
              Jag skulle vilja återkomma till vad de ansvariga ministrarna
              har sagt före valet och hur de nu agerar efter valet.
            </seg>
            <seg n="97c2f126">
              I en artikel i Svenska Dagbladet i februari 2005 sade Maud Olofsson,
              som nu är ansvarig minister: Jag kan inte heller tolerera att
              statligt ägda Vattenfall investerar i den smutsigaste energiproduktion
              vi känner till, även om det sker i andra länder.
            </seg>
            <seg n="5d12cb9a">
              Hon säger vidare: Regeringen kan inte vänta sig vårt stöd för
              en energiöverenskommelse som inte omfattar både forskning och
              styrning av de statliga företagen för att nå miljömålen.
            </seg>
            <seg n="8adb744c">
              Då måste jag ställa en fråga. Är det inte lite pinsamt, Jan Andersson,
              att Centerpartiet nu efter ett år av regerande och med full kontroll
              över energipolitiken, genom energiminister Maud Olofsson, ägande
              och styrning av Vattenfall, genom Maud Olofsson, och klimatpolitiken,
              genom miljöminister Andreas Carlgren, inte har lagt två strån
              i kors under detta år för att faktiskt styra Vattenfall, så att
              man ser till att Vattenfall har tydliga direktiv att minska utsläppen
              av koldioxid?
            </seg>
            <seg n="2540084f">
              Det är uppenbarligen så att Vattenfall inte har fått några sådana
              signaler eftersom man nu planerar för fullt för ökad brunkolsbrytning.
              Man planerar för nya kraftverk som ska bränna brunkol i Tyskland
              och flera nya kraftverk som ska bränna stenkol. Sammantaget ger
              detta otroligt stora utsläpp av koldioxid som kommer att skapa
              ett sämre klimat för våra barn och barnbarn.
            </seg>
            <seg n="9d946219">
              Då är frågan: Är det inte rimligt att lägga allvar bakom de ord
              som man uttalade och som väljarna antagligen trodde på och se
              till att faktiskt styra Vattenfall på det sätt som man utlovade
              och faktiskt ta ett ansvar för klimatpolitiken även när det gäller
              ägandet av de statliga bolagen?
            </seg>
          </u>
          <note type="speaker" n="414a2276">
            Anf. 85 JAN ANDERSSON (c) replik:
          </note>
          <u who="jan_andersson_f60a88_w" xml:id="i-a9efb14547322ece-1" n="4c606108">
            <seg n="17c2645c">
              Fru talman! Först vill jag påminna kammaren om att vi har suttit
              i regeringen, precis som Per Bolund säger, i ett år. Rom byggdes
              inte på en dag. Låt oss se var vi är när vi kommer till slutet
              av mandatperioden. Jag tror att utvärderingen ska visa sig positiv.
            </seg>
            <seg n="8d7942f0">
              Tittar vi på den svenska marknaden är det precis som Per Bolund
              sade tidigare att Vattenfall gör stora satsningar i vindkraft.
              Då måste man också ställa sig frågan: Gör Vattenfall dessa stora
              satsningar enbart med anledning av det som Per Bolund sade, nämligen
              att man har begärt av Vattenfall att göra det, eller gör man det
              därför att vi har styrsystem som gör att det är en bra investering
              och gynnsamt att investera i vindkraft via det certifikatssystem
              som är en av de största drivkrafterna för svensk del för att få
              till mer förnybar energi i elsystemet?
            </seg>
            <seg n="e724ef49">
              Jag tycker att man ska vara en aning ödmjuk när man diskuterar
              energi i andra länder. Vi vet att Sverige har väldigt goda förutsättningar
              när det gäller att producera förnybar energi. I till exempel Tyskland
              råder helt andra förutsättningar. Jag tycker därför att man ska
              visa en viss ödmjukhet inför den problematik som finns i andra
              länder i fråga om deras energimix.
            </seg>
            <seg n="bb8732f9">
              Om vi analyserar detta kan det också vara så att om man har en
              stor andel kol kan ett nybyggt kraftverk för kol ersätta ett gammalt
              med betydligt sämre verkningsgrad. Låt oss därför inte göra detta
              bara svart eller vitt.
            </seg>
          </u>
          <note type="speaker" n="f76dcc87">
            Anf. 86 PER BOLUND (mp) replik:
          </note>
          <u who="per_bolund_d587aa_w" xml:id="i-e64a65b37f7d9167-6" n="3fa2a4ee">
            <seg n="9d0a009b">
              Fru talman! Det har, Jan Andersson, funnits gott om tillfällen
              att faktiskt göra någonting från regeringen under detta år. Det
              har till exempel varit bolagsstämma i Vattenfall där man hade
              kunnat ge tydliga direktiv. Det fanns ingenting som hindrade det.
              Nu blir det snart en igen. Då är det upp till bevis för Maud Olofsson,
              och då får vi se om hon kommer att stå bakom sina ord. Jag hoppas
              att Jan Andersson kommer att påminna Maud Olofsson om det som
              jag har citerat ur hennes artikel från februari 2005 och att det
              är dags att leverera nu.
            </seg>
            <seg n="a9e22e61">
              Jan Andersson ber mig att vara tålmodig. Han säger att detta
              kommer att komma senare. Men problemet är att det inte finns utrymme
              för tålamod. Vi måste agera nu. I IPPC:s senaste rapport om klimatet
              i världen sägs det att vi har kanske åtta år på oss att se till
              att utsläppen av växthusgaser minskar globalt sett om vi ska kunna
              hålla oss på en nivå av klimatförändringar och global uppvärmning
              som gör att vi inte hamnar i fullständig katastrof, så att klimatet
              så att säga spinner ut på ett sådant sätt att det blir helt okontrollerbart
              för oss. När det handlar om åtta år har vi inte tid att sitta
              här och rulla tummarna i flera år och låta Vattenfall göra de
              investeringar som de nu planerar i Tyskland. Vi måste agera nu.
            </seg>
            <seg n="daaaed74">
              Miljöpartiets krav i bolagsordningen för Vattenfall har uppenbarligen
              gett effekt. Vattenfall gör lite investeringar i vindkraft i Sverige,
              vilket är positivt. Man gör inga investeringar i vindkraft i Tyskland
              trots att de system som Jan Andersson hänvisar till är ännu mer
              positiva i Tyskland. Det är ännu mer förmånligt att göra saker
              där. Det tycker jag ändå visar att vi har åstadkommit en effekt
              med styrningen.
            </seg>
            <seg n="7581c600">
              Jag tycker att Jan Andersson ska se på de förslag som Miljöpartiet
              har kommit med, nämligen att man ska ge ett tydligt direktiv till
              Vattenfall om att årligen minska sina koldioxidutsläpp. Det är
              väl ändå det minsta som man kan kräva av ett statligt energibolag,
              alltså att man årligen ska åstadkomma en förbättring av sin klimatpåverkan?
              Nu är det precis tvärtom. Vattenfall ökar utsläppen redan från
              förra året till i år, och man har storslagna planer på kraftigt
              ökade koldioxidutsläpp. Det är dags att göra någonting nu!
            </seg>
          </u>
          <note type="speaker" n="35f89704">
            Anf. 87 JAN ANDERSSON (c) replik:
          </note>
          <u who="jan_andersson_f60a88_w" xml:id="i-a9efb14547322ece-2" n="4c606108">
            <seg n="35e9e19a">
              Fru talman! När det gäller vindkraften måste jag ställa en fråga
              till Per Bolund. De 17 terawattimmar förnybar el som vi ska tillföra
              det svenska systemet görs inom certifikatssystemet. Hade någon
              annan byggt vindkraftverk om Vattenfall inte hade gjort det? Ja,
              jag tror att det är högst troligt att någon annan hade varit med
              och gjort denna satsning i certifikatssystemet. Jag ser inte att
              det är finare om det står Vattenfall på ett vindkraftverk i södra
              Halland än om det står Stena till exempel. Överskatta inte den
              statliga styrningen som drivkraft när det gäller att få fram vindkraft
              för svensk del. Där är det ingen tvekan om att det är certifikatssystemet
              som är den stora hävstången.
            </seg>
            <seg n="9bbfbb3e">
              När vi tittar på Tyskland och på det internationella perspektivet
              vet vi att Sverige är drivande i EU. För mitt parti är det mycket
              tydligt att vi ska delta aktivt i EU-arbetet för att få en framställning
              av förnybar energi. Vi kommer att få ett tufft beting från EU-nivå
              fram till 2020 då vi ska ha 20 procent förnybar energi och minska
              energianvändningen med 20 procent. I detta arbete har regeringen
              varit drivande. Det är också så att de övergripande målsättningarna
              har betydligt större verkan när det gäller klimatet än den statliga
              styrningen av bolagen. Sedan undantar det så klart inte att man
              styr bolagen. Men låt oss inte tro att statliga bolag är lösningen
              på klimatfrågan till exempel.
            </seg>
          </u>
          <note type="speaker" n="8b39f9e6">
            Anf. 88 ALF ERIKSSON (s) replik:
          </note>
          <u who="alf_eriksson_9e4cb3_w" xml:id="i-4210aa5f6be6f04e-5" n="d6949a47">
            <seg n="e0bab45d">
              Fru talman! Telia Sonera, Nordea och SBAB är goda exempel på
              hur ett ansvarstagande och ett långsiktigt statligt ägande kan
              bidra till att skapa mycket större värden, både ekonomiska och
              samhälleliga, än en utförsäljnings engångsintäkter.
            </seg>
            <seg n="cea79e6b">
              Nordea har utvecklats mycket starkt genom flera samgåenden mellan
              nordiska banker. Staten har under denna tid varit en aktiv och
              ansvarsfull ägare. I dag är Nordea ett av Sveriges viktigaste
              företag med stor betydelse för Helsingforss attraktionskraft som
              finanscentrum i norra Europa. Det är så vi har använt det statliga
              ägandet.
            </seg>
            <seg n="65a47d8f">
              Också för Telia Sonera har det statliga ägandet varit av stor
              vikt för utvecklingen av bolaget under en period av sammanslagningar
              och internationell expansion. I dag spelar företaget en avgörande
              roll för Sveriges position som ledande IT- och telekomland. Huvudkontoret
              i Helsingfors och forsknings- och utvecklingsverksamheten i Sverige
              bidrar också till att öka Sveriges attraktionskraft.
            </seg>
            <seg n="2ae5fc23">
              Hur kan Jan Andersson garantera svenska folket att Telias forsknings-
              och utvecklingsverksamhet inte lämnar Sverige om företaget ska
              säljas? Nu fick vi höra att det för Hans Rothenbergs del mycket
              väl går att sälja svensk statlig egendom till andra stater.
            </seg>
            <seg n="d0551fbb">
              Delar Jan Andersson uppfattningen att norska Telenor skulle vara
              en bra kund för den statliga svenska delen i Televerket?
            </seg>
          </u>
          <note type="speaker" n="7f0da1fc">
            Anf. 89 JAN ANDERSSON (c) replik:
          </note>
          <u who="jan_andersson_f60a88_w" xml:id="i-a9efb14547322ece-3" n="4c606108">
            <seg n="f78e5834">
              Fru talman! Jag blev glad när jag hörde att Alf Eriksson begärt
              replik på mig. Jag trodde att jag skulle få svar på de frågor
              jag ställde. Vilka politiska mål uppfyller vi med Vin &amp; Sprits
              ökade vodkaförsäljning? Vilka politiska mål uppfyller vi med Vasakronans
              ägande av fastigheter?
            </seg>
            <seg n="8e07b469">
              Jag ska svara på Alf Erikssons frågor när han svarat på mina,
              och därför får han chansen direkt.
            </seg>
          </u>
          <note type="speaker" n="d2b8c761">
            Anf. 90 ALF ERIKSSON (s) replik:
          </note>
          <u who="alf_eriksson_9e4cb3_w" xml:id="i-4210aa5f6be6f04e-6" n="d6949a47">
            <seg n="3f4a1d8b">
              Fru talman! Det är bara det att jag därefter inte har någon ytterligare
              replik.
            </seg>
            <seg n="143122ae">
              Jag ska svara på frågan om målet, vilket jag delvis redan gjort.
              Ett av målen var att få de företag jag nämnde Nordea, Telia, SBAB
              att växa och vara ledande. Därmed har vi blivit en internationellt
              ledande nation på IT- och telekommarknaderna. Ett annat mål, som
              just debatterats med Per Bolund, är att styra Vattenfall dithän
              att vi kan få fram mer förnybar energi. Det är sådan verksamhet
              man kan använda det statliga ägandet till.
            </seg>
            <seg n="0d08adaa">
              Om vi tittar historiskt på detta skulle många sådana mål aldrig
              ha blivit uppfyllda annars. Det fanns nämligen ingen marknad som
              skulle ha satsat pengar i det. Flera av dessa företag är monopolföretag
              som i begynnelsen var statliga verk för att sedan bli just dessa
              företag.
            </seg>
            <seg n="1e6f2050">
              Jag skulle vilja ställa en fråga till. Den gäller bonusarna.
              För nästan exakt fyra år sedan stod nuvarande ministern och Jan
              Anderssons partikamrat Åsa Torstensson i talarstolen och sade
              följande: Hösten har visat på en sällsynt otrevlig och girig sida
              hos människan. Den här girigheten återfinns både i det privata
              och i det statliga näringslivet. Det räcker med att nämna Skandia,
              Systembolaget och Vin &amp; Sprit. Men det gäller också tidigare diskussioner
              om stora bonusar och fallskärmar just i de statliga företagen.
            </seg>
            <seg n="d1801218">
              Vad är det vi ser nu? Jo, samma personer, eller i alla fall företrädare
              för samma parti och till och med hela regeringen, öppnar nu för
              att vi ska återinföra dessa bonusar i näringslivet. Delar Jan
              Andersson verkligen den uppfattningen? Delar han inte den uppfattning
              som hans partikamrat hade 2003?
            </seg>
          </u>
          <note type="speaker" n="02b6731b">
            Anf. 91 JAN ANDERSSON (c) replik:
          </note>
          <u who="jan_andersson_f60a88_w" xml:id="i-a9efb14547322ece-4" n="4c606108">
            <seg n="c0e7a1a9">
              Fru talman! Det är inte lätt att föra en debatt när jag inte
              får svar på de frågor jag ställde om vilka viktiga politiska mål
              vi uppfyller genom att äga Vin &amp; Sprit och Vasakronan. Det är
              synd att Alf inte har möjlighet till ytterligare replik, men om
              man inte klarar av att svara på frågan i två repliker kanske man
              inte gör det i tre heller.
            </seg>
            <seg n="45eed5f5">
              När det gäller bonusar delar jag Åsa Torstenssons uppfattning
              om bonusar som inte bygger på resultat eller på att man presterat
              något. Den typen av bonusar ska vi definitivt inte ha. Om vi däremot
              har ett system med tydlig koppling och rimliga nivåer på bonusar
              tycker jag inte att vi rakt av ska avfärda det utan i stället
              försöka föra någon typ av resonerande debatt om det. Det kanske
              kan vara en vettig lösning. Beträffande bonusar som saknar proportioner,
              sådana som inte står i relation till uppnådda resultat, är vi
              allesammans överens om att vi inte ska ha den typen av bonusar.
              Men det kanske inte ligger i Alf Erikssons intresse att problematisera
              frågan så pass mycket som egentligen krävs för att kunna resonera
              kring den.
            </seg>
            <seg n="7db934ac">
              Det ställdes också en fråga om andra staters ägande, ifall det
              finns andra stater som är intresserade av att köpa dessa bolag.
              Jag tycker att det vore förmätet av oss i Sveriges riksdag att
              till exempel tala om för den norska regeringen vilka värderingar
              den ska göra. Varje land och parlament får väl göra sina egna
              bedömningar ifall de vill öka sitt statliga ägande eller inte.
              Vi gör våra bedömningar i det svenska parlamentet, och jag vill
              inte kleta på någon annan våra värderingar.
            </seg>
          </u>
          <note type="speaker" n="757b0afe">
            Anf. 92 MIKAEL OSCARSSON (kd):
          </note>
          <note n="6710433d">
            Fru talman! Låt mig först yrka bifall till utskottets förslag
            i betänkandet i dess helhet och avslag på samtliga reservationer.
          </note>
          <u who="mikael_oscarsson_b17fa0_w" xml:id="i-b6bbb7bab6d6ae34-0" n="762a9407">
            <seg n="2858cb33">
              Som vi redan hört i dag bygger betänkandet på regeringens årliga
              skrivelse om förvaltningen av statligt företagsägande. I betänkandet
              behandlas också en rad motioner som rör synen på statligt ägande
              av företag och försäljning av statliga företag.
            </seg>
            <seg n="2f1683f1">
              Fru talman! Efter många år av osäkerhet och försiktigt trevande
              kan vi nu börja beta av ett av världens största statliga innehav
              av företag sett per capita. För mig finns egentligen inga motiv
              till att staten ska äga företag som fungerar väl på en fungerande
              marknad. Få exempel i historien, om ens något, visar på några
              positiva samband mellan ett lands andel av statligt ägande och
              dess välfärdsutveckling. Tvärtom utvecklas länder med fri konkurrens,
              där företag verkligen får verka utan statlig inblandning, bäst.
              Det är också lätt att hitta goda exempel där minskat statligt
              ägande bidragit positivt till ett lands ekonomiska välstånd och
              välfärdsutveckling.
            </seg>
            <seg n="f1a75ec7">
              För att staten ska äga måste det finnas tydliga sociala eller
              etiska motiv för ägandet. De motiven är, åtminstone för mig, mycket
              svåra att finna i exempelvis Telia, Vasakronan och OMX.
            </seg>
            <seg n="3fdbbba0">
              Man kan fråga sig vilka företag på oppositionens lista som står
              på tur att förstatligas eftersom de även i denna debatt så ihärdigt
              försvarar det statliga ägandet. Eller anser oppositionen att just
              dagens mängd av statligt ägande är det mest optimala? I så fall
              är frågan hur de kommit fram till den slutsatsen.
            </seg>
            <seg n="f054c743">
              Det är värt att notera att Socialdemokraterna under föregående
              mandatperiod sålde statliga företag för ca 60 miljarder kronor.
              Men nu ska det plötsligt vara tvärstopp för fler försäljningar.
              Det är svårt att se logiken bakom detta. Regeringen gör bedömningen
              att det för våra barns skull är bättre att beta av på statsskulden
              än att fortsätta att ha en av världens högsta andelar statligt
              ägande. Det var den politiken vi gick till val på, och därför
              är vi också skyldiga att genomföra den.
            </seg>
            <seg n="73fe7f40">
              Som vi hört tidigare i dag uppgår det totala värdet av de statliga
              företagen till 770 miljarder kronor. Vi anser att det statliga
              ägandet ska minska med ca 200 miljarder kronor fram till 2010.
              Det var vi tydliga med inför våra väljare i valrörelsen 2006.
              Det tillsammans med regeringens ekonomiska politik, som ger stora
              offentliga överskott, gör att statsskuldens andel av ekonomin
              kan halveras under mandatperioden.
            </seg>
            <seg n="18772288">
              I en alltmer globaliserad värld där kapital, varor och tjänster
              rör sig över gränserna är det naturligt att staten avsäger sig
              ett visst ägande. Vi är övertygade om att det ger de bästa förutsättningarna
              för dessa företag. Få aspekter talar för att staten skulle vara
              en bättre ägare än privata aktörer. Om staten generellt sett vore
              en bättre ägare kan man fråga sig varför Socialdemokraterna inte
              vill köpa upp fler svenska företag, alltså om det vore en så god
              affär för staten och de svenska skattebetalarna.
            </seg>
            <seg n="11e21b86">
              Det skulle också vara upplysande att få veta varför Socialdemokraterna
              sedan tidigare begärt bemyndigande att sälja Telia, OMX och Nordea
              om det samtidigt är en slakt på svensk välfärd att sälja dessa
              företag. Genom att begära ett sådant bemyndigande måste det ha
              funnits tankar på att dessa företag en dag ska bli föremål för
              försäljning. Eller?
            </seg>
            <seg n="b467fe17">
              När staten minskar sitt innehav av företag minskar också risken
              för skattebetalarna. I dag tar samtliga skattebetalare en risk
              då vi får stå för smällen vid en konkurs eller annan kris. Det
              är något som skattebetalare påtvingas oavsett om de önskar det
              eller inte. När företag övergår i privat ägo tar privatpersoner
              genom ett aktivt val risken. Det anser jag vara mer demokratiskt.
            </seg>
            <seg n="2d668889">
              Det mest rimliga är att politiker skapar förutsättningar för
              uppfinnare, entreprenörer och investerare att utveckla idéer och
              skapa jobb och inte själva driver företag. Det kan alltid finnas
              skäl att göra undantag från den principen. Men med en sådan grundhållning
              är det omöjligt att försvara den mängd av statligt ägande som
              Sverige för närvarande har.
            </seg>
            <seg n="be2820aa">
              Staten kan inte utveckla företag på samma sätt som en privat
              ägare kan göra. Är det rimligt att pengar som skulle kunna användas
              i sjukvården, äldreomsorgen eller skolan i stället används för
              att bygga spritfabriker, banker eller kontorslokaler? Det är vad
              som sker i dag, och det vill alliansregeringen göra någonting
              åt.
            </seg>
            <seg n="c19c20c4">
              Även oppositionen borde inse att det finns en risk i att staten
              äger företag samtidigt som den sätter spelregler för näringslivet.
              Det kan jämföras med att domaren i fotboll helt plötsligt spelar
              med i det ena laget.
            </seg>
            <seg n="aed47e7e">
              Fru talman! Jag har till sist några frågor till oppositionen
              som jag skulle vilja ha svar på.
            </seg>
          </u>
          <note type="speaker" n="0305fbef">
            Anf. 93 KENT PERSSON (v) replik:
          </note>
          <u who="kent_persson_a6d7fa_w" xml:id="i-27074f6b90656b2b-4" n="893d130e">
            <seg n="53b0f667">
              Fru talman! Nej, jag kan direkt säga att det inte finns några
              hemliga listor. Det diskuteras över huvud taget inte i Vänsterpartiet
              eller tillsammans med Miljöpartiet eller Socialdemokraterna. Några
              tankar på förstatligande är oerhört främmande för mig och för
              Vänsterpartiet.
            </seg>
            <seg n="bdd58e82">
              De övriga frågor som Mikael Oscarsson ställde kan man enkelt
              besvara på följande sätt. Vi ska givetvis inte äga någonting om
              vi inte har någon användning för det. Det är självklart att vi
              ska ha ett syfte med ägandet. Har vi inte det ska vi heller inte
              äga.
            </seg>
            <seg n="eca27784">
              Vi har eftersträvat att ytterligare utveckla äganderollen. Men
              varför är privat ägande mer demokratiskt än statligt ägande? Du
              påstår faktiskt det. Statligt ägande innebär att det är svenska
              folket som äger bolagen. Det borde utifrån det vara mer optimalt
              än att det ska vara en enskild person eller några aktieägare.
            </seg>
            <seg n="73e823fb">
              Du sade också att det inte finns några som helst motiv till att
              staten ska äga och att det inte ska finnas någon statlig inblandning.
              Marknaden fungerar bättre utan det. Du måste faktiskt förklara
              hur en marknad kan fungera bättre utan statlig inblandning.
            </seg>
            <seg n="aa52efb6">
              I förlängningen innebär det att vi inte ska gå in och reglera
              marknader när det privata företagandet inte fungerar eller när
              det finns uppenbara orsaker till att vi borde gå in och styra
              mer utifrån miljö- och klimathotet.
            </seg>
          </u>
          <note type="speaker" n="d493ad2e">
            Anf. 94 MIKAEL OSCARSSON (kd) replik:
          </note>
          <u who="mikael_oscarsson_b17fa0_w" xml:id="i-7fb365ee7983383c-0" n="762a9407">
            <seg n="692b6182">
              Fru talman! Det var skönt att höra Kent Perssons bedyrande att
              det inte finns några listor. Men är det verkligen så? I förra
              replikrundan fick vi höra att det enligt Kents och Vänsterpartiets
              förmenande finns skäl för att utöka statligt företagande. Du nämnde
              utvecklingen av små energibolag och ny energiteknik. Där anser
              du att det är så.
            </seg>
            <seg n="de4135e4">
              Ni håller väl förresten på med en översyn av ert principprogram.
              Hur är det egentligen där? Är det inte aktuellt att nu gå ut med
              att statligt företagande är något som ska utökas och ska vara
              förhärskande i fler sektorer?
            </seg>
            <seg n="59978288">
              För oss kristdemokrater är det väldigt klart att staten ska syssla
              med statens kärnuppgifter. Det gäller infrastruktur och att ha
              ett socialt ansvar. Det gäller att klara ut de uppgifter som åligger
              oss och också att tänka på nästa generation. Men det är inte att
              se till att göra reklam för ännu mer spritkonsumtion runt om i
              världen.
            </seg>
            <seg n="463513e1">
              Det påpekades förut här att det statliga svenska bolag som har
              hand om försäljningen av vodka slog nytt försäljningsrekord. Det
              finns ingen anledning att svenska staten ska hålla i detta bolag,
              ta den risken eller hålla på med försäljning och uthyrning av
              kontorslokaler.
            </seg>
            <seg n="be616a73">
              Detta är fel. Det är inte vad staten ska syssla med. Det är den
              politik vi har och som vi också gått till val på.
            </seg>
          </u>
          <note type="speaker" n="c74e8d17">
            Anf. 95 KENT PERSSON (v) replik:
          </note>
          <u who="kent_persson_a6d7fa_w" xml:id="i-27074f6b90656b2b-5" n="893d130e">
            <seg n="8891712d">
              Fru talman! Jag hade kunnat acceptera att en viss utförsäljning
              av statliga företag kan ske om vi befunnit oss i en statsfinansiell
              kris, men så är det inte. Internationellt sett har vi dessutom
              en väldigt låg statsskuld. Statsfinanserna är i allra högsta grad
              välskötta.
            </seg>
            <seg n="a70d4906">
              Jag kan heller inte förstå det moraliska i om det är staten som
              äger eller om det är en privat ägare till Vin &amp; Sprit. Försäljning
              sker ändå. Det blir inte bättre rent moralisk sett om det sker
              bland rent privata ägare. Jag förstår över huvud taget inte det
              resonemanget.
            </seg>
            <seg n="51cd0a73">
              Vi kan titta på konkurrensen. Är det så att Mikael Oscarsson
              tror att vi får en bättre konkurrenssituation om vi säljer ut
              Nordea och SBAB och andra banker eller bolåneinstitut kommer att
              köpa upp dem? Kommer vi då att få en bättre fungerande marknad
              än vad vi har i dag? SBAB har varit en prispressare under många
              år på just bolånemarknaden.
            </seg>
            <seg n="07b1ea0f">
              Detta är en frågeställning som jag fört fram flera gånger, och
              jag får inget svar här. Det är en ideologisk hållning. Vi ska
              inte äga, utan det sköts bättre på en privat marknad. På vilket
              sätt fungerar det bättre? Blir konkurrensen bättre om vi får färre
              aktörer?
            </seg>
          </u>
          <note type="speaker" n="5c45469f">
            Anf. 96 MIKAEL OSCARSSON (kd) replik:
          </note>
          <u who="mikael_oscarsson_b17fa0_w" xml:id="i-7fb365ee7983383c-1" n="762a9407">
            <seg n="e6d1e08e">
              Fru talman! Först vill jag ge en upplysning. Om du tittar i tidningen
              på SBAB och räntenoteringar i dag är det inte så att SBAB är billigast.
              Det vore vansinne om det skulle vara så att varje gång det behövs
              konkurrens skulle staten gå in och köpa upp ett bolag. Det förstår
              svenska folket.
            </seg>
            <seg n="04d9464b">
              Jag hoppas att Vänsterpartiet någon gång också ska inse vad som
              är skillnaden mellan statligt och privat ägande. Staten ska bara
              ha ett ägaransvar i särskilda fall.
            </seg>
            <seg n="e2dd7ca1">
              Systembolaget är ett sådant gott exempel. Det finns en anledning
              till ägande. Det finns ett folkhälsoansvar att bringa ned alkoholkonsumtionen.
              Men när det gäller Vasakronan och att tillverka sprit kan i varje
              fall inte jag se den vinsten.
            </seg>
            <seg n="191e2eac">
              Det håller inte att tycka de saker som Kent för fram. Jag noterar
              också att jag inte fick någon kommentar på de andra frågor jag
              förde fram. Det gäller till exempel hur den förra regeringen prioriterade
              när man investerade 1,2 miljarder i sprittillverkning på Jungfruöarna
              samtidigt som nästan 20 000 platser på särskilda boenden lades
              ned. Det kanske någon annan i oppositionen kan ge svar på.
            </seg>
          </u>
          <note type="speaker" n="86e26302">
            Anf. 97 ALF ERIKSSON (s) replik:
          </note>
          <u who="alf_eriksson_9e4cb3_w" xml:id="i-4210aa5f6be6f04e-7" n="d6949a47">
            <seg n="fe9a73ad">
              Fru talman! Staten kan inte utveckla företag som andra kan, säger
              Mikael Oscarsson. Då lyssnade han dåligt på mitt anförande. Jag
              redogjorde för hur statens företag har utvecklats från 2002 till
              i dag. De har ökat i värde från 350 till 770 miljarder kronor.
              Om vi går tillbaka till förra året ser man att de har ökat med
              6 procent mer än vad de övriga börsnoterade företagen har gjort.
            </seg>
            <seg n="45f83d1b">
              Jag kan inte dela uppfattningen att staten inte kan utveckla
              företag. Det är ju just det vi har gjort under flera år. Vi har
              inga utförsäljningslistor, och vi har aldrig haft några sådana.
              Däremot ser vi pragmatiskt på att man kan utveckla de företag
              som staten äger. Då måste man ha lite ut- och ingång av pengar
              i sammanhanget. Vi har bolagiserat företagen, och de har kunnat
              växa.
            </seg>
            <seg n="94557bfb">
              Men vad som nu är på gång att ske är att vi avhänder oss dessa
              företag som bedriver mycket forskning och utveckling i Sverige.
              Ni är beredda att sälja ut dem så att vi inte vet var de hamnar
              någonstans. Vi vet inte heller var forskningen och utvecklingen
              hamnar någonstans. Vi vet inte heller var sysselsättningen hamnar.
              Det vet vi när staten äger företagen.
            </seg>
            <seg n="577a5e40">
              Man kan påstå att ränteläget i dag är på en viss nivå när det
              gäller SBAB. Det var inte det som var vitsen med SBAB, utan det
              var att få en konkurrens på marknaden. Riksdagens utredningstjänst
              har visat att genom SBAB:s tillkomst har ett villalån på 2 miljoner
              minskat med 14 000 kronor. Det är konkurrensen som gör det; det
              är inte dagskursen som är det viktiga i sammanhanget.
            </seg>
            <seg n="e5fd2711">
              Jag har en fråga till Mikael Oscarsson: Kan Mikael Oscarsson
              garantera att vi får ha jobben, forskningen och utvecklingen kvar
              i Sverige när ni har avyttrat dessa sex företag som ni nu vill
              sälja?
            </seg>
          </u>
          <note type="speaker" n="aecb4e07">
            Anf. 98 MIKAEL OSCARSSON (kd) replik:
          </note>
          <u who="mikael_oscarsson_b17fa0_w" xml:id="i-7fb365ee7983383c-2" n="762a9407">
            <seg n="d61f1c52">
              Fru talman! Jag noterar först att Alf Eriksson inte ger något
              svar på de frågor som jag ställde. Nu senast repeterade jag frågan
              om hur det kan komma sig att den förra regeringen investerade
              1,2 miljarder på sprittillverkning på Jungfruöarna samtidigt som
              nästan 20 000 platser på särskilda boenden lades ned i Sverige.
            </seg>
            <seg n="ee761643">
              Det tycker jag är ett exempel på det orimliga i att staten håller
              på med sådan här verksamhet. Det handlar om reklamkampanjer runt
              om i världen för att sälja ytterligare mer Absolut vodka. Detta
              är orimligt, liksom Vasakronans kampanjer för att få ytterligare
              hyresgäster och få sälja mer mat och luncher.
            </seg>
            <seg n="ae366108">
              Vi ser ingen anledning att upprätthålla det här. Det är den politik
              som vi har gått till val på och som vi har för avsikt att genomföra.
              Vi tror att det är viktigt för kommande generationer att se till
              att i det läge vi har nu nedbringa vår statsskuld. Det i sin tur
              kommer att möjliggöra nya investeringar i infrastruktur och i
              annan viktig verksamhet som staten ska syssla med enligt vårt
              tänkande.
            </seg>
          </u>
          <note type="speaker" n="9c5d363a">
            Anf. 99 ALF ERIKSSON (s) replik:
          </note>
          <u who="alf_eriksson_9e4cb3_w" xml:id="i-4210aa5f6be6f04e-8" n="d6949a47">
            <seg n="77dde9b9">
              Fru talman! Jag ska inte beskylla Mikael Oscarssons för att vara
              något ekonomiskt orakel. Om man börjar räkna på det här är det
              väl bättre att vi behåller dessa företag och använder avkastningen
              till de nyttigheter som Mikael Oscarsson räknade upp än att sälja
              bort dem för ett engångsbelopp?
            </seg>
            <seg n="13b5dd71">
              Som jag tidigare har berättat är det så att om den ekonomiska
              tes som Mikael Oscarsson förespråkar stämmer skulle inte pensionsfonderna
              placera några pengar i aktier. Det är ju en förlustaffär, enligt
              ert sätt att resonera.
            </seg>
            <seg n="37cc5cdd">
              Dessa företag växer, som de har gjort bakåt i tiden och kommer
              att göra också framöver. Då ökar också avkastningen. Vi får en
              avkastning varje år som vi kan använda till de här nyttigheterna.
            </seg>
            <seg n="5ed18ec5">
              Jag har också en annan fråga. Mikael Oscarsson och hans parti
              har varit synnerligen aktiva under 2000-talet här i kammaren när
              det gäller bonusar till vd:ar. Jag sökte i datorn i går kväll
              och såg att det är otaliga debatter som har förts och hårda ord
              som har sagts från denna talarstol. För tydlighetens skull ska
              jag tala om att vd-bonusar handlar om bonussystem som det har
              träffats överenskommelse om med bolagsstyrelsen eller någon i
              den kretsen och som grundar sig på företagets avkastning.
            </seg>
            <seg n="e3dcc598">
              Det har visat sig att det är lätt att manipulera de här systemen.
              Två stora företagsskandaler har haft sin upprinnelse i det här.
              Varför vill ni återupprätta detta system, som en gång har varit
              så omtalat och så nedgjort i denna kammare? Det var vi eniga om.
              Det var därför vi gjorde förändringen 2003, när vd-bonussystemen
              försvann.
            </seg>
          </u>
          <note type="speaker" n="85b53939">
            Anf. 100 MIKAEL OSCARSSON (kd) replik:
          </note>
          <u who="mikael_oscarsson_b17fa0_w" xml:id="i-7fb365ee7983383c-3" n="762a9407">
            <seg n="d3fb8eaf">
              Fru talman! Jag vill ta tillfället i akt nu när Alf Eriksson
              drar upp detta med försäljningen och huruvida den skulle vara
              en dålig affär. Det har sagts här att de aktuella företagen gav
              en utdelning på 16 miljarder kronor förra året. Men det är viktigt
              att påpeka att av detta är 9,7 miljarder en engångsutdelning från
              Telia Sonera. Den varaktiga utdelningen är således 6 miljarder
              kronor, och det är när konjunkturen står på topp.
            </seg>
            <seg n="7f791bf3">
              Värdet på statens innehav i dessa företag uppskattas till ca
              250 miljarder kronor. Om företaget skulle säljas helt till dagens
              värdering minskar räntekostnaderna för statsskulden med knappt
              10,7 miljarder per år med nuvarande statslåneränta som ligger
              på ungefär 4,27 procent.
            </seg>
            <seg n="0354bc23">
              Borträknat engångsutdelningarna är det således positivt för staten
              redan i utgångsläget. Om man ser tillbaka i ett längre perspektiv
              har räntekostnaderna varit betydligt högre än de erhållna utdelningarna.
              Detta är viktigt att påpeka i debatten, så att man har perspektiven
              klara för sig. Det här målas upp som värsta företagsidén. Men
              om man nu menar att det är det här som är så viktigt och att det
              skulle ge så mycket pengar varför då inte utöka den statliga inblandningen
              i svenskt näringsliv? Hur har det kommit sig att vi har landat
              just på den andel vi har? Sverige har i och för sig redan den
              högsta andelen statligt företagande i världen. Men det kanske
              inte räcker?
            </seg>
            <seg n="9dfeba72">
              Från alliansens sida har vi varit tydliga med det här när vi
              gick till val; vi tror inte på det här. Vi tror på att det bara
              är de statliga företag som har ett speciellt berättigande och
              gör speciella insatser som ska vara kvar i statligt ägande. I
              annat fall tycker vi att man på sikt kan sälja ut dem.
            </seg>
          </u>
          <note type="speaker" n="1207e008">
            Anf. 101 PER BOLUND (mp) replik:
          </note>
          <u who="per_bolund_d587aa_w" xml:id="i-e64a65b37f7d9167-7" n="3fa2a4ee">
            <seg n="f043a3a5">
              Fru talman! Mikael Oscarsson företräder ett parti som säger sig
              sätta etikfrågorna högt. Det är bra, tycker jag. Man kunde ju
              önska att partiet satte miljö- och klimatfrågorna lika högt, för
              de är också i allra högsta grad etikfrågor. Men det kanske kommer.
            </seg>
            <seg n="eb611576">
              Jag vill fråga lite grann om hur Mikael Oscarsson tycker att
              det etiska arbetet inom statens företag ska bedrivas. Som jag
              var inne på i mitt anförande har Amnesty Business Group riktat
              stark kritik mot statliga bolag för att de antingen helt saknar
              etikpolicy eller för att den policy de har inte följs upp och
              utvärderas.
            </seg>
            <seg n="ad65630c">
              Detta medför en stor risk för att statliga företag kommer att
              finnas i pressen med avslöjanden om att de har missbrukat sin
              personal eller arbetskraft eller har brutit mot mänskliga rättigheter
              i sitt arbete runt om i världen. Det är också en stor risk för
              staten som ägare att man dras med i den hanteringen.
            </seg>
            <seg n="e013a8cb">
              Hur kommer Mikael Oscarsson att driva på för att man ska få ökad
              styrning av de statliga företagen på etikområdet så att man har
              ett bra etikarbete?
            </seg>
            <seg n="930405a2">
              Jag tog också upp Vattenfall, som nu är indraget i en kartellhärva
              i Tyskland. Det handlar mycket om företagsetik och hur man agerar
              på marknaden på ett etiskt sätt. Vattenfall har enligt Bundeskartellamt
              haft kartelliknande samarbete med de andra energibolagen på den
              tyska marknaden, vilket har drivit upp priserna i Tyskland och
              därmed också på den europeiska marknaden.
            </seg>
            <seg n="b4da2a93">
              Hur anser Mikael Oscarsson att man ska styra de statliga bolagen
              så att etikarbetet fungerar på ett bra sätt både i Vattenfall
              och i övriga exempel?
            </seg>
          </u>
          <note type="speaker" n="04152bad">
            Anf. 102 MIKAEL OSCARSSON (kd) replik:
          </note>
          <u who="mikael_oscarsson_b17fa0_w" xml:id="i-7fb365ee7983383c-4" n="762a9407">
            <seg n="ee6ce6c3">
              Fru talman! Per Bolund tar upp de statliga företagen och deras
              styrning. Just nu håller regeringen på med en genomlysning av
              samtliga statliga bolag, deras verksamhet, hur de ska utvecklas
              och hur målbilden ser ut. Man tittar också över styrningen. Vi
              i utskottet har påpekat att det har varit en alldeles för dålig
              styrning av de statliga företagen. Nu arbetar Näringsdepartementet
              med att förbättra detta. Det är klart att vi har drivit på. Vi
              står för de åsikter vi har haft. Nu när vi sitter i regeringsställning
              kan vi trycka på så att det också blir verklighet.
            </seg>
            <seg n="1cac3a6b">
              Vi har ansvar för den miljölagstiftning som gäller i Sverige,
              Per Bolund. Kristdemokraterna är pådrivande för att vi ska ha
              en bra miljölagstiftning så att vi minskar växthusgaserna och
              har höga krav för framtiden. Det är också någonting som vi driver
              på i EU-parlamentet. Frågan är vad Miljöpartiet egentligen tycker
              om EU-samarbetet när man har kravet på att gå ur EU. Det är väl
              där, Per Bolund, som vi kan göra de stora insatserna för att trycka
              på samtliga bolag som håller på med energitillverkning i Europa
              att ta ett bättre ansvar och hålla sig till de hårda krav som
              vi vill ställa.
            </seg>
          </u>
          <note type="speaker" n="b0ba398b">
            Anf. 103 PER BOLUND (mp) replik:
          </note>
          <u who="per_bolund_d587aa_w" xml:id="i-e64a65b37f7d9167-8" n="3fa2a4ee">
            <seg n="7ccd23f8">
              Fru talman! Jag tror att vi tar EU-debatten vid ett tillfälle
              när det handlar om EU-frågor, om Mikael Oscarsson tillåter det.
              Jag tror inte att det skulle vara positivt för den här debatten
              om vi börjar diskutera EU-frågan.
            </seg>
            <seg n="e61f08c5">
              Jag blir lite oroad över Mikael Oscarssons syn att vi bara har
              ansvar för miljöarbetet i Sverige. Jag trodde att vi var överens.
              Jag tycker att det har kommit fram här i debatten att staten som
              ägare har ett ansvar för de bolag som man äger och deras verksamhet
              även i andra länder. Jag hoppas att regeringen verkligen tar det
              tillfälle man har att se till att de vackra ord som bland annat
              Maud Olofsson sade före valet om att det är väldigt viktigt att
              man styr bolagen också ska förverkligas. Det är verkligen dags
              att man gör det.
            </seg>
            <seg n="61af57ab">
              Jag välkomnar den genomlysning som Mikael Oscarsson pratar om.
              Jag hoppas att den kommer att ge resultat även om jag inte är
              säker på att vi kommer att få en sådan tydlig styrning som vi
              i Miljöpartiet efterfrågar. Det tycker jag verkligen är viktigt.
            </seg>
            <seg n="adf09516">
              Men det lämnar fortfarande kvar frågan om hur utskottets majoritet
              tycker att man ska styra de statliga bolagen. Jag kommer att följa
              de utlåtanden som majoriteten i utskottet ställer sig bakom väldigt
              noga. Vi har fått några signaler om att utskottsmajoriteten är
              mycket kritisk till styrning. Jag kommer att följa upp den här
              debatten och gå vidare och ställa er partier som sitter i majoritet
              i utskottet mot väggen så att ni får stå till svars för de uttalanden
              som ni gör i utskottets regi. Vi kommer nog att fortsätta den
              här debatten om styrning både när det gäller miljö och när det
              gäller etik för de statliga bolagen.
            </seg>
          </u>
          <note type="speaker" n="b20d7920">
            Anf. 104 MIKAEL OSCARSSON (kd) replik:
          </note>
          <u who="mikael_oscarsson_b17fa0_w" xml:id="i-7fb365ee7983383c-5" n="762a9407">
            <seg n="f24e88df">
              Fru talman! Jag är glad att Per Bolund är så tydlig med att han
              välkomnar den genomlysning som regeringen gör. Det gör jag också.
            </seg>
            <seg n="675b1f9b">
              Vi har naturligtvis ett ansvar att göra vad vi kan i vårt land
              men också för att trycka på i Europaparlamentet. Sedan har vi
              också ett internationellt ansvar, och vi har tryckt på för att
              vi måste hjälpa andra länder.
            </seg>
            <seg n="27b428d8">
              Jag och en annan ledamot här i kammaren, Alf Eriksson, var i
              Odessa i Ukraina förra veckan och talade på en konferens. Sverige
              och Ukraina har ett unikt samarbete där vi kan hjälpa med vårt
              kunnande. Det visade sig att svenskt kunnande gör en ofantlig
              skillnad där nere. Det har också en jättestor betydelse för utsläppen.
              Vi har ett internationellt ansvar också. Jag tror att det går
              hand i hand. Vi kristdemokrater är måna om att betona det gemensamma
              ansvaret och att ansvaret inte slutar vid den svenska gränsen.
              Det är mycket längre än så.
            </seg>
          </u>
          <note type="speaker" n="0a188d8d">
            Anf. 105 BILLY GUSTAFSSON (s):
          </note>
          <u who="billy_gustafsson_e04a79_w" xml:id="i-b3ddfbd63e5654c2-0" n="0efdc2dd">
            <seg n="e39cb014">
              Fru talman! För att en stat ska kunna fungera är det nödvändigt
              att medborgarna är överens om efter vilka spelregler det ska ske.
              Följs dessa spelregler känns, upplevs och är besluten legitima.
              Lagbundenheten är en förutsättning för rättssäkerhet och för att
              staten inte ska bryta samman.
            </seg>
            <seg n="2a50d2bc">
              I vårt land har detta gällt under flera århundraden. Redan i
              Upplandslagen från 1200-talets slut heter det att land ska med
              lag byggas. Jag tror och utgår ifrån att alla, inte minst Sveriges
              regering och riksdag, vill följa och respektera de lagar och regler
              som finns. Mot den bakgrunden känns hanteringen av den fråga som
              har varit föremål för diskussionen den här förmiddagen minst sagt
              obegriplig.
            </seg>
            <seg n="24871a64">
              Fru talman! Jag har invändningar i sak, men det är inte det som
              är utgångspunkten för mitt inlägg. Vi borde, alldeles oberoende
              av vad vi tycker i sak, kunna vara överens om att det aldrig finns
              någon situation där det är motiverat att grundlagen medvetet träds
              för när eller ens riskerar att trädas för när.
            </seg>
            <seg n="3f1f02ec">
              I det här ärendet har Riksrevisionen riktat kraftfull kritik
              mot regeringens beredning av förslaget om bemyndigande till försäljning
              av vissa statliga bolag. Uppfattningen var att beredningen inte
              uppfyller regeringsformens krav.
            </seg>
            <seg n="97ec483a">
              Att ansvarig minister, Mats Odell, i kammaren den 20 juni i år
              redovisat en annan uppfattning än Riksrevisionen förändrar naturligtvis
              ingenting i denna kritik. Däremot är det anmärkningsvärt att regeringen
              tar så lätt på den kritik som den oberoende revisionen riktar.
            </seg>
            <seg n="029cc16a">
              Enligt Riksrevisionens uppfattning var regeringens beredning
              inte förenlig med en av våra grundlagar. En enig styrelse för
              Riksrevisionen delade revisionens uppfattning i sak och föreslog
              riksdagen besluta om ett tillkännagivande till regeringen om det
              egentligen mycket självklara, nämligen att regeringen följer regeringsformen,
              det vill säga respekterar våra grundlagar. Den enhälliga styrelsen
              anser att det funnits behov av ytterligare beredning av ärendet.
            </seg>
            <seg n="f0ed803b">
              Vi socialdemokrater i konstitutionsutskottet ville så snabbt
              som möjligt inleda en granskning av den här handläggningen dels
              mot bakgrund av ett antal anmälningar från enskilda riksdagsledamöter,
              dels mot bakgrund av Riksrevisionens unika kritik. Döm om min
              förvåning när samtliga borgerliga ledamöter uppenbarligen tyckte
              att det inte fanns någon anledning att ta till sig en så allvarlig
              kritik. De tyckte inte heller att det fanns någon anledning att
              så snabbt som möjligt granska, värdera och ta ställning till om
              det fanns grund för den kritik som Riksrevisionen riktade.
            </seg>
            <seg n="938e3696">
              Vi tyckte att det var viktigt att så snabbt som möjligt klara
              ut om vi var i färd med att begå en ur grundlagssynpunkt regelvidrig
              hantering. Det var viktigt att klara ut, men där hade vi olika
              uppfattning. Trots den uppenbara risken att bemyndigandebeslutet
              för utförsäljningen är grundlagsvidrigt fortsätter den borgerliga
              regeringen med en druckens envishet på den inslagna vägen.
            </seg>
            <seg n="dd354838">
              Det finns mycket i den här processen som är svårt att ta till
              sig och förstå. En sådan del är att de fyra borgerliga riksdagsledamöter
              som sitter med i Riksrevisionens styrelse har lyckats med konststycket
              att inta åtminstone två helt oförenliga ståndpunkter. Först biföll
              man regeringens proposition om bemyndigande. Då tyckte man uppenbarligen
              att propositionen duger som underlag. Någon månad senare eller
              drygt det underkänner samma ledamöter, då i Riksrevisionens styrelse,
              samma underlag.
            </seg>
            <seg n="7e0792d9">
              I det här sammanhanget tycker jag att det finns anledning att
              notera att vad näringsutskottet har gjort efter att propositionen
              har lämnats i det här avseendet saknar betydelse, för det är regeringen
              som har beredningsansvaret och beredningstvånget enligt regeringsformen.
            </seg>
            <seg n="69d71949">
              Enligt min mening, och jag antar att de allra flesta skulle hålla
              med mig, vore det enda rimliga och logiska att man nu gjorde halt.
              Den möjligheten finns i dag. Gör halt i processen och gör ett
              omtag, om man trots alla invändningar i sak ändå ska driva igenom
              en försäljning! Det andra alternativet är att man skrinlägger
              försäljningen helt och hållet.
            </seg>
            <seg n="6039e195">
              Den som ignorerar alla larmklockor och därmed medvetet bidrar
              till att grundlagen riskerar att trädas för när tar på sig ett
              stort ansvar för att vi hamnar på ett sluttande plan vad gäller
              respekten för gällande grundlagsreglering. När blir nästa tillfälle
              då det i så fall är okej att strunta i gällande, demokratiskt
              fastställda spelregler?
            </seg>
            <seg n="03342969">
              Det finns många frågor att ställa, men jag nöjer mig med att
              slutligen undra: Är det inte åtminstone lite besvärande att beredningen
              av det beslut som ligger i botten för utförsäljningen i det här
              ärendet riskerar att stämplas som grundlagsvidrigt?
            </seg>
            <seg n="06156622">
              Fru talman! Jag står bakom alla socialdemokratiska reservationer,
              men jag yrkar bifall till reservation 1.
            </seg>
          </u>
          <note type="speaker" n="b88acc0e">
            Anf. 106 BERIT ANDNOR (s):
          </note>
          <u who="berit_andnor_87fc9f_w" xml:id="i-668c137734de7ced-0" n="486aa2bd">
            <seg n="51b8f3a8">
              Fru talman! I maj i år kom riksrevisorns helt unika och mycket
              starka kritik av regeringens beredning av frågan om utförsäljning
              av de statliga företagen. Han sade att hanteringen strider mot
              grundlagens beredningskrav.
            </seg>
            <seg n="c432b175">
              Ofta har jag och mina kolleger som inte tillhör regeringspartierna
              haft anledning att stå här i talarstolen och förundras över den
              bristfälliga beredning av ärenden som den borgerliga regeringen
              gör. Det leder till att vi får bristfälliga underlag som grund
              för de beslut vi har att fatta.
            </seg>
            <seg n="ef6346bb">
              Den borgerliga majoriteten i riksdagen och dess regering brukar
              så där lite i förbifarten avfärda våra invändningar med att vi
              inte tycker om politiken. I det har man förvisso alldeles rätt.
              Men i just det här fallet tror jag faktiskt att även regeringen
              ångrar att man inte hann tänka efter innan beslut fattades.
            </seg>
            <seg n="0a8897b3">
              När regeringen hösten 2006 i budgetpropositionen slog fast att
              man tänkte göra en genomgång av alla statligt ägda bolag där argument
              för och emot försäljning skulle vägas mot varandra samt att man
              avsåg att återkomma till riksdagen med förslag om bemyndigande
              att sälja statliga bolag kände man uppenbarligen inte till de
              fulla konsekvenserna av detta förslag. Man insåg inte att man
              med detta förslag, som sedan också blev riksdagens beslut, hade
              tagit på sig en uppgift som man inte tänkte genomföra.
            </seg>
            <seg n="ed8d7370">
              Att på ett omsorgsfullt sätt sälja företag är en tidskrävande
              process, speciellt om den omgärdas av krav på en demokratisk beslutsordning.
              Risk fanns för att processen skulle försenas så att den levde
              kvar in i nästa valrörelse. Sedan ville regeringen självklart
              inte ha en diskussion om lämpligheten av att sälja de företag
              som man redan hade bestämt sig för att sälja. Men eftersom det
              nu inte finns någon ångervecka på riksdagsbeslut så försökte man
              undvika problemen genom att kringgå beslutet.
            </seg>
            <seg n="b40299f2">
              Det regeringen nu försöker göra är att hävda att analysen inte
              ska omfatta de sex företag som man redan bestämt sig för att sälja.
              Regeringen hävdar helt frankt att man hade lovat det här i valrörelsen,
              så någon ytterligare beredning behövs inte. Det här är ett konstitutionellt
              nyskapande som hela konstitutionsutskottet redan i våras avfärdade
              med konstaterandet att valrörelsen inte utgör en del i beredningen
              av regeringsärenden, i alla fall inte enligt 7 kap. 2 § regeringsformen.
            </seg>
            <seg n="b41f75fc">
              I samband med debatten i våras kring bemyndigandet tog jag upp
              det faktum att den borgerliga majoriteten i konstitutionsutskottet
              förvägrade oss i minoriteten möjligheten att granska just beredningen
              av utförsäljningen av de statliga företagen så snabbt som möjligt.
            </seg>
            <seg n="344c9fc0">
              Vi är nu i en verkligt unik situation. Sedan Riksrevisionen inrättades
              2003 har det aldrig hänt att en riksrevisor uttalat sig så starkt
              om handläggningen av ett ärende som i just detta ärende. Riksrevisorerna
              är helt självständiga när det gäller vad de ska granska, när de
              ska göra det och hur de ska presentera sina resultat. Riksrevisorn
              har valt att följa och granska hela den här processen om utförsäljning
              av statliga företag. Anledningen är självfallet det oerhört stora
              värde som dessa företag representerar för svenska folket. Riksrevisorn
              har därför ansett det både rätt och riktigt att följa att det
              här går rätt till och att svenska folkets tillgångar inte reas
              ut.
            </seg>
            <seg n="89e8a261">
              Men enligt den borgerliga majoriteten i konstitutionsutskottet
              ska det av riksrevisorn påstådda felet först begås, och därefter
              ska utskottet titta på det hela.
            </seg>
            <seg n="f27c089c">
              Var det detta som var syftet med den självständiga, fristående
              Riksrevisionen, som det också argumenterades för i denna kammare?
              När betänkandet om att inrätta Riksrevisionen behandlades i kammaren
              sades följande kloka ord: Jag ser detta som en möjlighet för Riksrevisionen
              att vara just medborgarnas, skattebetalarnas bäste vän utan att
              komma i konfrontation med eller ställas i motsats till dess folkvalda
              representanter. Här ska levereras kvalificerade beslutsunderlag
              som inte kan misstänkas för att tjäna någon politisk herre, annat
              än att vara just i medborgarnas tjänst, och som sedan överlåts
              åt det politiska systemet att vidta åtgärder, göra förändringar,
              lagstiftningsändringar och annat som kan behövas utifrån de konstateranden
              som Riksrevisionen gör.
            </seg>
            <seg n="13f37846">
              Så beskrevs syftet med Riksrevisionen av den nuvarande statsministern
              Fredrik Reinfeldt kloka ord, som jag antar att majoriteten i denna
              riksdag borde lyssna på.
            </seg>
            <seg n="5a7ad668">
              I samband med vår granskning av beredningen av ärenden under
              våren hade vi en utfrågning av statsministern. Då lovade han att
              regeringen i fortsättningen skulle följa beredningskravet. Kort
              därefter avfärdade regeringen på ett mycket arrogant och nonchalant
              sätt kritiken från riksrevisorn om bristande beredning. Så gick
              det med det löftet, som med alla andra löften.
            </seg>
            <seg n="8e5b680a">
              Nu är det dags, tycker vi, för riksdagen att återigen ta kontroll
              över skeendet i det här försäljningsärendet. Därför finns det
              bara ett sätt, även för de borgerliga riksdagsledamöterna, och
              det är att på ett konstruktivt sätt hjälpa den borgerliga regeringen
              utan att ställa till mer skada för våra kontrollfunktioner och
              ytterligare underminera respekten för våra grundlagar. Ta tillbaka
              bemyndigandet, och se till att det kommer en ny proposition, beredd
              på det sätt som grundlagen kräver!
            </seg>
            <seg n="aaee6f19">
              Tvivla inte på att vi socialdemokrater kommer att rösta emot
              den propositionen också om sakinnehållet är detsamma som i våras.
              Men efter en beredning genomförd på ett korrekt sätt kan det föras
              en politisk diskussion om sakfrågorna i stället för en diskussion
              om former, där Riksrevisionen och grundlagarna i olika omgångar
              och grad solkas av regeringen.
            </seg>
          </u>
          <note n="e38492b4">
            Jag yrkar bifall till reservation nr 1.
          </note>
          <note type="speaker" n="882dbd47">
            Anf. 107 PER BILL (m):
          </note>
          <u who="per_bill_869967_w" xml:id="i-c9240dd8f1225989-0" n="020eeee9">
            <seg n="dea45705">
              Fru talman! Det är lätt att vilja gå in i hela debatten, särskilt
              som jag tidigare var vice ordförande i näringsutskottet. Men jag
              ska hålla mig till den sista delen, den mer konstitutionella delen.
            </seg>
            <seg n="e3a367cc">
              Det här är inte en ny fråga för mig. Den har varit uppe otaliga
              gånger i KU. KU ska granska regering och statsråd i efterhand.
              KU är inte en beredningspolis. För närvarande, i dessa dagar,
              håller vi på att få in det första informationsmaterialet som vi
              behöver från Regeringskansliet för att börja jobba med detta viktiga
              och stora ärende. Det har kommit tre, fyra, kanske till och med
              fem, KU-anmälningar om försäljning av statliga bolag. Det kommer
              vi att få ägna mycket kraft åt.
            </seg>
            <seg n="11d6b65b">
              Jag försöker alltid att inte bestämma mig i förväg för vad jag
              tycker om de KU-anmälningar som kommer in. Jag försöker se till
              att jag inte står på trappan till riksdagen så fort det kommer
              in en KU-anmälan och säger att den här är jätteviktig, den här
              är ganska viktig och den här är ganska oväsentlig eller något
              liknande. En av KU:s stora fördelar är just att vi kan ta veckor
              eller månader på oss att fundera över hur saker och ting skulle
              ha kunnat göras om statsråden hade haft ännu lite mer tid och
              hur man kanske i fortsättningen ska hitta bättre system. Ibland
              kommer vi också fram till ganska ofta, faktiskt, oavsett vilken
              regering det är att statsråden har handlat i enlighet med gällande
              lagar och regler.
            </seg>
            <seg n="f847aadb">
              Hur det är i den här frågan vill jag inte ta ställning till nu.
              Jag vill faktiskt ta den tid som vi får. Men jag skulle ändå vilja
              delge en del av det informationsmaterial som vi fick in i går
              från Regeringskansliet. Där tar man upp det som togs upp i debatten
              av Berit Andnor och Billy Gustafsson, nämligen i vilken utsträckning
              upplysningar från bland annat myndigheter har inhämtats inför
              tidigare propositioner om försäljningar av statligt ägda företag
              och liknande regeringsärenden.
            </seg>
            <seg n="cddcbfce">
              Det svar vi har fått är att enligt de uppgifter som Regeringskansliet
              har tillgång till är det ovanligt att myndigheter eller organisationer
              hörs i ärenden som avser transaktioner med statligt ägda företag.
            </seg>
            <seg n="aff2757a">
              Vi har då sagt oss att vi ska ta reda vad ordet ovanligt verkligen
              betyder. Betyder det aldrig någonsin eller betyder det någonting
              annat? Det är en ganska viktig detalj i detta. Det får vi svar
              på om ett par veckor.
            </seg>
            <seg n="b6743641">
              Men vi har redan nu fått svar på att i samband med att man gjorde
              ett bemyndigande om att sälja aktier i Nordbanken togs det inte
              in någon information från myndigheter eller organisationer. När
              man bildade Sveaskog AB skedde heller inget informationsinhämtande.
              När det gällde den stora sammanslagningen mellan Telia och Telenor
              togs det inte heller in några synpunkter från myndigheter eller
              organisationer. När det gällde börsnoteringen av Telia var det
              precis samma sak. När det gällde Sveaskogs förvärv av aktier i
              Assi Domän var det samma sak. Jag skulle, om inte lampan lyste
              rött, kunna fortsätta en god stund till om olika saker där det
              inte togs in information.
            </seg>
          </u>
          <note type="speaker" n="b4472040">
            Anf. 108 BERIT ANDNOR (s) replik:
          </note>
          <u who="berit_andnor_87fc9f_w" xml:id="i-668c137734de7ced-1" n="486aa2bd">
            <seg n="d3ebd9a8">
              Fru talman! Nu rör sig diskussionen runt beredningen av det här
              ärendet, de sex statliga företagen. Det finns anmälningar. Det
              är på grund av det påstående som riksrevisorn och Riksrevisionens
              styrelse har uttalat som granskningen i konstitutionsutskottet
              är så oerhört viktig. Det tycker inte ni i den borgerliga majoriteten.
              Ni har förvägrat oss i minoriteten möjligheten att genomföra granskningen
              tidigare. Det finns ingenting som hindrar konstitutionsutskottet
              från att göra denna granskning. Vi är i en fullständigt unik situation,
              nämligen att riksrevisorn uttalar att regeringens beredning av
              detta ärende strider mot grundlagen.
            </seg>
            <seg n="9527d903">
              Tycker Per Bill verkligen att det är korrekt och riktigt att
              avfärda kritiken från riksrevisorn på det sätt som nu görs? Varför
              kan inte konstitutionsutskottet pröva ärendet och genomföra granskningen
              i nuvarande situation? Hur förklarar Per Bill att också en enig
              riksrevisionsstyrelse har ställt sig bakom den allvarliga kritik
              som riksrevisorn har uttalat? Där sitter bland annat Eva Flyborg,
              ordförande för Riksrevisionen och tidigare ledamot i näringsutskottet.
              Hon skriver under på denna allvarliga kritik. Tycker Per Bill
              verkligen att denna unika kritik ska viftas undan på det arroganta,
              nonchalanta sätt som regeringen och den borgerliga majoriteten
              nu gör? Varför inte ta detta lite seriöst, Per Bill, och verkligen
              genomföra en granskning som konstitutionsutskottet är ansvarigt
              för?
            </seg>
          </u>
          <note type="speaker" n="b5ff1670">
            Anf. 109 PER BILL (m) replik:
          </note>
          <u who="per_bill_869967_w" xml:id="i-c9240dd8f1225989-1" n="020eeee9">
            <seg n="3d3a1df1">
              Fru talman! Det här är en nostalgidag för mig, men med ombytta
              roller. Jag har flera gånger stått i riksdagens dåvarande talarstol
              och har varit upprörd över den hårda kritiken som den då socialdemokratiska
              regeringen fick när det gällde den formlösa styrningen av statliga
              bolag och flera andra saker. Varje gång försökte jag hävda att
              det är en unikt hård kritik. Här borde verkligen regeringen göra
              bot och bättring. Varje gång viftade Socialdemokraterna undan
              kritiken och sade att det är bara Riksrevisionen, man ska titta
              på detta i lugn och ro och de ska inte lägga sig i så mycket.
            </seg>
            <seg n="dca72e77">
              Vad är då så unikt i detta? Egentligen är inget unikt alls. Så
              länge som jag har suttit i riksdagen, 14 år, har det funnits två
              skilda åsikter om statliga bolag. Vi från alliansens sida har
              velat minska det statliga ägandet, och Socialdemokraterna har
              sett de statliga bolagen som viktiga redskap för att uppnå politiska
              syften. Jag tror att jag citerar Alf Eriksson rakt av där.
            </seg>
            <seg n="ec175694">
              Det är klart att det är bittert och hårt att bli av med en del
              av dessa redskap. Men jag vill inte förvandla konstitutionsutskottet
              från ett utskott som i lugn och ro i efterhand granskar regering
              och statsråd till någon typ av realtids-KU som lite hipp som happ,
              beroende på om man tycker att ett ärende är extra viktigt eller
              inte, vill att det ska dras i gång en särskild granskning. Så
              vill jag inte ha det.
            </seg>
          </u>
          <note type="speaker" n="bf847288">
            Anf. 110 BERIT ANDNOR (s) replik:
          </note>
          <u who="berit_andnor_87fc9f_w" xml:id="i-668c137734de7ced-2" n="486aa2bd">
            <seg n="5794b581">
              Fru talman! Det vill inte jag heller, Per Bill. Absolut inte.
              Det vore mig främmande. Det vore också att använda konstitutionsutskottet
              på ett felaktigt sätt. Om detta är vi överens.
            </seg>
            <seg n="11fee308">
              Men det har hänt något fullständigt unikt eller hur? Det är en
              helt unik situation där riksrevisorn och Riksrevisionens styrelse
              tydligt säger att regeringens beredning av detta ärende strider
              mot grundlagen. Det har aldrig hänt förut. Det går inte att jämföra
              med diskussioner som har varit tidigare. Det är fullständigt unikt.
            </seg>
            <seg n="de19e7d2">
              Eller har Per Bill något annat exempel att komma fram med i debatten?
              Så är det ju inte.
            </seg>
            <seg n="40855abf">
              Det handlar nu om att kunna ta ansvar för den borgerliga majoritetens
              agerande i denna kammare. Det duger inte längre att stå här och
              hänvisa till debatter som har genomförts tidigare. Ni måste lära
              er att ni måste ta ansvar för ert eget agerande och det sätt som
              ni väljer att agera på både i konstitutionsutskottet och i andra
              ärenden i denna kammare.
            </seg>
            <seg n="11776727">
              Det handlar inte om sakfrågan, Per Bill, utan det handlar om
              konstitutionsutskottets rätt och möjlighet att pröva ett mycket
              allvarligt påpekande om att beredningen i detta ärende står i
              strid mot grundlagen. Det är det som skulle vara konstitutionsutskottets
              uppgift.
            </seg>
            <seg n="8fab064e">
              Jag är mycket förvånad över att den borgerliga majoriteten inte
              vill, inte förmår, kanske inte får för den borgerliga regeringen,
              genomföra en seriös granskning. Det skulle i så fall kunna vara
              en fortsättning på den granskning som den borgerliga majoriteten
              har ägnat sig åt under våren. Jag tycker att det är sorgligt.
            </seg>
            <seg n="6cc5abf0">
              Vi har en unik situation, Per Bill. Varför vill ni inte granska
              denna fråga?
            </seg>
          </u>
          <note type="speaker" n="e7c416b8">
            Anf. 111 PER BILL (m) replik:
          </note>
          <u who="per_bill_869967_w" xml:id="i-c9240dd8f1225989-2" n="020eeee9">
            <seg n="ea4b746a">
              Fru talman! Jag hävdade också med emfas att den kritik som Riksrevisionen
              riktade var unik när det gällde den formlösa styrningen och att
              vi verkligen skulle gå in och göra någonting aktivt. Jag fick
              inte något gehör för detta. Vi har tittat på detta ärende, och
              vi finner det inte exceptionellt och unikt på något sätt.
            </seg>
            <seg n="2d3fead3">
              Vi har också haft möjlighet att göra en ordentlig genomlysning
              av detta ärende redan nu under hösten, men till min och mina alliansvänners
              förvåning valde Socialdemokraterna att bordlägga hela ärendet
              om Riksrevisionens kritik i KU. Det framstod för mig som lite
              konstigt. Man kunde ju ha haft den här debatten i det betänkandet,
              där den kanske hade hört bättre hemma.
            </seg>
          </u>
          <note type="speaker" n="392fc2fe">
            Anf. 112 BILLY GUSTAFSSON (s) replik:
          </note>
          <u who="billy_gustafsson_e04a79_w" xml:id="i-b3ddfbd63e5654c2-1" n="0efdc2dd">
            <seg n="44b7b0f7">
              Fru talman! Jag kände ett behov av att göra någon kommentar och
              ställa någon fråga till Per. Jag tycker att det är viktigt att
              vi försöker hitta en samtalston kring det här, för det innehåller
              ett antal aspekter som är intressanta att diskutera.
            </seg>
            <seg n="c9ed692b">
              Per Bill sade en sak som jag inte vet om någon har sagt emot.
              Han sade så här: Konstitutionsutskottets uppgift är att granska
              i efterhand. Ja, självklart! KU har väl aldrig tänkt att i dag
              granska de beslut man tror kommer om två år eller nästa år. Det
              är klart att de måste ha hänt i någon mening.
            </seg>
            <seg n="675faf85">
              Där menar jag att det finns anledning att diskutera just det
              här ärendet. Hänger alltihop samman? Eller kan man se att det
              finns inslag där det är avgränsade delar? Själva bemyndigandebeslutet
              lever ju sitt eget liv. Det var det som Riksrevisionen hade kritik
              emot. Det var mot den bakgrunden som vi tyckte att det fanns anledning
              att vara så snabb som möjligt och reda ut om det finns grund för
              det de sade vid det tillfället.
            </seg>
            <seg n="d0d4ce0f">
              Per Bill sade också: Du bestämmer aldrig i förväg. Jag vet inte
              om han lyssnade på vad jag sade, men jag sade hela tiden i mitt
              anförande riskerar att bryta mot. Jag har inte sagt att det inte
              är förenligt, men det finns ett antal larmsignaler om att det
              skulle kunna vara på det sättet.
            </seg>
            <seg n="58514ead">
              Då har jag en fråga till Per som jag tycker är intressant. Mot
              bakgrund av den unika kritiken, vilket är det viktigaste: Är det
              att till varje pris sälja, sälja, sälja? Eller är det att säkerställa
              att den process som genomförs också är förenlig med den lagstiftning
              som vi har? Vilket är det viktigaste?
            </seg>
          </u>
          <note type="speaker" n="1a41d97b">
            Anf. 113 PER BILL (m) replik:
          </note>
          <u who="per_bill_869967_w" xml:id="i-c9240dd8f1225989-3" n="020eeee9">
            <seg n="cfce4949">
              Fru talman! I dag på förmiddagen ska man tydligen leverera svar
              på frågor som ställs av Socialdemokraterna, och det ska vara på
              pricken ja eller nej! Är det ena förenligt, eller är det andra
              förenligt?
            </seg>
            <seg n="f2ff94aa">
              Som demokrat och som troende på ett parlamentariskt system tycker
              jag att det är viktigt att de som vinner valet, och för första
              gången på mycket länge bildar en majoritetsregering, kan få genomslag
              för sin politik, som i detta fall har haft en mycket tydlig och
              central roll i valrörelsen. Därför tycker jag att det är bra att
              denna politik, som så tydligt har kommit fram i valrörelsen, steg
              för steg nu kan genomföras.
            </seg>
          </u>
          <note type="speaker" n="3e0b503a">
            Anf. 114 BILLY GUSTAFSSON (s) replik:
          </note>
          <u who="billy_gustafsson_e04a79_w" xml:id="i-b3ddfbd63e5654c2-2" n="0efdc2dd">
            <seg n="50935e1c">
              Fru talman! Jag ber er lyssna väldigt uppmärksamt: Vi är helt
              överens. Självklart ska ni få genomslag för er politik. Ni vann
              valet. Jag beklagar det men accepterar det självklart!
            </seg>
            <seg n="e8fd6e97">
              Det var inte det jag diskuterade. Jag har aldrig förhindrat er
              att lägga fram ett fullödigt beslutsunderlag. Sälj alla bolag
              om det är det ni vill!
            </seg>
            <seg n="2dfa3bb0">
              Vad jag diskuterade var att det fanns en situation där man kunde
              misstänka att det hade gått till på ett sätt som inte var förenligt
              med den lagstiftning vi har. Det var det jag invände emot.
            </seg>
            <seg n="2b0f5feb">
              I övrigt välkomnar jag att det blir än tydligare vad ni står
              för, Per, för jag är fullständigt övertygad om att vi då vinner
              valet 2010.
            </seg>
          </u>
          <note type="speaker" n="fe5b3b18">
            Anf. 115 INGVAR SVENSSON (kd):
          </note>
          <u who="ingvar_svensson_6a9170_w" xml:id="i-85583c5a6ceebcf2-0" n="fd8dfb8a">
            <seg n="7758f4f6">
              Fru talman! Det är en intressant debatt här i slutet av debatten.
              Jag sitter nu mitt 13:e år i konstitutionsutskottet, och jag kan
              hålla med om att detta är en unik situation. Det har aldrig någonsin
              förts en så konstig debatt om den konstitutionella granskningen
              i den här kammaren.
            </seg>
            <seg n="19e9b169">
              Det verkar som om vi ska sitta här i debatten och förhandla om
              ett ställningstagande i konstitutionsutskottet till hur vi ser
              på de här frågeställningarna om beredningen. Jag tycker att det
              är ett mycket märkligt agerande. Så gör vi inte i konstitutionsutskottet.
              Jag förstår att det tillhör barnsjukdomarna.
            </seg>
            <seg n="178bb65f">
              Det är nämligen så att vi har fått en fråga för granskning, och
              det sköter vi i lugn och ro. Dessutom har den här frågan hanterats
              med förtur av utskottet, kanske just på grund av att vi hade Riksrevisionens
              styrelses framställan att behandla. Då tog man fram material i
              samma sammanhang så att vi kunde ställa frågor.
            </seg>
            <seg n="13998d5e">
              Det är också unikt i hela utskottshistorien att vi så tidigt
              går in i den särskilda granskningen och begär precisa svar från
              regeringen. Det är mycket ovanligt. Jag kan inte hitta något motsvarande
              exempel tillbaka i tiden.
            </seg>
            <seg n="53e07642">
              Jag tänker inte säga någonting om slutsatserna i detta, utan
              det får vi ta i utskottet så småningom.
            </seg>
            <seg n="0368971a">
              Det intressanta är också att ställa sig frågan: Vem är det i
              dag som gör den konstitutionella bedömningen? Är det Riksrevisionen,
              är det konstitutionsutskottet eller är det Högsta domstolen? Som
              jag ser det i dag är det konstitutionsutskottet som har reviret
              för att bedöma huruvida något av regeringens agerande har brutit
              mot grundlagen.
            </seg>
            <seg n="f73a4bfa">
              Jag tycker att det är väldigt konstigt att man nu här drar snabba
              slutsatser. Billy Gustafsson talade om att riskera att hamna i
              en grundlagsvidrig hantering. Jag uppfattade det närmast som ett
              konstaterande från hans sida, men jag kan möjligtvis ha fel. Det
              är lätt att missa vi är alla ofullkomliga.
            </seg>
            <seg n="0d80c741">
              Det intressanta är också att det gäller processen. Socialdemokraterna
              tar nu en oerhörd debatt omkring själva processen i det hela.
              Formerna är så oerhört viktiga, och man vill skapa en gräddfil
              för granskningar. Jag tycker att det är oerhört konstigt att man
              på det sättet ger sig in på hanteringen i konstitutionsutskottets
              arbete.
            </seg>
            <seg n="b0fdfb44">
              Jag tycker att vi borde samla ihop oss och, som Billy Gustafsson
              anförde men kanske hade lite svårt att leva upp till, skapa en
              acceptabel samtalston i de här frågorna.
            </seg>
          </u>
          <note type="speaker" n="8443a30b">
            Anf. 116 BERIT ANDNOR (s) replik:
          </note>
          <note n="bfa99ff4">
            Herr talman! I regeringsformen 12 kap. 2 § står det: Det åligger
            konstitutionsutskottet att när skäl föreligger till det, dock
            minst en gång om året, meddela riksdagen vad utskottet vid sin
            granskning har funnit förtjäna uppmärksamhet.
          </note>
          <u who="berit_andnor_87fc9f_w" xml:id="i-8b3ec343c4e9d9e7-0" n="486aa2bd">
            <seg n="a9629623">
              Det är det som är stödet för den begäran som vi hade från minoritetens
              sida till den borgerliga majoriteten. Vi tyckte att det var en
              mycket allvarlig situation som hade uppstått när riksrevisorn
              uttalade att regeringens beredning av utförsäljningen av de statliga
              företagen stred mot grundlagens krav på beredning.
            </seg>
            <seg n="92ba50c2">
              Sedan dess har det också visat sig att Riksrevisionens styrelse
              ställer sig bakom den bedömningen. Uppenbarligen är det i alla
              fall så att den styrelsen tillsammans med riksrevisorn har denna
              uppfattning.
            </seg>
            <seg n="4907323b">
              Vi har anmälningar i konstitutionsutskottet just i den här frågan.
              Då vore det väl ändå naturligt att utskottet mot bakgrund av den
              särskilda vikt som vi bör lägga vid att utföra vår kontrollmakt
              på ett bra och seriöst sätt är berett att pröva denna fråga.
            </seg>
            <seg n="a809c197">
              Varför, Ingvar Svensson, sade ni nej till vår begäran att granska
              detta ärende?
            </seg>
          </u>
          <note type="speaker" n="a4182ad0">
            Anf. 117 INGVAR SVENSSON (kd) replik:
          </note>
          <u who="ingvar_svensson_6a9170_w" xml:id="i-85583c5a6ceebcf2-1" n="fd8dfb8a">
            <seg n="ca96cc31">
              Herr talman! Först ska jag ta upp det här med begäran om granskning
              som diskuterades i våras. Socialdemokraterna sköt ju sig själva
              i foten därför att dels begärde man yttrande av KU, dels gjorde
              man en anmälan till KU om granskning. Det normala sättet är att
              man hanterar det som ett granskningsärende, och det kommer. Var
              lugn för detta.
            </seg>
            <seg n="611654cb">
              Sedan förstår jag inte heller att man häcklar Riksrevisionens
              styrelse och dess borgerliga ledamöter därför att riksdagen och
              det vet till exempel Billy Gustafsson som sitter med i Riksrevisionsutredningen
              avslår regelmässigt framställningar från Riksrevisionens styrelse.
              Det är inget konstigt med det. Det är ett problem när det gäller
              hur man formulerar yrkanden. Det är ganska meningslöst att formulera
              yrkanden som säger att riksdagen ska tala om för regeringen att
              regeringen ska göra vad regeringen redan tidigare är ålagd att
              göra.
            </seg>
            <seg n="8a69df5a">
              Vi kan heller inte ha speciella gräddfiler. Det är klart att
              konstitutionsutskottet när som helst kan ta upp en fråga för granskning
              och när som helst kan skicka in ett betänkande till kammaren.
              Men då får vi den här godtyckesgranskningen, om vi skulle göra
              det i ett kör, i synnerhet när vi hela tiden ska lyssna på när
              oppositionen vill ha ett speciellt granskningsbetänkande.
            </seg>
            <seg n="d7a0af9e">
              När det gäller Riksrevisionen vill jag inte säga för mycket nu
              därför att vi kommer att gå in i den här granskningen mycket djupt.
              Men när Riksrevisionen gör sin analys av grundlagen bygger de
              bara på ett par uttalanden av konstitutionsutskottet. De gräver
              inte i grundlagen.
            </seg>
          </u>
          <note type="speaker" n="8e65698a">
            Anf. 118 BERIT ANDNOR (s) replik:
          </note>
          <u who="berit_andnor_87fc9f_w" xml:id="i-668c137734de7ced-3" n="486aa2bd">
            <seg n="4ac5be09">
              Herr talman! Nu är det ju så, Ingvar Svensson, att oppositionen
              inte i ett kör kräver att det ska genomföras granskningar.
            </seg>
            <seg n="982aeb15">
              Grunden för vår begäran är den fullständigt unika situationen
              att vi har ett uttalande från riksrevisorn om att beredningen
              i ett ärende, som dessutom är av mycket stor betydelse för svenska
              folket, strider mot grundlagen.
            </seg>
            <seg n="2cb9f212">
              Det är ett unikt uttalande. Jag vet inte om Ingvar Svensson har
              något annat exempel på den typen av uttalande som har skett tidigare.
              Jag har det i alla fall inte, men det är möjligt att Ingvar Svensson
              har det. Jag har aldrig och jag tror att det gäller för de allra
              flesta av oss sett den typen av uttalande.
            </seg>
            <seg n="47a72fdb">
              Vi kräver inte alls i ett kör att det ska genomföras granskningar
              på detta sätt som innebär ett undantag från den normala rutinen.
              Vi är överens om att vi bör lägga upp vårt arbete på ett bra och
              genomtänkt sätt.
            </seg>
            <seg n="7fa0fdce">
              Jag häcklar inte heller styrelsen. Jag förstår inte hur Ingvar
              Svensson kan stå här och påstå att jag häcklar styrelsen i Riksrevisionen.
              Det är tvärtom. Jag tar vad styrelsen i Riksrevisionen säger på
              fullt allvar. Jag upplever det nog mer som att det är den borgerliga
              majoriteten som häcklar både riksrevisorn och Riksrevisionens
              styrelse. Det gör ni egentligen med det sätt som ni nu försöker
              förklara varför ni inte vill granska det här ärendet. Men jag
              har egentligen inte fått något riktigt svar på min fråga. Jag
              får se om jag får det den här gången av Ingvar Svensson. Varför
              sade ni nej till den här granskningen?
            </seg>
          </u>
          <note type="speaker" n="5c089016">
            Anf. 119 INGVAR SVENSSON (kd) replik:
          </note>
          <u who="ingvar_svensson_6a9170_w" xml:id="i-85583c5a6ceebcf2-2" n="fd8dfb8a">
            <seg n="d54ed61d">
              Herr talman! Vi vill göra en noggrann granskning och inte något
              hastverk i de här frågorna. Det är väldigt viktiga frågor när
              det gäller beredningskravet. Det är alltså inget beredningstvång,
              om någon går omkring och tror detta. Det finns nämligen en klausul
              som talar om att det ska vara behövliga upplysningar. Och vem
              har makten över begreppet behövlig? Jo, det har regeringen själv.
            </seg>
            <seg n="1ed08684">
              Sedan var det detta med att häckla styrelsen. Ja, det är möjligt
              att Billy Gustafsson och Berit Andnor har olika uppfattningar
              i den frågan. Men jag trodde att ni hade samma uppfattning. Och
              nog uppfattade jag det som att Billy Gustafsson häcklade de borgerliga
              ledamöterna i Riksrevisionens styrelse för att de gjorde si och
              sedan så. Men det får ju vara så. Om Berit Andnor har en annan
              uppfattning än Billy Gustafsson må det vara så.
            </seg>
            <seg n="8b509551">
              Men det intressanta är ju om Riksrevisionens kritik är befogad
              eller inte. Det är den intressanta frågeställningen som vi ska
              gå in med i granskningen. Men vad Socialdemokraterna gör nu är
              att man föregriper den granskning som konstitutionsutskottet ska
              syssla med, och det är helt unikt i utskottets historia.
            </seg>
          </u>
          <note type="speaker" n="e2957e43">
            Anf. 120 MAURICIO ROJAS (fp):
          </note>
          <u who="mauricio_rojas_a390e7_w" xml:id="i-61a24e681001dc2c-4" n="61b96a3c">
            <seg n="f9ec97b7">
              Herr talman! Jag har begärt ordet för att jag blev mycket bekymrad
              när Billy Gustafsson gav en lång redovisning och historiskt gick
              tillbaka till Upplandslagen, tror jag, för att visa att den nuvarande
              regeringen bryter mot grundlagen.
            </seg>
            <seg n="8a1f2dcc">
              Billy Gustafsson vet för han har också fått den här promemorian
              att man i många andra fall där man har avyttrat statlig egendom
              inte har inhämtat information från några andra myndigheter eller
              organisationer. Här finns en lång lista.
            </seg>
            <seg n="7560d3ec">
              Jag förväntar mig nu att Billy Gustafsson ska göra en anmälan
              till konstitutionsutskottet mot Göran Persson och andra som tidigare
              har gjort precis så som vi gör nu. Om du är så säker på din sak
              och så konsekvent som du säger förväntar jag mig att du också
              anmäler dina partikamrater för tidigare brott mot grundlagen.
            </seg>
            <seg n="350eabcd">
              Vi känner faktiskt inte till något enda exempel där man har inhämtat
              den här informationen. Och ni säger nu att vi har brutit mot grundlagen.
              Jag förväntar mig att Billy Gustafsson, eller kanske Berit Andnor,
              ger mig ett sådant exempel, så att vi får veta att någon annan
              regering har gjort på det viset som verkar vara så viktigt i dag.
              Vi känner inte till något sådant.
            </seg>
            <seg n="ccde3b29">
              Det enda jag kan se i det socialdemokratiska agerandet är ett
              opportunistiskt utnyttjande av konstitutionsutskottet. Ni gör
              ett stort indignationsnummer av någonting som är vanlig praxis,
              som också er regering har gjort, för att ni är emot att vi gör
              vad vi har sagt att vi skulle göra. Så använder man inte konstitutionsutskottet.
              Man ska inte misstänkliggöra en regering. Man ska inte komma med
              en så allvarlig anklagelse som att vi bryter mot grundlagen bara
              för att man är emot vad vi vill genomföra. Ni gjorde precis så.
              Det har alla regeringar gjort, men ingen har kommit hit och sagt
              att man bryter mot grundlagen.
            </seg>
          </u>
          <note type="speaker" n="2b112082">
            Anf. 121 BILLY GUSTAFSSON (s):
          </note>
          <u who="billy_gustafsson_e04a79_w" xml:id="i-b3ddfbd63e5654c2-3" n="0efdc2dd">
            <seg n="76983708">
              Herr talman! Jag hade inte tänkt delta mer i den här diskussionen,
              men det kändes lite oetiskt av Ingvar Svensson att i replikskiftet
              med Berit Andnor mest skälla på mig. Det kändes inte riktigt sjyst.
            </seg>
            <seg n="d344a16a">
              Om jag nu fattade vad du skällde på mig om ska jag försöka klargöra
              vad jag menade. Jag försökte inte alls häckla dem som sitter i
              Riksrevisionens styrelse. Jag försökte bara peka på det lite motsägelsefulla
              i att man i den ena situationen hade kritik mot det underlag som
              fanns, medan man i den andra situationen inte hade det utan ansåg
              att det var tillräckligt. Jag lyfte fram det jag tyckte var märkligt.
            </seg>
            <seg n="353653a9">
              Jag har inte påstått att detta är ett brott mot grundlagen. Jag
              har sagt att det finns signaler som tyder på att det finns anledning
              att titta på huruvida det är ett brott eller inte. Vi tyckte att
              det fanns en anledning att göra det lite snabbare ni tyckte det
              inte. Jag accepterar att ni tyckte att vi kunde vänta och ta det
              i den normala rutinen, men jag delar inte den uppfattningen. Jag
              tror att ni får leva med att vi faktiskt förbehåller oss rätten
              att ha en egen uppfattning. Jag förbehåller mig också rätten att
              själv bestämma om och när jag ska anmäla någon eller inte.
            </seg>
          </u>
          <note type="speaker" n="c18baa55">
            Anf. 122 MAURICIO ROJAS (fp) replik:
          </note>
          <u who="mauricio_rojas_a390e7_w" xml:id="i-61a24e681001dc2c-5" n="61b96a3c">
            <seg n="30d5a2d6">
              Herr talman! Jag vill gärna passa på att fråga Billy Gustafsson
              om han känner till ett enda exempel där man har inhämtat sådan
              information som man nu kräver av vår regering. Känner du till
              någon regering, socialdemokratisk eller inte, som någonsin har
              gjort så som ni vill att vi ska göra nu?
            </seg>
          </u>
          <note type="speaker" n="d0781a93">
            Anf. 123 BILLY GUSTAFSSON (s) replik:
          </note>
          <u who="billy_gustafsson_e04a79_w" xml:id="i-b3ddfbd63e5654c2-4" n="0efdc2dd">
            <seg n="82fe57bc">
              Herr talman! Nej.
            </seg>
          </u>
          <note type="speaker" n="c864d9cc">
            Anf. 124 MAURICIO ROJAS (fp) replik:
          </note>
          <u who="mauricio_rojas_a390e7_w" xml:id="i-61a24e681001dc2c-6" n="61b96a3c">
            <seg n="08c350c8">
              Herr talman! Då måste Billy Gustafsson vara mycket upprörd när
              han får en lista över alla dessa försäljningar där bland annat
              hans regeringar har gjort precis på det fruktansvärt grundlagsvidriga
              sätt som han säger att vi har gjort nu. Han borde vara mycket
              upprörd, och därför antog jag att han skulle lämna inte bara en
              utan flera anmälningar till konstitutionsutskottet mot sina partikamrater
              som gjort precis detta så många gånger.
            </seg>
          </u>
          <note type="speaker" n="0871b088">
            Anf. 125 BILLY GUSTAFSSON (s) replik:
          </note>
          <u who="billy_gustafsson_e04a79_w" xml:id="i-b3ddfbd63e5654c2-5" n="0efdc2dd">
            <seg n="5148d2cd">
              Herr talman! Om en diskussion ska bli meningsfull är grundförutsättningen
              att man lyssnar på och tar till sig vad andra säger. Jag har inte
              påstått att regeringen har begått något grundlagsbrott. Ni som
              sitter här måste rimligen kunna intyga att jag sade det alldeles
              nyss.
            </seg>
            <seg n="be7e65fc">
              Återigen: Jag förbehåller mig rätten att själv bestämma vad jag
              ska bli upprörd över och inte. Jag förbehåller mig också rätten
              att själv bestämma när jag ska kritisera den nuvarande regeringen,
              den förra regeringen eller någon annan. Jag undanber mig att Mauricio
              Rojas bestämmer detta åt mig.
            </seg>
          </u>
          <note n="ec8a4917">
            Överläggningen var härmed avslutad.
          </note>
          <note n="2b365bdb">
            8 § Kompetens hos yrkesförare
          </note>
          <note n="c4b77d70">
            Föredrogs
          </note>
          <note type="speaker" n="1f2b551c">
            Anf. 126 ANNELIE ENOCHSON (kd):
          </note>
          <u who="annelie_enochson_7467a6_w" xml:id="i-234c4060f6e34879-0" n="7bc69543" next="i-a2abccb6a95bd2a6-0">
            <seg n="ba78d1e0">
              Herr talman! Trafikutskottets betänkande 3 har titeln Kompetens
              hos yrkesförare . Det är sällan våra betänkanden så kort och så
              exakt talar om precis vad det handlar om.
            </seg>
            <seg n="0fb2e44e">
              I betänkandet föreslås en ny lag om yrkesförarkompetens. Yrkesförare
              här avser förare av tunga godstransporter och persontransporter
              med buss och som utgör förvärvsmässig trafik. Lagen innehåller
              bland annat de kompetenskrav som en förare måste uppfylla för
              att få utföra sådana gods- och persontransporter.
            </seg>
            <seg n="8be910a7">
              Mycket av det vi beslutar om i kammaren har sitt ursprung i direktiv
              eller förordningar som stiftats inom EU-parlamentet. Även denna
              lag har sin upprinnelse i sådana direktiv vilket gör att man i
              hela Europa så småningom kommer att få förare som alla har liknande
              kompetens. Det måste anses vara bra för vår trafiksäkerhet.
            </seg>
          </u>
          <note n="bd34bdac">
            Vår svenska lag som vi i dag ska debattera innebär att vi genomför
            Europaparlamentets och rådets direktiv 2003/59 EG om grundläggande
            kompetens och fortbildning för förare av vissa vägfordon för gods-
            eller persontransporter och om ändring av rådets förordning nr
            3820/85 och rådets direktiv 91/439 EEG samt om upphävande av direktiv
            76/914 EEG.
          </note>
          <note n="d103f667">
            Den nya lagen kommer också att innebära följdändringar i lagen
            om vägtrafikregister och lagen om biluthyrning. Lagarna föreslås
            träda i kraft den 1 januari 2008 förutom ändringen i lagen om
            biluthyrning som ska träda i kraft den 10 september 2008.
          </note>
          <u who="annelie_enochson_7467a6_w" xml:id="i-a2abccb6a95bd2a6-0" n="7bc69543" prev="i-234c4060f6e34879-0">
            <seg n="696bea01">
              Eftersom vi kommer att ha en debatt så innebär det att det finns
              några reservationer i betänkandet. Socialdemokraterna har en reservation
              om sänkt åldersgräns för bussförare samt krav vid skolskjutstransporter.
              Miljöpartiet har en reservation tillsammans med Socialdemokraterna
              om utbildning till buss- och tågförare.
            </seg>
            <seg n="6ca5b91a">
              Herr talman! Med dessa inledande ord överlämnar jag vårt betänkande
              till kammaren och ser fram emot en givande och bra debatt.
            </seg>
          </u>
          <note type="speaker" n="400ca0c2">
            Anf. 127 CLAES-GÖRAN BRANDIN (s):
          </note>
          <u who="claes-goran_brandin_96753d" xml:id="i-669b8e47839a2ccf-0" n="4e359607">
            <seg n="94a195b2">
              Herr talman! I dag behandlar vi propositionen om en lag för kompetens
              och fortbildning hos yrkesförare. Liksom utskottsmajoriteten välkomnar
              vi yrkesförardirektivet och dess avsikt att förbättra trafiksäkerheten
              och förarens säkerhet. Vi anser dock att regeringen snarast ska
              återkomma till riksdagen med ett förslag till förändrad reglering
              i två avseenden.
            </seg>
            <seg n="1b5cbf69">
              För det första anser vi att möjligheten att tillåta D-körkort
              från 18 års ålder bör tas till vara. Vi vill att det kollektiva
              resandet ges bättre förutsättningar att öka i omfattning. En sänkt
              åldersgräns för busskörkort skulle underlätta en sådan utveckling
              på flera sätt.
            </seg>
            <seg n="3a8fb6f8">
              Persontransporter med buss står för 74 procent av den lokala
              och regionala kollektivtrafiken i Sverige. Kollektivtrafiken hotas
              emellertid av akut bussförarbrist. Redan i dag råder personalbrist,
              och situationen kommer att förvärras inom de närmaste åren, eftersom
              många busschaufförer kommer att gå i pension. Dessutom medför
              de nya kör- och vilotidsreglerna att bussförarna kommer att köra
              kortare pass, vilket också bidrar till behovet att anställa fler
              förare. Bussbranschens riksförbund räknar med att 5 000 bussförare
              behöver rekryteras under de närmaste åren.
            </seg>
            <seg n="97da73da">
              Nuvarande 21-årsgräns för att få ta D-körkort sätter käppar i
              hjulet för unga som är på väg ut i arbetslivet och som skulle
              kunna tänka sig en yrkesbana som bussförare. De som utbildar ungdomar
              till bussförare i dag ser hur de lockas över till andra jobb efter
              utbildningen eftersom de inte kan börja jobba som bussförare direkt
              utan tvingas vänta i två år tills de fyllt 21 år. Vilken annan
              utbildning fungerar på det viset?
            </seg>
            <seg n="534763b1">
              21-årsgränsen är också ett hinder för bussbranschen som behöver
              rekrytera. Branschen säger att de inte ser några hinder för att
              18-åringar skulle kunna bli lika goda bussförare som 21-åringar.
              Körkort för godstransporter med lastbil kräver att föraren fyllt
              18 år. Vi anser att det är rimligt att samma åldersgräns gäller
              för buss.
            </seg>
            <seg n="6379e177">
              I vårt grannland Finland har man sett så allvarligt på den framtida
              förarbristen att man beslutat sänka bussföraråldern till 18 år
              efter en yrkesanpassad treårig gymnasieutbildning. I den tyska
              delstaten Baden-Württemberg har man gjort försök under ett års
              tid med sänkt åldersgräns till 18 år för bussförare som genomgått
              en särskild gymnasieutbildning.
            </seg>
            <seg n="34f3fd62">
              Den oberoende utvärderingen av försöket visade att de unga förarna
              fick höga betyg när det gällde säker och ansvarsfull körning.
              Vinnarna med sänkt ålder för busskort är många. Resenärerna får
              en busstrafik med färre störningar på grund av förarbrist. Många
              ungdomar kan få jobb direkt efter utbildningen.
            </seg>
            <seg n="0561d56b">
              Vi anser att det inte finns tillräckliga skäl för regeringen
              att vänta på eventuella förslag från Körkortsutredningen.
            </seg>
            <seg n="78f1951a">
              För det andra vill vi uppmärksamma att det förekommer en skolbusstrafik
              i Sverige som vid friskolor utförs av personal som har begränsad
              körvana. Föräldrarna och barnen saknar ofta alternativ till denna
              skolskjuts som utgör ett stort trafiksäkerhetsproblem. Vi anser
              därför att det är angeläget att lagen om yrkesförarkompetens tillämpas
              vid all skolskjutstrafik med buss.
            </seg>
            <seg n="5fa2b71f">
              Herr talman! Jag vill också understryka att det är viktigt att
              kollektivtrafiken får bättre utvecklingsmöjligheter. Klimatförändringarna
              är ett faktum. Därför är det helt nödvändigt att fler reser kollektivt.
              Behovet av snabba, miljömässigt hållbara och säkra transporter
              i hela landet fortsätter att öka.
            </seg>
            <seg n="3d541d27">
              Dessutom bidrar kollektivtrafiken på många olika sätt till att
              skapa välfärd och samhällsnytta. Ungefär en tredjedel av befolkningen
              har kollektivtrafiken som det enda resalternativet. Hälften av
              alla invånare är helt eller delvis beroende av kollektivtrafiken
              vid längre förflyttningar. Särskilt kvinnor reser kollektivt.
            </seg>
            <seg n="2899b22e">
              Det finns alltså även en viktig jämställdhetsaspekt här. Därför
              vill vi socialdemokrater att det kollektiva resandet ges bättre
              förutsättningar att öka i omfattning. Det råder akut brist på
              såväl tåg- som bussförare. För att kunna rekrytera nya förare
              och för att locka ungdomar att välja dessa yrken krävs det en
              utbyggnad av gymnasieutbildningen och KY.
            </seg>
            <seg n="af8022ce">
              Flera kommuner har visat intresse för att inrätta ett gymnasieprogram
              med riksintag och med inriktning mot persontransporter med buss,
              något som i dag saknas. Bussbranschen skulle därigenom få väsentligt
              bättre förutsättningar att rekrytera nya bussförare.
            </seg>
            <seg n="a1c610b0">
              Regeringen bör ta de initiativ som krävs för att bygga ut utbildningen
              till buss- och tågförare och därmed stärka kollektivtrafikens
              förutsättningar.
            </seg>
          </u>
          <note n="4d1726c2">
            Herr talman! Jag yrkar bifall till reservationen.
          </note>
          <note type="speaker" n="731b74e2">
            Anf. 128 STEN BERGHEDEN (m):
          </note>
          <u who="sten_bergheden_474fa0_w" xml:id="i-32f53694f27021fa-0" n="c632428c" next="i-6df44c737ee9b9da-0">
            <seg n="4ff1618a">
              Herr talman, ledamöter, övriga lyssnare! I dag ska vi debattera
              betänkande 2007/08:TU3 som handlar om kompetens hos yrkesförare.
            </seg>
          </u>
          <note n="4c9475c3">
            Först yrkar jag bifall till utskottets förslag i betänkandet,
            och därmed till propositionen, samt avslag på motionerna.
          </note>
          <u who="sten_bergheden_474fa0_w" xml:id="i-6df44c737ee9b9da-0" n="c632428c" prev="i-32f53694f27021fa-0">
            <seg n="1035deca">
              Den nya lagen om ökad kompetens hos yrkesförare uppfyller nu
              EU:s och rådets direktiv från den 15 juli 2003. I propositionen
              lämnas förslag om ett genomförande i svensk lagstiftning av yrkesförardirektivet
              genom att en ny lag införs om yrkesförarkompetens. Den nya lagen
              ska tillämpas vid tunga godstransporter och persontransporter
              med buss som förvärvsmässigt sker på vägar i Sverige.
            </seg>
            <seg n="21dce3fa">
              Lagen innehåller bestämmelser om grundläggande kompetens och
              fortbildning för förare av sådana transporter. Lagen innehåller
              även bestämmelser om utbildning för sådan kompetens. Den grundläggande
              kompetensen ska förvärvas genom en grundutbildning som avslutas
              med prov. Kompetensen ska även kunna förvärvas genom en förkortad
              grundutbildning. För att föraren ska kunna behålla sin kompetens
              krävs det att denne genomgår återkommande fortbildningar.
            </seg>
            <seg n="b255a6b9">
              Herr talman! Grundutbildningen ska uppgå till 280 timmar. En
              förare som har förvärvat sådan grundläggande kompetens får utföra
              godstransporter från 18 års ålder och persontransporter från 21
              års ålder. Det ska även finnas möjlighet att förvärva grundläggande
              kompetens genom deltagande i förkortad grundutbildning på 140
              timmar.
            </seg>
            <seg n="6bc25828">
              En förare som erhållit sådan snabbförvärvad grundläggande kompetens
              får utföra gods- och persontransporter från 21 års ålder. För
              persontransporter gäller emellertid begränsningen att fordonet
              inte får användas i linjetrafik om linjens längd överstiger 50
              kilometer. En sådan begränsning föreligger inte om föraren är
              23 år eller äldre.
            </seg>
            <seg n="50715080">
              För att föraren ska kunna behålla sin kompetens krävs det att
              denne genomgår återkommande fortbildningar. En förare som har
              förvärvat ett yrkeskompetensbevis för grundläggande kompetens
              ska genomgå sin första fortbildning inom fem år från den dag då
              beviset utfärdades. Därefter ska fortbildning ske vart femte år.
            </seg>
            <seg n="1ed67ffd">
              Förare som redan i dag har rätt att utföra tunga godstransporter
              eller persontransporter med buss behåller sin rätt när lagen börjar
              tillämpas utan att behöva genomgå en grundutbildning. Föraren
              måste dock för att behålla sin rätt genomgå återkommande fortbildningar.
              Den första fortbildningen ska ske inom sju år från det att lagen
              har börjat tillämpas.
            </seg>
            <seg n="54c0966b">
              I lagen anges också att den som avser att bedriva utbildningsverksamhet
              som rör grundläggande kompetens och fortbildning ska inneha tillstånd
              för sådan verksamhet. Ett sådant tillstånd kan återkallas. Utbildning
              som sker vid gymnasieskola, kommunal vuxenutbildning eller fristående
              skola med motsvarande utbildning är undantagen från kravet på
              tillstånd.
            </seg>
            <seg n="93e1f36f">
              Lagen om yrkesförarkompetens ska tillämpas från och med den 10
              september 2008 för förare som utför persontransporter och från
              och med den 10 september 2009 för förare som utför godstransporter.
            </seg>
            <seg n="93e9cf92">
              Lagförslaget innehåller också några undantag.
            </seg>
            <seg n="83ac0aac">
              Denna lag ska inte tillämpas på förare som kör fordon
            </seg>
            <seg n="af6a89c6">
              Det här är alltså undantagen. Det är också i stora drag vad propositionen
              och föreslagen ny lagstiftning innehåller.
            </seg>
            <seg n="2290ab5a">
              Herr talman! Vi vet att remissinstanserna har tillstyrkt eller
              inte haft något att invända. Det är glädjande att ett enigt utskott
              står bakom huvuddelen i propositionen med undantag av fyra motioner
              och två reservationer.
            </seg>
            <seg n="71bb0ffb">
              Motionärerna och reservanterna vill i stort att det ska införas
              en gymnasial utbildning för blivande bussförare och att man ska
              få köra buss redan som 18-åring.
            </seg>
            <seg n="8b2ec39b">
              Utskottet avstyrker dessa motioner med motiveringen att båda
              önskemålen redan är under utredning, och utskottet vill invänta
              utredningen innan eventuella förändringar kan bli aktuella.
            </seg>
          </u>
          <note n="1d8ee6a1">
            Herr talman! Lagen innehåller även bestämmelser om ansvar, överklaganden
            och tillsyn.
          </note>
          <note n="1286f4a0">
            Vidare föreslås i propositionen att 17 § lagen (1998:492) om
            biluthyrning anpassas så att det framgår att en buss inrättad
            för fler än 17 personer inklusive föraren endast får lämnas ut
            om föraren har giltigt bevis om yrkeskompetens enligt den nya
            lagen om yrkesförarkompetens.
          </note>
          <note n="87b47fc7">
            Lagarna föreslås träda i kraft den 1 januari 2008, förutom lagen
            om ändring av biluthyrning som ska träda i kraft den 10 september
            2008.
          </note>
          <note n="86a795cc">
            Därmed vill jag överlämna denna proposition och betänkandet till
            riksdagen för beslut och än en gång yrka bifall till förslaget
            i betänkandet och avslag på motionerna.
          </note>
          <note type="speaker" n="a21d4bb2">
            Anf. 129 CLAES-GÖRAN BRANDIN (s) replik:
          </note>
          <u who="claes-goran_brandin_96753d" xml:id="i-669b8e47839a2ccf-1" n="4e359607">
            <seg n="ec363fa1">
              Herr talman! Ser alliansen inga problem med att ungdomar som
              utbildar sig vi har redan sådana utbildningar till bussförare
              och är klara med sin utbildning inte får lov att arbeta som det?
              Man får vänta tills man fyllt 21 år. Under den tiden, från 18
              till 21 år, händer det mycket i ungdomarnas liv. Det är då de
              väljer andra yrken. Den utbildning de har fått på förarlinjen
              har de i princip lagt åt sidan för att syssla med någonting annat.
              Det är klart att dessa ungdomar längre fram i livet kanske kommer
              att köra extra för bussbolag, men det är inte det vi eftersträvar.
              Vi eftersträvar att få kompetenta yrkesförare på både buss- och
              lastbilssidan. Det får vi med gymnasial utbildning och de krav
              som ställs.
            </seg>
            <seg n="700f40e4">
              Nu behöver man inte invänta körkortsutredningen. Detta har vi
              möjlighet att göra med det EU-direktiv som finns. Branschen saknar
              ju folk. Vi måste alltså göra någonting. Kan det också vara på
              det viset att alliansen inte har någon känsla för det här med
              kollektivtrafik? Det är ingenting som vi ska satsa på.
            </seg>
          </u>
          <note type="speaker" n="7841ca32">
            Anf. 130 STEN BERGHEDEN (m) replik:
          </note>
          <u who="sten_bergheden_474fa0_w" xml:id="i-ea78aac895836a26-0" n="c632428c">
            <seg n="3868e228">
              Herr talman! Först vill jag säga att utredningen gäller förändringen
              av körkort, och den kommer att presenteras den 1 december 2008.
              Jag vill att vi i första hand framtar fakta innan vi går vidare
              med en eventuell förändring av åldern. Det tycker jag är rimligt.
              Jag tror också att Brandin innerst inne tycker att det är bra
              om vi har ett ordentligt faktaunderlag innan vi eventuellt ska
              förändra några körkortsåldrar.
            </seg>
            <seg n="3dce303f">
              Jag tycker också att det är ett oerhört ansvarsfullt jobb att
              köra buss. Det handlar om att man tar hand om andra människor,
              förflyttar dem, och det handlar om svåra situationer som en busschaufför
              kan vara utsatt för. Det kan handla om missbruk och om att avvisa
              personer. Det är bra om en förare i detta fall har en mognad och
              kan ta ett stort ansvar.
            </seg>
            <seg n="f3aa4c34">
              För att inte föregå utredningen vill vi självklart vänta in den
              först innan vi går vidare med eventuella förändringar.
            </seg>
          </u>
          <note type="speaker" n="20a4d55b">
            Anf. 131 CLAES-GÖRAN BRANDIN (s) replik:
          </note>
          <u who="claes-goran_brandin_96753d" xml:id="i-669b8e47839a2ccf-2" n="4e359607">
            <seg n="4d2bb420">
              Herr talman! Vi ska vänta. Vad är det som skiljer Sverige från
              Finland eller Tyskland, som har prövat detta och låtit ungdomar
              köra buss redan från 18 års ålder? I det här fallet ska vi vänta
              på en utredning till den 1 december 2008. Sedan ska regeringen
              agera, och då är vi inne på 2009. Lagförslaget kan inte komma
              förrän kanske i bästa fall 2010. Under den tiden kommer bristen
              på yrkesförare att bara öka och öka, och den nuvarande regeringen
              sitter med armarna i kors och tittar på när hela branschen ropar
              efter detta.
            </seg>
            <seg n="88e25faa">
              Alliansen har tidigare varit väldigt mån om att lyssna till vad
              näringslivet tycker. Varför lyssnar ni inte på näringslivet denna
              gång? Det är det de kräver, och det är det vi säger nu. Här hade
              vi kunnat vara eniga i betänkandet om vi hade fått er med oss.
            </seg>
            <seg n="c41d6596">
              Det är väl bara att inse att alliansen inte har något intresse
              av att hjälpa de ungdomar som vill välja yrkesförare som yrke,
              som går utbildningen men inte får något jobb. Sedan får ni se
              om de väljer det när de blivit 21 år. Så är egentligen det resonemang
              som ni har.
            </seg>
          </u>
          <note type="speaker" n="555b2108">
            Anf. 132 STEN BERGHEDEN (m) replik:
          </note>
          <u who="sten_bergheden_474fa0_w" xml:id="i-ea78aac895836a26-1" n="c632428c">
            <seg n="7cfe562f">
              Herr talman! Jag tycker att det är oerhört viktigt att man först
              skaffar fakta och sakkunskap innan man förändrar ett beslut. Jag
              kanske kan påminna Claes-Göran Brandin om att under era tolv år
              tidigare vid makten har ni inte lagt fram något förslag om att
              förändra körkortet för bussförare.
            </seg>
            <seg n="29c1639e">
              Vi är medvetna om att det kan uppstå bekymmer med att få fram
              busschaufförer. Men det handlar om att ändå göra detta sakligt
              riktigt och utvärdera de försök som sker i Finland och Tyskland
              för att se hur det fungerar och om vi kan gå vidare. Det är precis
              den utredning vi har satt i gång för att få svar på om detta är
              möjligt också i Sverige.
            </seg>
            <seg n="b1174222">
              Jag kan ta ett fall från Skövde i Skaraborg, och jag tror att
              Brandin känner till det. Där har man bekymmer med en linje där
              det till och med varit mordhot mot bussförare. De får åka med
              väktare för att ha skydd.
            </seg>
            <seg n="4e9bc1fc">
              Det är ett oerhört tungt och ansvarsfullt jobb att vara busschaufför,
              och det är viktigt att vi hittar en modell för det innan vi i
              så fall förändrar det. Men vi har tagit det med oss, Brandin.
              Vi har sagt att vi utreder det, och vi tittar även på en förändring
              av gymnasieskolan. Det kommer att presenteras den 31 mars 2008.
              Det är också viktigt.
            </seg>
            <seg n="b260e639">
              Jag tycker att det viktigaste i de här sammanhangen är att titta
              på fakta innan vi fattar beslut. Sedan tycker jag att det är positivt
              att oppositionen nu har fått upp farten, i oppositionsställning.
              Det hade varit önskvärt att ni hållit en lite högre fart när ni
              var i regeringsställning om ni hade velat förändra detta.
            </seg>
          </u>
          <note type="speaker" n="33c39b40">
            Anf. 133 PETER PEDERSEN (v):
          </note>
          <u who="peter_pedersen_63bcac_w" xml:id="i-f1e01306117d3cc5-0" n="4b2a0fd0">
            <seg n="b13b2d36">
              Herr talman! I går deltog jag i en interpellationsdebatt där
              jag ganska envetet hävdade att vi ska följa det beredningstvång
              som finns i olika frågor. Jag tycker att det är rimligt att man
              avvaktar utredningar innan man fattar beslut i frågor som man
              håller på att utreda. Annars är det ingen idé med att man utreder.
              Jag tycker om logik, så jag tycker att det är helt logiskt att
              hävda det.
            </seg>
            <seg n="3f82a0af">
              För en gångs skull håller jag med den borgerliga regeringen.
              Man har tillsatt en körkortsutredning som enligt utskottets ställningstagande
              ska se över det krav som Socialdemokraterna ställer, nämligen
              möjligheten att framföra buss, körkortskategori D, vid 18 års
              ålder. Det beslutet togs så sent som den 27 september 2007. Det
              är då något märkligt om riksdagen i dag eller i morgon fattar
              beslut om att vi ska köra över en utredning. Då har vi tillsatt
              en utredning helt i onödan. Det tycker jag faktiskt faller på
              sin egen orimlighet att driva igenom ett sådant beslut och strunta
              i att det är tillsatt en körkortsutredning som har fått ett tilläggsdirektiv.
            </seg>
            <seg n="3c71b6b2">
              Det innebär inte att jag inte kan tycka att det finns mycket
              i det som sägs att det vore önskvärt att sänka åldersgränsen.
              Men det är rimligt av en rad olika skäl, inte minst av trafiksäkerhetsskäl,
              att man beaktar detta och får en synkronisering vad gäller åldersgränsen
              som taxiförare. Den åldersgränsen ligger också högre. Det är inte
              rimligt att man kan köra buss och framföra 60 personer vid 18
              års ålder men att man för att köra taxi måste vara 21. Det är
              inte speciellt logiskt.
            </seg>
            <seg n="3473d8e2">
              Som EU-kritiker ska jag säga till er alla EU-vänner att ni har
              en viss förmåga att bråka med EU om det lilla. Har vi nu ett EU-direktiv
              i botten kan vi inte bara bortse från det, tyvärr, skulle jag
              vilja säga. Så ser det ut. Man säger specifikt i direktivet vad
              detta ska omfatta. Det ska handla om yrkesmässig trafik, och så
              skriver man uttryckligen att det inte ska gälla icke-kommersiell
              trafik, till exempel om någon skjutsar sina barn till en friskola.
              Då kan vi inte sitta här och säga: Vi tycker nog att det ska omfatta
              även det. Direktivet säger uttryckligen att så inte är fallet.
              Då får vi fundera på hur vi möjligtvis ska komma till rätta med
              det på annat sätt.
            </seg>
            <seg n="be1fd190">
              När det gäller utbildningen förstår jag inte riktigt varför vi
              hanterar det i trafikutskottet, säger jag som är ersättare i utbildningsutskottet.
              Vad ska man undervisas i och inte på gymnasieskolan? Kvalificerad
              yrkesutbildning och så vidare borde rimligtvis hanteras av utbildningsutskottet
              snarare än av trafikutskottet. Men även här konstaterar jag att
              utskottsmajoriteten i sitt svar hänvisar till att det pågår ett
              arbete på det här området. Det innebär i princip att man inte
              säger att det här är oviktigt, utan arbete pågår. Det är i det
              här fallet rimligt att man avvaktar och ser vad man kommer fram
              till i dessa avseenden.
            </seg>
            <seg n="7cac327e">
              Socialdemokraternas reservation mynnar ut i en första att-sats,
              där man skriver: Mot bakgrund av ovanstående föreslår utskottet
              att riksdagen antar regeringens förslag, alltså att man går med
              på det lagförslag om ligger. Man bråkar egentligen inte om huvudinriktningen,
              utan man vill ha vissa förändringar. Då kanske man skulle ha gjort
              ett särskilt yttrande i stället för att reservera sig. Det är
              ju märkligt att reservera sig mot någonting som man egentligen
              håller med om. Skulle man ha velat ha vissa tillägg kunde man
              ha lagt fram det som ett särskilt yttrande.
            </seg>
            <seg n="5b477371">
              Med anledning av det som jag nu har sagt yrkar jag för ovanlighetens
              skull bifall till utskottsmajoritetens förslag och avslag på samtliga
              reservationer.
            </seg>
          </u>
          <note type="speaker" n="2347e81d">
            Anf. 134 CLAES-GÖRAN BRANDIN (s):
          </note>
          <u who="claes-goran_brandin_96753d" xml:id="i-669b8e47839a2ccf-3" n="4e359607">
            <seg n="e790ac1b">
              Herr talman! Mycket kort vill jag ta upp frågan som Sten Bergheden
              ställde, varför vi inte har gjort någonting. Men EU-direktiven
              har ju inte medgivit det. Man kan inte bara kasta ur sig något
              sådant och det sedan ska stå oemotsagt. Det är därför som jag
              begär ordet och säger att vi säkert hade velat göra något om vi
              hade haft möjlighet.
            </seg>
            <seg n="d02bd54d">
              Sedan var detta med Skövde ett dåligt argument. Jag tror på bussbolagen
              och deras sätt att hantera sina chaufförer. Om det är sådana linjer
              som i exempelvis Skövde nu ska vi inte bli bypolitiker på något
              sätt sätter man naturligtvis de garvade chaufförerna att köra.
              Där sätter man inga 18-åringar.
            </seg>
            <seg n="97333d3e">
              Jag har större tilltro till bussbranschen än vad Sten och Moderaterna
              har.
            </seg>
          </u>
          <note type="speaker" n="4607088c">
            Anf. 135 PETER PEDERSEN (v):
          </note>
          <u who="peter_pedersen_63bcac_w" xml:id="i-afebd3ab3f197b2c-0" n="4b2a0fd0" next="i-a76cfac7cfe479b0-0">
            <seg n="b5c50759">
              Herr talman! Jag ber om ursäkt. Jag lyckades bläddra fram fel
              sida när jag skulle citera Socialdemokraterna. För protokollets
              skull vill jag bara läsa upp vad Socialdemokraterna avslutar med
              i sin första reservation: I avvaktan på att regeringen snarast
              återkommer med förslag till förändrad lagstiftning i enlighet
              med vad vi förordat bör de av regeringen framlagda lagförslagen
              antas av riksdagen.
            </seg>
            <seg n="a43cb8f4">
              Det finns alltså en stor enighet. Jag bedömer fortfarande att
              de argument och de synpunkter som Socialdemokraterna har anfört
              kommer att beaktas i de utredningar och det arbete som redan pågår.
              Det var det som jag ville ha med i protokollet.
            </seg>
          </u>
          <note n="ec8a4917">
            Överläggningen var härmed avslutad.
          </note>
          <note n="7c3ceb1a">
            9 § Annonstid i radio och tv
          </note>
          <note n="c4b77d70">
            Föredrogs
          </note>
          <note n="cbc30032">
            Anf. 136 HELENE PETERSSON i Stockaryd (s):
          </note>
          <u who="peter_pedersen_63bcac_w" xml:id="i-a76cfac7cfe479b0-0" n="4b2a0fd0" prev="i-afebd3ab3f197b2c-0">
            <seg n="2eb57f2b">
              Herr talman! Många undersökningar visar att allmänheten inte
              vill ha reklamavbrott i radio och tv. Men vi vet också att det
              är en stor och kanske den enda finansieringskälla som finns för
              vissa radio- och tv-bolag.
            </seg>
            <seg n="64e3754e">
              Det europeiska tv-direktivet som vi har att följa sätter endast
              ett tak i de regler som ska gälla. Sedan står det varje stat fritt
              att anta sina egna regler så länge de inte överskrider taket.
              Tv-direktivet är också under arbete och inte slutgiltigt antaget.
              Med utgångspunkt från detta yrkar vi från Socialdemokraterna avslag
              på propositionen och bifall till reservationen.
            </seg>
            <seg n="c5ab4eff">
              Är reklam i tv och radio något som lyssnarna och tittarna efterfrågar?
              I stort sett inte. Men de flesta har nog en förståelse för att
              det är den möjlighet som står till buds om vi ska få ha fler kanaler
              än de som finansieras med licenspengar.
            </seg>
            <seg n="86220d63">
              Behovet av konkurrensneutrala regler måste alltid vägas mot ett
              allmänintresse när det gäller hur långa och hur ofta reklamavbrotten
              får vara och om det ska få vara ett avbrott i programmet eller
              om reklamen ska ligga efter ett programs slut.
            </seg>
            <seg n="f89652b3">
              Vi har redan i dag en ganska generös lagstiftning vad gäller
              reklam och reklamavbrott, och vår mening är att den är fullt tillräcklig.
              EU:s tv-direktiv har satt taket vid tolv minuter i timmen för
              reklam, men det är just ett tak. Varje stat är oförhindrad att
              tillämpa stramare regler, vilket Sverige också har gjort. Det
              innebär åtta minuter reklam per timme med undantag för tiden mellan
              kl. 19 och 24 då det får vara högst tio minuter.
            </seg>
            <seg n="b576cd13">
              Vi måste lägga oss på takets nivå, säger regeringen och den borgerliga
              majoriteten, för att inte hindra konkurrensneutralitet mellan
              de bolag som sänder från Sverige och de som sänder från andra
              länder. En annan fråga som vi jobbar med från Sveriges sida är
              vilket lands regler som ska gälla, mottagarlandets eller sändarlandets.
              Tyvärr är det fortfarande sändarlandets regler som gäller. Men
              detta faktum tycker vi inte är skäl nog för att vi ska öppna upp
              för ytterligare reklamtid i radio och tv.
            </seg>
            <seg n="7a058bf2">
              En undersökning gjordes för ett tag sedan bland 68 741 personer,
              en ganska stor undersökning. Den visade att 89,9 procent tyckte
              att det är för mycket reklam, 7,5 procent tyckte att det är bra
              som det är och 2,6 procent tyckte att det är för lite. Det är
              en ganska stor undersökning och ett väldigt talande resultat:
              Allmänheten vill inte ha reklamavbrott.
            </seg>
            <seg n="70c68f66">
              Har staten något ansvar för detta eller är det helt upp till
              marknaden att bestämma? Förespråkarna säger att bara för att det
              blir fritt fram att använda alla tolv minuter som EU tillåter
              innebär det inte att marknaden kommer att göra det. Branschen
              inser att tittarna inte vill ha så mycket reklam. Det kan så vara.
              Men många slåss om annonsörerna, och priserna för att annonsera
              i tv är i dag pressade, betydligt mycket mer än när reklammöjligheterna
              infördes. Det visar nog på att man i framtiden måste använda all
              tillgänglig tid för att annonsera, och detta till tittarnas nackdel.
            </seg>
            <seg n="9f852ebc">
              I stället för två reklamavbrott per timme blir det nu tre. Det
              gäller också att få tv-tittarna att stanna kvar i kanalerna, vilket
              innebär en risk för att programmen blir mer populistiska i stället
              för att ha ett granskande och upplysande innehåll. Det blir också
              större risk för att annonsörerna kräver att få ha annonsen som
              ett avbrott i programmet i stället för mellan program eller att
              den produktplaceras inne i programmen. Det är egentligen en helt
              annan fråga, men också det är viktigt för konsumenterna att ha
              kännedom om. Jag tror att det kommer att bli just en annan debattfråga.
            </seg>
            <seg n="54a0a490">
              Herr talman! Konsumenterna känner av den stora mängden reklam
              redan i dag. Allt talar för att vi bör bibehålla det regelverk
              som finns i dag. Därmed yrkar jag avslag på propositionen och
              bifall till reservationen.
            </seg>
          </u>
          <note type="speaker" n="e70db751">
            Anf. 137 MARIANNE BERG (v):
          </note>
          <u who="marianne_berg_b1b256_w" xml:id="i-e9bc6da77b3af6eb-0" n="d5d8be8d">
            <seg n="3aee6764">
              Herr talman! Som vänsterpartist och demokrat är jag för mångfald
              men har definitivt riktigt svårt för enfald. Därför blir det extra
              tråkigt att som i dag tvingas konstatera att riksdagens majoritet
              står i begrepp att rösta igenom ett sorgligt enfaldigt förslag.
            </seg>
            <seg n="0d6c82b6">
              Televisionen har förändrats på många sätt sedan jag var ung.
              Från att endast ha varit hänvisad till en kanal, tv som det kort
              och gott hette på den tiden, har det i dag skett en expansion
              till ett närapå oändligt antal tv-kanaler. Det kanske inte i precis
              alla avseenden är en mångfald när det gäller kvalitetsprogram,
              men det är ändå en mångfald som gör att många människor finner
              program efter sina egna smala eller breda intressen.
            </seg>
            <seg n="df9f3d3b">
              Televisionen har sannerligen förändrats och har många gånger
              gått till att bli en företagsidé, en inkomstkälla, för att ge
              sin ägare ett verktyg där målet endast är att maximera den ekonomiska
              vinsten. Den främsta inkomstkällan för många kanaler är just reklamen.
            </seg>
            <seg n="f964f315">
              Reklamen har en skepnad, anser jag, av andefattiga och påträngande,
              ofta könscementerande, jinglar som riktar sig till såväl barn
              som vuxna. Det är reklam som vill få mig att konsumera mer, bli
              vackrare, lukta gott, raka mina ben, städa rätt, ta dyra lån och
              så vidare, och så vidare. Det är störande och för många också
              kränkande.
            </seg>
            <seg n="555e6916">
              Det är många som välkomnar mångfalden av kanaler. Men samtidigt
              visar alla undersökningar att människor inte vill ha reklamavbrott
              vare sig i radio eller i tv, allra minst insprängda i respektive
              program.
            </seg>
            <seg n="ee8b4cfd">
              Herr talman! Det beslut som regeringen önskar att riksdagen i
              dag ska bejaka innebär att vi måste tillåta ännu mer reklam, förlängda
              annonstider, tätare reklamavbrott, ännu mer enfald. Man vill göra
              gällande att det handlar om att anpassa sig till EU-direktivet,
              och det kanske är sant. Men frågan uppkommer då varför. En sak
              är klar, herr talman. Detta direktiv är på inget sätt tvingande
              utan som tidigare talare sade är det fråga om ett tak. Sverige
              måste alltså inte ge medieföretagen tillåtelse till utökad reklamtid.
              Vi kan välja att försämra för tittarna eller, som jag föredrar
              att säga, hindra en försämring för tittarna vad gäller reklamavbrott
              under tv-kvällen.
            </seg>
            <seg n="4296a190">
              Om riksdagen godkänner regeringens proposition innebär det inte
              enbart att vi tittare drabbas av fler och längre reklamavbrott.
              Det innebär också att utvecklingen mot snuttifierings-tv fortsätter.
              Formatet, som det lär heta i tv-världen, blir anpassat till reklamen
              och lär då ännu mer komma att likna den amerikanska modellen,
              det vill säga där man snarare kan tala om programavbrott i reklamen
              än tvärtom.
            </seg>
            <seg n="d4129a9e">
              Vänsterpartiet skulle önska en utveckling som gick åt andra hållet
              med minskade möjligheter att visa reklam i programmen och där
              möjligheter till fördjupning och verklig mångfald gavs. I dagsläget
              får vi nöja oss med att yrka att det inte blir någon försämring.
            </seg>
          </u>
          <note n="f457f325">
            Herr talman! Jag vill därför att kammaren beslutar att avslå
            propositionen i dess helhet. Jag yrkar bifall till reservation
            1.
          </note>
          <note type="speaker" n="ef4f93ab">
            Anf. 138 MIKAEL JOHANSSON (mp):
          </note>
          <u who="mikael_johansson_2baa98_w" xml:id="i-99aa3cad587df556-0" n="aea9e246">
            <seg n="bd5db379">
              Herr talman! Jag börjar med att yrka bifall till reservationen
              i utskottsbetänkandet. Det är en reservation som vi har gemensamt
              med Socialdemokraterna och Vänsterpartiet.
            </seg>
            <seg n="6de00e72">
              Jag fick nyligen ett brev från Radiotjänst i Kiruna. På baksidan
              stod det att tv-avgiften ger mig nyheter, nöje, sport, regionala
              och lokala sändningar, musik, debatt, dokumentär och kultur helt
              utan reklamavbrott i Sveriges Radio, Sveriges Television och Sveriges
              Utbildningsradio.
            </seg>
            <seg n="1efda536">
              Inuti kuvertet hittade jag ett följebrev. Det innehöll en massa
              tack. Det var tack till Wansan, tack till Hans, tack till Per,
              tack till Lucas, tack till Caroline, tack till Anders, tack till
              Rutger och Lenore. De tackade till och med Mauricio Rojas. I nästa
              utskick kan de kanske lägga till: Tack, Tobias Billström!
            </seg>
            <seg n="dad7cc1d">
              Vi i Miljöpartiet de gröna anser att omsorgen om publikens möjligheter
              att följa tv- och radioprogram så ostört som möjligt fortfarande
              ska utgöra ledstjärnan i lagstiftningen. Inte heller att vissa
              tv-bolag sänder från andra länder där reklamavbrott är tillåtna
              anser vi är skäl nog för ändring. Det finns mycket som är tillåtet
              i andra länder som vi inte vill tillåta här.
            </seg>
            <seg n="b4c2d24b">
              Vi gröna vill vidga miljödebatten till att också handla om den
              mentala miljön som sätter gränser för våra möjligheter att skapa.
              Människor måste återfå rätten till sina tankar och sin integritet.
              För att komma till rätta med den mentala miljöförstöringen kan
              man använda politiska verktyg såsom att begränsa reklamutbudet,
              till exempel i det nu aktuella ärendet.
            </seg>
            <seg n="fd93e835">
              Herr talman! Jag finner det märkligt att utskottets majoritet
              av moderater, centerpartister, folkpartister och kristdemokrater
              väljer att argumentera för ett okej för regeringens förslag, det
              vill säga att öka reklamtiden i tv, med argumentet att en avvägning
              bör göras mellan behovet av konkurrensneutrala regler och allmänintresset
              att slippa störande annonsering. Regeringens förslag innebär enligt
              utskottet en rimlig avvägning mellan dessa motstående intressen.
            </seg>
            <seg n="88d2a337">
              De nämner alltså allmänintresset. Hur väl stämmer det med folkviljan?
              Vi fick i Helenes anförande höra att majoriteten tydligt och klart
              vill slippa reklam i tv. Men detta väljer de borgerliga att bortse
              från.
            </seg>
            <seg n="557666bb">
              Åter till brevet från Radiotjänst i Kiruna där de skriver ett
              tack illustrerat med ett gulligt litet hjärta. Det står: Tack
              vare dig och alla andra som betalar tv-avgift finns radio och
              tv som är fri från kommersiell och politisk påverkan.
            </seg>
          </u>
          <note type="speaker" n="eb37e991">
            Anf. 139 ANNA BERGKVIST (m):
          </note>
          <u who="unknown" xml:id="i-973b938de4feb78b-0" n="895095dc">
            <seg n="9c47402e">
              Herr talman! Kära lyssnare och kära riksdagskolleger! Det förslag
              som vi debatterar i dag handlar som sagt om annonstid i radio
              och tv. Förändringarna som föreslås i propositionen innebär att
              svenska bolag från och med den 1 februari 2008 ska få rätt att
              sända reklam i lika stor utsträckning som konkurrerande bolag
              som har valt att lägga sin verksamhet i andra länder och sända
              därifrån.
            </seg>
            <seg n="7cb0f770">
              Förslaget innebär rent konkret att bolagen får sända reklam i
              högst tolv minuter per timme och att reklam får utgöra högst 15
              procent av sändningstiden under ett dygn. Förslaget innebär också
              att den kommersiella radion får rätt att sända reklam enligt samma
              regler. De föreslagna förändringarna i propositionen kommer nu
              att stå i överensstämmelse med EU:s tv-direktiv.
            </seg>
            <seg n="159e5343">
              Det är dock viktigt att poängtera att förslaget inte har uppkommit
              på grund av det nya tv-direktivet eftersom de krav som finns uppställda
              där är av minimikaraktär och i sig inte förhindrar att Sverige
              har strängare regler, vilket också Helene Petersson tog upp i
              sitt anförande.
            </seg>
            <seg n="0249f224">
              Oppositionen anser att vi ska vänta med att göra förändringarna
              och invänta eventuella regelförändringar i EU. Vi menar dock att
              vi inte kan låta bli att göra förändringen bara för att EU i framtiden
              eventuellt kan komma att ändra sina regler. Den argumentationen
              håller helt enkelt inte. Den närmast kommande regelförändringen
              på detta område inom EU behöver vi inte invänta eftersom det förslaget
              inte innebär några förändringar jämfört med den nu debatterade
              propositionen.
            </seg>
            <seg n="b27aeba9">
              Det råder hård konkurrens mellan olika kanaler. Att vi i Sverige
              har andra och hårdare regler för de kanaler som sänder från Sverige
              snedvrider konkurrensen och skapar drivkraft för programföretag,
              som kanske i första hand vänder sig till svenska tittare, att
              etablera sig utomlands. Det är mycket beklagligt att vi kanske
              på så vis går miste om och riskerar svenska jobb. Vi vill ge företag
              som har valt att etablera sig i Sverige samma förutsättningar
              som de företag som har valt att förlägga sin verksamhet utomlands
              och sända från ett annat land.
            </seg>
            <seg n="9cf57c4a">
              Den nuvarande lagstiftningen gör det också svårare att upprätthålla
              de svenska reglerna för alkoholreklam och reklam som riktar sig
              till barn något som vi i kammaren brukar sätta högt.
            </seg>
            <seg n="f2eba87d">
              De svenska reglerna om tv-reklam kom till i en tid då medielandskapet
              såg annorlunda ut. Regelverket har förändrats många gånger sedan
              dess. Det är nu dags att förändra dessa regler igen när verkligheten
              i medielandskapet ännu en gång har sprungit ifrån den svenska
              riksdagen.
            </seg>
            <seg n="2a3ad48f">
              I dag når en oändlig mängd tv-kanaler från alla jordens hörn
              svenska tv-tittare. Det är en fantastisk utveckling som ger oss
              möjlighet att på ett helt annat sätt inhämta information och följa
              utvecklingen i andra länder med egna ögon och öron. Att vi har
              möjlighet att ta del av ett stort spektrum av tv- och radiokanaler
              och själva välja vad vi ska lyssna på ökar både valfriheten och
              mångfalden. Jag tror inte att detta hade varit möjligt i samma
              utsträckning utan reklamfinansierad radio och tv.
            </seg>
            <seg n="70893efe">
              Herr talman! Med anledning av det som jag har anfört yrkar jag
              bifall till förslaget i betänkandet och avslag på reservationen.
            </seg>
          </u>
          <note n="c8097696">
            Anf. 140 HELENE PETERSSON i Stockaryd (s) replik:
          </note>
          <u who="unknown" xml:id="i-680a3d3e64b2b356-0" n="895095dc">
            <seg n="93655fe9">
              Herr talman! Jag är inte förvånad över att Anna Bergkvist har
              den argumentationen. Om vi går tillbaka och tittar på de reservationer
              och motioner som har gällt annonstid i radio och tv vill ju Moderaterna
              inte ha några begränsningar alls. Ni vill till och med avskaffa
              EU-direktivet över huvud taget, enligt de tidigare motionerna.
            </seg>
            <seg n="a113411a">
              Anna Bergkvist säger ett par saker som jag reagerade på och som
              inte riktigt är med sanningen överensstämmande.
            </seg>
            <seg n="988c390b">
              Hon säger att man kommer att följa tv-direktivet. Men tv-direktivet
              har några inslag som vi inte har i det svenska regelverket. Jag
              läser här att villkoren blir mer lika för de olika kanalerna,
              men att det fortfarande finns skillnader. Sponsringsmeddelande
              räknas exempelvis inte in i reklamgränsen i EU på det sätt som
              man gör i Sverige. I det nya tv-direktivet, som Anna Bergkvist
              och majoriteten inte vill invänta, föreslås att reklambegränsningen
              per dygn ska avskaffas. Det gör att de utlandssända kanalerna
              fortfarande kommer att kunna visa mer reklam.
            </seg>
            <seg n="9647da61">
              Det här är inte något som vi vill ha. Vi kommer inte att yrka
              bifall till det bara för att reglerna blir bättre och bättre.
              Faktum är att det händer saker på tv-direktivets område. Det är
              ett av skälen till att vi tycker att vi kan avvakta med detta.
            </seg>
          </u>
          <note type="speaker" n="57684617">
            Anf. 141 ANNA BERGKVIST (m) replik:
          </note>
          <u who="unknown" xml:id="i-973b938de4feb78b-1" n="895095dc">
            <seg n="d1334cb5">
              Herr talman! Det är mycket möjligt att det kommer att ske många
              förändringar på EU-planet inom det här området. Med tanke på det
              kommande ärendet är det uppenbart att detta är en bransch i stor
              förändring. Det är mycket möjligt att vi kommer att få göra förändringar
              i framtiden. Det kommer vi med all säkerhet att få göra. Det är
              inget som hindrar att vi gör det. Det är inte ett argument för
              att inte göra de förändringar som vi står inför nu för att göra
              det bättre för de svenska företag som har valt att etablera sig
              i Sverige. Jag tycker att det visar att vi ändå är villiga att
              följa gängse regler i EU. På så sätt kan vi stärka vår position
              när det till exempel gäller reklam som direkt riktar sig till
              barn samt den omdebatterade alkoholreklamen. Det kan stärka vår
              position och föra fram vår åsikt i EU. Det kanske kan påverka
              dem i en riktning som går mer åt vårt håll där vi har restriktivare
              regler.
            </seg>
            <seg n="ea795555">
              I sitt anförande talade Helene Petersson om de undersökningar
              som har gjorts och att svenskar i gemen inte tycker om reklamavbrotten
              och inte tycker om reklam. Har man också ställt frågan om man
              är för valfriheten och mångfalden av tv-kanaler? Jag har svårt
              att se alternativet.
            </seg>
            <seg n="5ed88035">
              Är ni till exempel villiga att i stället subventionera de här
              kanalernas verksamhet med skattemedel? Jag tror att gemene man
              vill ha kvar mångfalden av tv-kanaler. Alternativet skulle i så
              fall vara att vi hade en tv-licens för de kanalerna också, om
              man ska gå medborgarna till mötes.
            </seg>
          </u>
          <note n="87a201a7">
            Anf. 142 HELENE PETERSSON i Stockaryd (s) replik:
          </note>
          <u who="unknown" xml:id="i-680a3d3e64b2b356-1" n="895095dc">
            <seg n="8e11094b">
              Herr talman! Jag börjar med det sista. Undersökningar har visat
              att svenska folket är mer villigt att betala, och betala direkt,
              för sina tv-kanaler i dag. Det har också visat sig i annonskostnader
              kontra betalkanaler. Svenska folket ger ganska rejält med pengar
              för att få den här mångfalden. Jag tror nog att man är villig,
              men jag tror att man också är villig att betala själv i stället
              för via annonser.
            </seg>
            <seg n="a5b88e52">
              Anna Bergkvist repeterade att vi kommer i ett bättre förhandlingsläge
              och i en bättre position när det gäller reklam riktad till barn
              eller alkoholreklam. Jag kan inte förstå varför vi skulle komma
              i en bättre position om vi närmar oss taket när det gäller detta.
              Det finns ju tvärtom större utrymme att använda mer tid till de
              reklaminslagen. TV 3 har ju, eftersom de sänder från England,
              möjlighet att ha alkoholreklam i sin tv-sändning. De utnyttjar
              det också.
            </seg>
            <seg n="ff1cf33f">
              Allmänintresset måste väga tungt, anser vi. Här är så tydliga
              signaler överallt. Man vill ha en begränsning av det. Vi har haft
              domstolsförfarande där upphovsrätten har kränkts. Vilgot Sjöman
              vann processen för att han blivit kränkt i sin upphovsrätt.
            </seg>
            <seg n="484a1188">
              Jag ser det som en konkurrensfördel att man kan jobba på annat
              sätt och minska reklamutbudet i tv. Jag tror att man faktiskt
              lockar tv-tittare till de kanaler som inte har så mycket reklam.
            </seg>
          </u>
          <note type="speaker" n="c323c199">
            Anf. 143 ANNA BERGKVIST (m) replik:
          </note>
          <u who="unknown" xml:id="i-4615064f4c057f09-0" n="895095dc">
            <seg n="101f711e">
              Herr talman! Jag tror att det är det viktiga. Vi måste lägga
              makten hos dem som har förmåga att byta tv-kanal. Jag gillar att
              ha mångfald. Jag gillar att man kan betala via licens där man
              inte har någon reklam över huvud taget. TV 1000 och andra kanaler
              finansieras genom att man betalar en avgift varje månad. Vi har
              också reklamfinansierade kanaler.
            </seg>
            <seg n="9a9c69b5">
              Tittaren kan själv välja. Vilken kanal ska jag titta på? Ska
              jag köpa det här paketet, där jag får de kanaler där jag slipper
              se reklam över huvud taget eftersom de inte har några avbrott?
              Ska jag nöja mig med det paket som erbjuds från staten där jag
              betalar via tv-licensen? Ska jag välja att titta på de andra kanalerna
              där jag kanske får zappa med fjärrkontrollen när reklamen kommer
              mellan programmen? Jag kan också välja att inte titta över huvud
              taget.
            </seg>
            <seg n="7f16a712">
              Valfriheten och makten måste ligga hos tittarna. Det tycker jag
              är det viktigaste. Vi ska se till att det erbjuds en mångfald,
              inte en enfald.
            </seg>
            <seg n="9759376b">
              Helene Petersson nämnde att jag sade att vi får en bättre position.
              Det som jag kanske är mest rädd för är att om vi inte har konkurrensneutrala
              regler i Sverige finns risken att ännu fler programföretag väljer
              att flytta utomlands. Då har vi reklamen i alla fall. Vi stannar
              inte vid det spektrum som vi har i dag. Det finns i en framtid
              kanske fler kanaler som kan starta. De kanske förlägger sin verksamhet
              utomlands i stället.
            </seg>
            <seg n="2bc859b9">
              Det finns också en möjlighet att om vi har konkurrensneutral
              lagstiftning i Sverige kan de som har valt att sända från ett
              annat land kanske välja att flytta hem och sända från Sverige
              i stället.
            </seg>
            <seg n="6bffe11d">
              När vi diskuterar EU är det viktigt att visa på en kompromissvilja.
              Man är villig att ge och ta men argumenterar ändå bra för sin
              sak.
            </seg>
          </u>
          <note type="speaker" n="7f1b49ef">
            Anf. 144 MARIANNE BERG (v) replik:
          </note>
          <u who="marianne_berg_b1b256_w" xml:id="i-e9bc6da77b3af6eb-1" n="d5d8be8d">
            <seg n="679381a4">
              Herr talman! Via Anna tog alliansen upp vad som är framställt
              i propositionen och vad vi har motionerat om från Vänsterpartiet,
              Socialdemokraterna och Miljöpartiet.
            </seg>
            <seg n="2291dc65">
              Jag har en fråga till Anna: Varför inte invänta tv-direktivet?
              Varför snabba på hela processen så som man gör?
            </seg>
            <seg n="e1285af6">
              Med det vi har i dag kan vi arbeta åt andra hållet och försöka
              minska reklamtiden, inte utöka den. Varför arbetar man inte åt
              det hållet i stället, utan fortsätter att vilja utöka den?
            </seg>
          </u>
          <note type="speaker" n="b386896f">
            Anf. 145 ANNA BERGKVIST (m) replik:
          </note>
          <u who="unknown" xml:id="i-4615064f4c057f09-1" n="895095dc">
            <seg n="43034cb5">
              Herr talman! Vad jag förstår har man gjort den bedömningen att
              med de förändringar i tv-direktivet som vi nu står inför sker
              det inga förändringar som påverkar detta. Därför kan vi besluta
              enligt den proposition som vi har i dag. Om det uppkommer fler
              förändringar i EU i framtiden finns det ju ingenting som hindrar
              att vi går tillbaka och tittar på detta.
            </seg>
            <seg n="2e658408">
              Vår poäng är att vi genom att godta den här propositionen och
              anta de här förändringarna faktiskt ger de svenska företag som
              väljer att sända från Sverige en konkurrensneutral lagstiftning
              gentemot de programföretag som väljer att sända från andra länder
              men riktar sig till svenska tittare. Det tycker jag är en viktig
              poäng eftersom jag är för konkurrensneutralitet.
            </seg>
          </u>
          <note type="speaker" n="61097842">
            Anf. 146 MARIANNE BERG (v) replik:
          </note>
          <u who="marianne_berg_b1b256_w" xml:id="i-e9bc6da77b3af6eb-2" n="d5d8be8d">
            <seg n="dd827bb6">
              Herr talman! Jag har lyssnat på svaret. Det är bara att förlänga
              och fördubbla en process.
            </seg>
            <seg n="78a052eb">
              I sitt anförande sade Anna Bergkvist att hårdare regler snedvrider
              konkurrensen. Det är bara ekonomi och ekonomi. Måste man inte
              också värna om tv-tittarna? Tycker du, Anna, att den reklam som
              i dag avbryter programmen i tid och otid är något positivt för
              tv-tittaren?
            </seg>
            <seg n="f20d3b38">
              Kan man på något vis ställa krav? Är det okej att man visar snedvridna
              bilder av människor, ideal och skönhet, alltså könscementerad
              reklam, som jag tidigare var inne på, i väldigt stor utsträckning?
              Tycker du att det är okej, eller har ni några andra tankar om
              att arbeta vidare med att försöka förbättra reklamen så att den
              verkligen får ett innehåll och inte bara är ett ytligt budskap
              och en mall som säger att om man är på ett visst sätt så är man
              inne, bra, vacker och fin? Har ni på något sätt tänkt arbeta åt
              det hållet, eller kommer vi att fortsätta att ha denna intetsägande
              typ av reklam?
            </seg>
          </u>
          <note type="speaker" n="d3bbc29c">
            Anf. 147 ANNA BERGKVIST (m) replik:
          </note>
          <u who="unknown" xml:id="i-4615064f4c057f09-2" n="895095dc">
            <seg n="3b166954">
              Herr talman! Jag är den första att skriva under att jag gillar
              reklam ganska mycket. I går satt jag och kollade på tv. Jag har
              haft problem med vad jag ska ge min pojkvän i julklapp. Jag har
              inte haft en aning om det. Men det dök upp ett väldigt bra förslag
              på tv. Jag tänker inte nämna det och avslöja vad han får i julklapp.
              Men det tycker jag är ett tydligt och bra exempel på att reklam
              faktiskt kan vara bra och av godo. Det finns mycket reklam som
              inte på något vis är ytlig och så vidare.
            </seg>
            <seg n="5ee3f857">
              Jag håller i och för sig med Marianne Berg om att vi har en jätteviktig
              uppgift att arbeta när det gäller viss normsättning i samhället.
              Men jag tror inte att vi löser detta i KU och med detta betänkande.
              I övrigt har vi en väldigt viktig roll att spela när det gäller
              förebilder och att tala om tolerans och så vidare. Det kanske
              inte är avgörande för huruvida man ska få sända reklam i tio eller
              tolv minuter. Jag tror inte att det spelar så jättestor roll.
              Men i övrigt har vi en väldigt viktig roll att spela just på det
              planet, det håller jag absolut med om. Men jag gillar reklam ganska
              mycket.
            </seg>
          </u>
          <note type="speaker" n="28cfe40b">
            Anf. 148 STEFAN TORNBERG (c):
          </note>
          <u who="stefan_tornberg_5ea661_w" xml:id="i-cff6a1c94691c16c-0" n="870ee195" next="i-2d8fc236e66e8bf8-0">
            <seg n="01d98d5e">
              Herr talman! Anledningen till att det är konstitutionsutskottet
              som står bakom detta betänkande och att det i huvudsak är ledamöter
              från KU som för debatten här i dag är att detta ytterst handlar
              om yttrandefriheten i vid mening. Det är viktigt att det finns
              välgrundade skäl för att begränsa yttrandefriheten.
            </seg>
            <seg n="dd151eb8">
              Detta handlar också om konkurrensneutralitet och om att vi ska
              ha samma villkor för de företag som har valt att ha Sverige som
              sändningsbas som för de företag som riktar sig till svenska konsumenter
              och svenska tv-tittare men som sänder från andra länder.
            </seg>
            <seg n="6804eaec">
              Självklart handlar det också ytterst om konsumenternas intressen
              och om allmänintresset av att kunna reglera och begränsa annonsinslaget.
            </seg>
            <seg n="11c2e4d0">
              När det gäller den sista frågan och den förändring som har skett
              av medielandskapet sker detta bäst genom att vi åstadkommer en
              mångfald i medierna, att vi har tillgänglighet och konkurrens,
              så att konsumenterna ges möjligheter att välja och välja bort.
              Det är på det sättet som allmänintresset bäst kommer fram, liksom
              möjligheten att påverka reklaminslag.
            </seg>
            <seg n="d09d780f">
              Herr talman! Det är snart 17 år sedan som vi fick den första
              regleringen av reklam i tv 1991. Denna reglering tyckte jag var
              förståelig med tanke på den mycket begränsade konkurrens som fanns
              då. Det fanns inte många möjligheter för oss som tittare att välja
              mellan olika tv-kanaler. Sedan dess har det varit en otrolig utveckling
              när det gäller mångfalden. Vi kommer senare i dag att diskutera
              utbudet inom det digitala marknätet där det nu är 35 programföretag
              som har del i det utrymmet och kan erbjuda oss fri tv, betal-tv
              och reklam-tv. Detta ger oss som tittare den yttersta makten.
              Det är mångfalden som balanserar annonsutbudet, och det ger programföretagen
              tydliga incitament att inte sända för mycket reklam eftersom de
              då förlorar tittare. Detta samband finns.
            </seg>
            <seg n="35d5acdc">
              Utifrån just den aspekten finns det också en poäng med att minimera
              regleringen eftersom det finns en risk för att programföretagen
              anpassar sig till en reglering som är alltför detaljerad i stället
              för att se mer till tittarnas behov.
            </seg>
            <seg n="6a3b4ae9">
              Det sker nu även en anpassning till EU:s tv-direktiv som ger
              denna mångfald och som ger möjlighet till konkurrens på lika villkor.
              Dagens reglering har överlevt sig själv.
            </seg>
            <seg n="681a0073">
              Jag tror inte att det är sista gången som vi diskuterar reglering
              av tv-reklam i den här kammaren, som har sagts tidigare i replikskiftena.
              Jag tror att det kommer att ske förändringar, och det finns all
              anledning för oss i Sverige att vara med på den båten. Men då
              handlar det inte om att man har inriktningen att reglera detta
              i tid utan mer om att reglera reklamens inriktning på olika kategorier.
              Framför allt är det viktigt att vi från Sverige driver frågan
              att man ska ha förbud mot reklam som riktar sig till barn.
            </seg>
            <seg n="fc367519">
              Herr talman! Det har talats om mångfald kontra enfald här i dag.
              Jag tror att den största tjänsten som vi i Sveriges riksdag kan
              göra för att säkerställa allmänintresset och slippa reklamen är
              just att bevara mångfald, tillgänglighet och konkurrenskraft.
              Propositionen och KU:s betänkande är helt i denna linje. Jag yrkar
              därför bifall till förslaget i KU:s betänkande.
            </seg>
          </u>
          <note n="624be37a">
            Anf. 149 HELENE PETERSSON i Stockaryd (s) replik:
          </note>
          <u who="stefan_tornberg_5ea661_w" xml:id="i-2d8fc236e66e8bf8-0" n="870ee195" prev="i-cff6a1c94691c16c-0">
            <seg n="26543d4f">
              Herr talman! Förra gången som vi hade denna diskussion hade Centern
              inte någon annan åsikt än vad vi hade i denna fråga. Då delade
              ni från Centerpartiet regeringens bedömning att det var en lagom
              och balanserad nivå. Men något har väl hänt under den tid som
              har gått sedan vi fick alliansregeringen. Att ni har fått del
              av makten i Rosenbad har gjort att ni har ändrat er och gått mer
              åt det moderata hållet i detta sammanhang.
            </seg>
            <seg n="fb95fb6f">
              Jag vill ta upp en del av det som Stefan Tornberg sade om att
              marknaden reglerar detta själv och att man vet var gränsen går.
              Man vill inte ha för mycket reklam eftersom tv-tittarna då kommer
              att fly.
            </seg>
            <seg n="5aab9323">
              Jag har plockat fram en artikel som rör TV 4, som i dag berörs
              av dessa regler. Där säger man att man har planerat för denna
              förändring. Man kommer att lägga in ett två minuter långt reklamblock
              mellan programmen under varje sändningstimme. Det betyder tre
              reklamavbrott per timme i stället för två, så att man utnyttjar
              alla tolv minuter. Man säger också att det blir viktigt med ett
              ökat programutbud, vilket betyder att program som TV-shop och
              liknande byts ut mot serier som Dr Phil, Hem till gården och Jerry
              Springer som kan leverera en stadig publik till annonsörerna.
              Det finns också de annonsörer som om de inte får önskad effekt
              via tv-reklamen vill komma längre in i programmiljön med redaktionella
              samarbeten där man inte kan undvika reklam.
            </seg>
            <seg n="7b4b9715">
              Jag blir lite skrämd av detta, får jag lov att säga. Jag tror
              inte att marknaden fullt och fast själv reglerar detta, utan man
              är tvingad att använda denna tid för att annonsörerna inte är
              villiga att betala så pass mycket om de inte får den absolut bästa
              platsen mitt inne i programmet.
            </seg>
          </u>
          <note type="speaker" n="b66f4bd7">
            Anf. 150 STEFAN TORNBERG (c) replik:
          </note>
          <u who="stefan_tornberg_5ea661_w" xml:id="i-cff6a1c94691c16c-1" n="870ee195" next="i-2d8fc236e66e8bf8-1">
            <seg n="3d754e25">
              Herr talman! Jag blir egentligen mer skrämd av tilltron till
              att vi som politiker ska kunna sitta och detaljreglera mediemarknaden.
              Självklart har TV 4 en större kompetens att väga intresset av
              att behålla tittare mot att få intäkter för att utveckla sin programverksamhet
              i tittarnas intresse. Med fler tittare ökar nämligen intäkterna
              för TV 4. Det är den enkla logiken. Det är därför som TV 4 måste
              få konkurrera på lika villkor med de tv-företag som sänder från
              andra länder men som riktar sig till svenska tittare.
            </seg>
          </u>
          <note n="3c2fb069">
            Anf. 151 HELENE PETERSSON i Stockaryd (s) replik:
          </note>
          <u who="stefan_tornberg_5ea661_w" xml:id="i-2d8fc236e66e8bf8-1" n="870ee195" prev="i-cff6a1c94691c16c-1">
            <seg n="aa99df07">
              Herr talman! Det är Stefan Tornbergs åsikt att den mediepolitik
              som vi ska föra från riksdag och regering inte ska innebära något
              skydd för tv-tittarna. Det har tidigare varit den moderata politiken.
              Man har inte velat ha några begränsningar. Man har inte velat
              ha ett EU-direktiv som begränsar och styr villkoren i de olika
              länderna. Är det Stefan Tornbergs åsikt i dag att vi helt och
              hållet ska plocka bort det, låta marknaden föra diskussionen och
              fatta besluten?
            </seg>
            <seg n="6579a765">
              Jag anser att tittarna ska kunna kräva att det finns vissa saker
              som skyddar dem från att jämnt och ständigt bli utsatta för reklam.
            </seg>
          </u>
          <note type="speaker" n="bd663f31">
            Anf. 152 STEFAN TORNBERG (c) replik:
          </note>
          <u who="stefan_tornberg_5ea661_w" xml:id="i-1e42312c4ae31436-0" n="870ee195">
            <seg n="7c34c54b">
              Herr talman! Vi behöver en medielagstiftning. Vi behöver också
              reglering när det gäller reklam i medierna, det som når tittarna.
              Ett exempel är begränsningen av reklam riktat till barn.
            </seg>
            <seg n="4d6f8c16">
              Jag tror mer på den inriktningen än att vi som politiker ska
              detaljreglera antalet minuter. Jag tror att den regleringen överlevt
              sig själv och kommer att avvecklas. Det klarar mångfalden. Vi
              lever i ett helt annat medielandskap än tidigare. Det vi mötte
              1991, när regleringen av reklam i tv infördes, var en helt annan
              verklighet än den vi har i dag. Det är en helt annan mediemiljö
              som möter tittarna hemma vid tv-apparaterna.
            </seg>
            <seg n="b94e9649">
              Vi måste också ha en tilltro till konsumenternas förmåga att
              själva välja och på det sättet ha makten över utbudet.
            </seg>
          </u>
          <note type="speaker" n="8fdcde58">
            Anf. 153 MAURICIO ROJAS (fp):
          </note>
          <u who="mauricio_rojas_a390e7_w" xml:id="i-15467023c88d5243-0" n="61b96a3c" next="i-ec1d0a42455ae685-0">
            <seg n="62e80dac">
              Herr talman! Jag håller med om det mesta som mina två kolleger
              från alliansen sagt, även om jag tror att jag gillar reklam lite
              mindre än Anna Bergkvist. Men det känns rätt att gilla mer reklam.
              Det är helt okej. Därför vill jag yrka bifall till utskottets
              förslag i betänkandet och avslag på reservationen.
            </seg>
            <seg n="933486d2">
              Jag vill passa på att göra några personliga reflexioner kring
              den typ av regleringar som vi diskuterar i dag. Egentligen gillar
              jag inte att vi i de kommersiella medierna reglerar saker som
              annonstid, reklamtid och sådant. Det är helt korrekt att förbjuda
              viss reklam. Det är helt rätt att reglera visst innehåll som vi
              tycker är skadligt. Men att vi i dag ska försöka bestämma hur
              många minuter man får sända reklam är egentligen något från en
              annan tid. Vi har public service. Den tittare eller lyssnare som
              inte gillar reklam får titta eller lyssna på de alternativ vi
              har. Det finns inga problem med det.
            </seg>
            <seg n="7a6b3e07">
              Om en tv-kanal har mycket reklam och konsumenten inte gillar
              det kommer den att förlora på det. Jag tror att vi måste lita
              mer på vad människorna själva bestämmer. Alla är inte människor
              för en marknad. Människor är människor, och de har fjärrkontrollen
              i sin hand och kan byta kanal. Vi i riksdagen ska inte hålla på
              med sådana saker.
            </seg>
            <seg n="27cbfa4a">
              Inte minst gäller det i denna globaliseringens tid med alla dessa
              kanaler som vi inte kan kontrollera. Våra grannar och vänner tittar
              på dem. Mina vänner tittar på tv från Chile och norra Irak. Bra!
              Vad ska vi göra åt det? Vill ni piska havet till underkastelse?
              Det kan ni inte. Globaliseringen är för stor. Tiden för sådana
              regleringar är passé. Visserligen får vi hålla ut lite till eftersom
              vi inom EU har sådana begränsningar, men kampen är redan förlorad.
              Den var dessutom inte värd någonting.
            </seg>
            <seg n="c53ea4dc">
              Jag förstår att Socialdemokraterna och Vänsterpartiet, och delvis
              även Miljöpartiet, försöker kämpa till det yttersta för att minimera
              förändringen. Ni var emot allt från början till slut, men tekniken,
              globaliseringen och människors vilja till frihet har förpassat
              era monopol till historieböckerna och ingen annanstans. Det är
              mycket bra. Nu försöker ni med åtta minuter, fem minuter, tre
              minuter. När ska ni förstå att den tiden är passé? När ska ni
              modernisera den socialdemokratiska synen på människornas frihet?
              Lita mer på dem!
            </seg>
            <seg n="5bef7a3e">
              Sedan säger ni i oppositionen att det finns undersökningar som
              visar att 60 procent tycker si och så. Jaha, och eftersom 60 procent
              tycker si och så ska vi hindra de resterande 40 procenten från
              att titta på något annat. Vet ni inte vad minoritetens rätt är?
              De 60 procent som inte gillar reklam får väl byta kanal. Det är
              vad vi får göra i dag, och vi gör det mot er vilja.
            </seg>
            <seg n="ac5a1690">
              Om ni hade kunnat bestämma hade vi fortfarande haft tv-monopol,
              kanske inte en kanal som det var från början, kanske inte heller
              två utan kanske tre, men dock monopol. Ni är nämligen ett parti
              som vill ha monopol men tvingas nu att släppa det. Ni kan inte
              behålla monopolet. Det är jag mycket glad över.
            </seg>
            <seg n="02af6cdf">
              I framtiden kommer vi inte att ha ens dessa regleringar. De är
              onödiga, de kränker människors rätt att välja, och de är dessutom
              omöjliga att upprätthålla.
            </seg>
          </u>
          <note n="2e87a57c">
            Anf. 154 HELENE PETERSSON i Stockaryd (s) replik:
          </note>
          <u who="mauricio_rojas_a390e7_w" xml:id="i-ec1d0a42455ae685-0" n="61b96a3c" prev="i-15467023c88d5243-0">
            <seg n="02ec4312">
              Herr talman! Jag kunde inte låta bli att begära replik. Det blir
              mycket prat om samma saker, men när jag går tillbaka och tittar
              på vilka ställningstaganden Folkpartiet gjort i dessa frågor visar
              det sig att Folkpartiet i det betänkande vi hade förra gången
              sade att de delar regeringens bedömning om undantagsregeln för
              att öka flexibiliteten. Däremot ansåg de att vi skulle upprätthålla
              avvägningen mellan programbolagens behov och tittarnas intresse.
              Den socialdemokratiska regeringen ökade faktiskt antalet minuter
              vad gällde möjligheten till reklam. Och framför allt ökade regeringen
              flexibiliteten. Det som tv-bolagen efterfrågade var nämligen möjligheten
              till flexibilitet när de sände sin reklam. Vi har alls inte varit
              emot från början till slut utan tillåtit detta.
            </seg>
            <seg n="cad9831c">
              Vi är inte emot mångfald. Vi tycker det är jättebra att det finns
              kanaler att välja på, att tittarna kan göra bedömningen. Och vi
              ska definitivt inte blanda oss i vad programbolagen har för innehåll
              i sina sändningar. Men när det gäller just reklam tycker vi att
              det ska finnas en begränsning. Från Socialdemokraternas sida har
              vi också gått med på och tycker det är bra att det finns ett tv-direktiv
              som det jobbas med på EU-nivå. Där förs diskussioner länder emellan
              om vilka samordnade tak man kan ha för detta.
            </seg>
            <seg n="e1f8af71">
              Det tyckte emellertid inte Folkpartiet var bra. De reserverade
              sig inte mot flexibiliteten och den utökade tiden utan tyckte
              det var bra. Folkpartiet hade inte som Moderaterna en idé om att
              vi över huvud taget inte skulle ha några begränsningar. Däremot
              hade de en reservation om att EU:s tv-direktiv skulle tas bort.
            </seg>
          </u>
          <note type="speaker" n="69ffddb9">
            Anf. 155 MAURICIO ROJAS (fp) replik:
          </note>
          <u who="mauricio_rojas_a390e7_w" xml:id="i-15467023c88d5243-1" n="61b96a3c" next="i-ec1d0a42455ae685-1">
            <seg n="329a8df6">
              Herr talman! Helene Petersson blickar tillbaka. Hon blickar bakåt.
              Jag vill blicka framåt. Det var därför jag sade att jag skulle
              göra en personlig reflexion om den framtid som egentligen är nutid
              och där vi alla måste börja tänka om, så även vi. Vi har inte
              alltid tänkt rätt i den här frågan. Också vi har hållit på den
              skyddande staten, den som ska skydda konsumenterna. Jag hör orden
              skydda, skydda, men det handlar ju om vuxna människor som har
              en fjärrkontroll i handen och kan byta till SVT 1. Vad håller
              ni på med? Vad vill ni skydda dem mot? Är de handikappade? Kan
              de inte göra någonting själva? Är de barn? Nej, det är de inte,
              men det är så ni ser på människorna.
            </seg>
            <seg n="df05d777">
              Du måste, Helene Petersson, tillstå att ni varit emot det mesta
              inom radio och tv som gällt annat än det statliga monopolet. Du
              kan inte förneka den historia som finns, den kamp som funnits.
              När människor som i dag är mellan 50 och 60 kämpade för att få
              den fria radion Radio Luxemburg och liknande var det en historisk
              kamp mot socialdemokratiskt förmynderi. Det kan du inte förneka.
              Så har det varit. Nu är ni så illa tvungna att acceptera den frihet
              som finns. Så bra att ni är illa tvungna till det. Ni kan hänvisa
              till någon opinionsundersökning. Låt människorna använda händerna
              och byta kanal. Det räcker med det. Den makten har vi i dag. Den
              makten hade vi inte haft om ni haft makten att hindra oss.
            </seg>
          </u>
          <note n="09d0ecf7">
            Anf. 156 HELENE PETERSSON i Stockaryd (s) replik:
          </note>
          <u who="mauricio_rojas_a390e7_w" xml:id="i-ec1d0a42455ae685-1" n="61b96a3c" prev="i-15467023c88d5243-1">
            <seg n="23d49154">
              Herr talman! Jag anser att vi också har ett ansvar för konsumentintresset.
              Vi har ett ansvar för att inte tittarna dränks i denna reklam.
              Det ska finnas en möjlighet för både dem som producerar program
              och dem som har upphovsrätt för program att de ska kunna sändas.
              Det visar sig också att tittarna tycker att det värsta som finns
              är reklamavbrott i deras söndagslångfilm.
            </seg>
            <seg n="de408b0b">
              Undersökningen visar att för att man ska få behålla sina annonsörer
              måste man också lägga väldigt populära och populistiska program
              runt om reklamen. En annonsör är inte intresserad av att lägga
              en annons inne i eller vid sidan om ett debattprogram. Man anar
              att tittarna zappar bort det eller inte har valt den kanalen över
              huvud taget.
            </seg>
            <seg n="e1f30de0">
              På något sätt är det saker som vi kanske ändå måste ha ett statligt
              ansvar för. Det måste få finnas andra program i tv. Vi ska inte
              bestämma vad innehållet är. Men vi ska ge möjligheter för att
              det ska finnas ett bredare utbud. Det kallar jag också mångfald.
              Det är inte bara att det finns en mängd kanaler utan att vi också
              har en mångfald av innehåll i de olika kanalerna.
            </seg>
          </u>
          <note type="speaker" n="d7f4b386">
            Anf. 157 MAURICIO ROJAS (fp) replik:
          </note>
          <u who="mauricio_rojas_a390e7_w" xml:id="i-61a24e681001dc2c-7" n="61b96a3c">
            <seg n="a23ed1b5">
              Herr talman! Jag förstår att ni vill ha statligt ansvar för väldigt
              mycket, men det vill inte jag.
            </seg>
            <seg n="860b9d8d">
              Vi ska inte tillåta att konsumenterna kränks. Vi ska inte tillåta
              att människor kränks över huvud taget. Därför ska vi förbjuda
              kränkande reklam. Men att reglera hur många minuter reklam som
              kommersiell radio eller tv får sända har ingenting med detta att
              göra.
            </seg>
            <seg n="6b92866f">
              De enda kränkningar vi försöker reglera är sådana mot människorna
              och konsumenterna. Ni säger att de inte är kapabla att byta kanal.
              Det gäller inte ens under tre, fyra minuter om de vill slippa
              reklamen. Om de vill det byter de till TV 1 och TV 2 under fyra
              minuter och sedan tillbaka.
            </seg>
            <seg n="1a5377de">
              Tror ni inte att människor kan göra det? Tror ni verkligen inte
              att människor kan göra en så enkel sak som att byta kanal under
              dessa tre fyra minuter? I vilken värld lever vi?
            </seg>
            <seg n="7a0c09b4">
              Jag byter kanal varje fredag när jag tittar på något program,
              som jag inte ska nämna eftersom det kan vara reklam och detta
              är fel plats. Jag byter då eftersom jag inte gillar reklam, Helene
              Petersson och herr talman.
            </seg>
            <seg n="3c535094">
              Men jag gillar ännu mindre socialdemokrater som vill använda
              den politiska makten till att behandla människor som om de inte
              vore vuxna.
            </seg>
          </u>
          <note type="speaker" n="5e06b5db">
            Anf. 158 INGVAR SVENSSON (kd):
          </note>
          <u who="ingvar_svensson_6a9170_w" xml:id="i-85583c5a6ceebcf2-3" n="fd8dfb8a">
            <seg n="9c089a42">
              Herr talman! Vem värnar allmänintresset? Ska vi använda Sifoundersökningar
              för att se hur vi ska värna allmänintresset? Hur värnar vi tv-tittarna?
              Är det tolv minuters eller åtta minuters reklam per timme som
              avgör om man värnar tv-tittarna? Det är en bra fråga.
            </seg>
            <seg n="9241b71e">
              Vad oppositionen i det här fallet gör är att omyndigförklara
              tv-tittarna. Om det blir för mycket reklam i tv-kanalerna flyr
              tittarna och då minskar också annonsintäkterna.
            </seg>
            <seg n="9a734793">
              Det kan finnas ett problem med förändringen av tiderna som förhoppningsvis
              är övergående. Det har jag hört av konkurrenterna till TV 4. Det
              är att TV 4 får en marknadsfördel, i varje fall kortsiktigt.
            </seg>
            <seg n="e676c4e0">
              När jag har frågat konkurrenterna om de inte anser att det ska
              vara en likabehandling när det gäller regelverket håller de med
              om att det måste det vara. Det är bara det att de skulle vilja
              ha det senare. Det argumentet håller inte heller. Oppositionen
              kunde möjligtvis anföra att TV 4 nu kommer att ha en marknadsfördel
              eftersom det är den stora kanalen. Men det tar man inte upp alls
              i reservationen.
            </seg>
            <seg n="90b89566">
              Däremot blir jag väldigt konfunderad när jag läser reservationen.
              I recittexten står när det gäller direktivet: Enligt förslaget
              ska begränsningar av sändningstiden för annonser under ett dygn
              tas bort. Däremot föreslås inte någon ändring av sändningstiden
              per timme. Det kan noteras att både rådet och Europaparlamentet
              har kommit överens i den delen.
            </seg>
            <seg n="a0ca1692">
              Det står i reservationen om detta att direktiven dessutom kan
              komma att ändras i de delar som här är aktuella. Men det är bara
              timtidsreklamen som här är aktuell. Hur vill ni förklara att det
              skulle kunna ändras när man redan är överens i rådet och Europaparlamentet?
              Det är en så kallad bra fråga.
            </seg>
          </u>
          <note type="speaker" n="3d749c90">
            Anf. 159 MIKAEL JOHANSSON (mp):
          </note>
          <u who="mikael_johansson_2baa98_w" xml:id="i-520bfb7e0bec0743-0" n="aea9e246" next="i-d533337496e97918-0">
            <seg n="0a14e4b8">
              Herr talman! Jag har begärt ordet för ett anförande, men nu har
              kulturministern strukit sig från talarlistan. Jag hade velat ställa
              de frågor jag tänkt på till just kulturministern som ansvarig
              i regeringen.
            </seg>
            <seg n="f3709a14">
              Det gäller om hon anser att det är nödvändigt att anpassa sig
              till de andra ländernas utveckling på området. Vilka för- och
              nackdelar innebär det? Anna Bergkvist nämnde i sitt anförande
              att det skulle kunna stärka Sveriges position i förhandlingar
              till exempel om barnreklam.
            </seg>
            <seg n="573529c2">
              Jag skulle vilja höra direkt från ministern som är ansvarig och
              förhandlar om de här frågorna om det stämmer. Är det så att det
              stärker Sveriges position?
            </seg>
            <seg n="617a6bb2">
              Är det som Stefan Tornberg sade i sitt anförande att ökade reklamintäkter
              kan ge mångfald? Det skulle leda till en mångfald vad gäller programutbud.
            </seg>
            <seg n="0c1e4c46">
              Är det den bilden kulturministern har av tv-marknaden, att ökade
              reklamintäkter ger större mångfald? Eller är det helt enkelt så
              att det ger samma program fast i fler kanaler?
            </seg>
            <seg n="d3611776">
              Jag hörde lite när Mauricio Rojas talade om monopol kontra frihet.
              Är det så att ansvarig kulturminister och statsråd anser att det
              svenska monopolet för just SVT innebär att vi får mindre frihet
              vad gäller programutbud? Eller är det så att SVT:s uppgift leder
              till att vi får ett större programutbud, många fler nischprogram
              och så vidare, en mångfald för dem som tittar på tv i Sverige?
            </seg>
            <seg n="98141ed8">
              Det hade jag undrat och efterlyst av kulturministern. Nu får
              vi tyvärr inte höra det.
            </seg>
          </u>
          <note n="ec8a4917">
            Överläggningen var härmed avslutad.
          </note>
          <u who="mikael_johansson_2baa98_w" xml:id="i-d533337496e97918-0" n="aea9e246" prev="i-520bfb7e0bec0743-0">
            <seg n="7503460b">
              10 § Tillstånd för digital marksänd tv
            </seg>
            <seg n="21fe4264">
              Anf. 160 HELENE PETERSSON i Stockaryd (s):
            </seg>
            <seg n="3ec9ce7c">
              Herr talman! Det är mycket i dag från konstitutionsutskottet.
              Vad vi nu har på bordet är en tekniskt komplicerad fråga. Men
              den är icke desto mindre viktig för en stor del av vår befolkning
              som tittar på tv. Ca 30 procent av alla tv-hushåll får sin mottagning
              via det digitala marknätet, men 50 procent av alla tv-apparater
              i landet är beroende av denna teknik.
            </seg>
            <seg n="5899eb50">
              Regeringen har överlämnat en proposition till riksdagen hur framtidens
              tillstånd för digital marksänd tv ska hanteras. Det ska även i
              fortsättningen krävas tillstånd för programbolagen att sända tv
              i det digitala marknätet. Det är ett uppdrag som ska hanteras
              av Radio- och TV-verket utom för public service-bolaget som får
              sitt tillstånd från regeringen.
            </seg>
            <seg n="ac53eb8f">
              Ett operatörsbolag bör inte ges rätt att förfoga över en del
              av sändningsutrymmet. Men regeringen överlämnar hur den frågan
              ska lösas till branschen och programbolagen. Programbolagen måste
              också samverka i tekniska frågor för att få ett sändningstillstånd.
            </seg>
            <seg n="2e1df808">
              Vi tycker inte att frågan är färdigberedd. Det finns för många
              bör i propositionen och för många andra beslut som inte finns
              med men som också behövs för att alla ska kunna få en god tillgång
              till marksänd digital tv med bästa kvalitet.
            </seg>
            <seg n="9ce58ece">
              Utskottet har också inbjudit till en hearing som ett led i beredningen
              av denna proposition för att lyssna på och beakta vad aktörerna
              har för synpunkter i frågan. Dessvärre var inte majoriteten i
              utskottet beredd att ta till sig något av det som kom fram, utan
              betänkandet justerades fem timmar efter det att hearingen var
              avslutad. Det kändes inte rätt, och därför reserverade sig Socialdemokraterna
              mot denna tidsplan.
            </seg>
            <seg n="b36541a5">
              Det finns andra alternativ som inte har analyserats. Det gäller
              frågor som frekvenstilldelning och möjligheter för framtidens
              teknikutveckling som inte är lösta. Inte heller vet man vilken
              tillgång det i framtiden blir till fria tv-kanaler för dem som
              inte kan betala eller har tillgång till betal-tv. Vi tycker inte
              heller att det är rätt att lämna över operatörsfrågan till marknaden
              för att det ska lösa en konflikt som staten Sverige har med EU.
            </seg>
            <seg n="6d32b00c">
              Därför, herr talman, föreslår vi att riksdagen ska avslå regeringens
              proposition. Jag yrkar bifall till reservationen från s, v och
              mp.
            </seg>
            <seg n="26bbabbf">
              Herr talman! Regeringens lösning på konflikten med EU är att
              samordning av gemensamma funktioner bör lösas genom överenskommelser
              mellan programföretagen i marknätet och genom tillståndsvillkor
              och att ett operatörsföretag inte bör ges rätt att förfoga över
              en del av sändningsutrymmet för det digitala marknätet.
            </seg>
            <seg n="8cb0ef8e">
              Det står alltså bör . Vad händer om det inte blir någon lösning
              eller om en lösning inte är hållbar? Vad händer om programbolagen
              tycker att det är en bra lösning som det är nu och även i fortsättningen
              bara vill jobba gentemot ett operatörsbolag? Det finns inga garantier
              för att kommissionen och EG-domstolen accepterar denna lösning
              och godtar att frågan lämnas över till branschen för att lösa
              något som svenska staten bär ansvar för. Konflikten finns mellan
              staten Sverige och EU.
            </seg>
            <seg n="772d0206">
              Om inte EU accepterar lösningen är beslutet i riksdagen redan
              fattat. Regeringen har lämnat ifrån sig frågan och därmed lämnat
              ifrån sig möjligheterna att hitta nya lösningar. Riksdagens beslut
              i dag kan alltså komplicera processen ännu mer. Det finns andra
              alternativ som förtjänar att analyseras; det hörde vi på hearingen.
              De kunde ha fått ett bredare stöd i riksdagen och kunde kanske
              bättre ha säkrat utslaget i EG-domstolen.
            </seg>
            <seg n="16370575">
              Ska programbolagen ta ansvar för att denna fråga löses och för
              att operatörsbolagen själva ska säkra framtidens teknikutveckling
              för det digitala marknätet?
            </seg>
            <seg n="83a7f153">
              Nej, säger vi. Det är en fråga som staten måste ta ansvar för.
              Risken finns att konkurrensen i marknätet gör att teknikutvecklingen
              stoppas upp. Ett privatägt operatörsbolag har avkastnings- och
              vinstkrav som vilket annat företag som helst. Vad finns det för
              garantier för att bolagen vill investera i ny teknik? Och finns
              det en teknisk möjlighet att över huvud taget göra det?
            </seg>
            <seg n="2006a8ca">
              Här blir den stora frågan: Vilket frekvensutrymme blir tillgängligt
              för tv i marknätet?
            </seg>
            <seg n="ab4217e0">
              Propositionen säger att regeringen får besluta om vilket område
              och vilket sändningsutrymme som ska upplåtas till programföretaget
              för digitala tv-sändningar. Och vad vill regeringen?
            </seg>
            <seg n="9a66890a">
              Vi kan läsa att mobilbranschen i Europa har vunnit kriget om
              de gamla tv-frekvenserna. FN-organet Internationella telekommunikationsunionen,
              ITU, har fattat beslut om att mobilbranschen får skydd för en
              tredjedel av de gamla frekvenserna.
            </seg>
            <seg n="f60296d8">
              Vi kom inte så långt som Sverige hade velat, säger en talesman
              från Näringsdepartementet. Hur långt hade Sverige velat gå, då?
              Enligt en annan artikel säger regeringens talesman inte samma
              talesman att Sverige vill att marknätets hela frekvensband ska
              kunna användas för annat än tv.
            </seg>
            <seg n="d1ede833">
              ITU:s beslut påverkar inte möjligheten till teknisk utveckling
              och övergång till hd-tv i dagsläget. Det gäller inte förrän 2015,
              och då räknar man med att hela Europa är digitaliserat och att
              det utrymmet finns disponibelt. Men för att även marknätet ska
              kunna hänga med i den tekniska utvecklingen fordras att inte regeringen
              ger bort det frilagda utrymmet redan nu till telekomindustrin.
              Tv-branschen måste få disponera det utrymme som har frigjorts
              vid digitaliseringen för att kunna genomföra en komprimering och
              fullt ut kunna erbjuda kunderna i marknätet en standard med bland
              annat hd-tv eller övriga tjänster som övriga plattformar kan erbjuda.
            </seg>
            <seg n="9b604b60">
              Vari ligger annars konkurrensen? Det kan bara vara konkurrens
              på lika villkor om förutsättningarna är lika. Det tycker jag mig
              ha hört från borgerliga ledamöter i alla andra sammanhang. Hoppas
              det gäller nu också!
            </seg>
            <seg n="562bcc62">
              Herr talman! Regeringen ska före årsskiftet fatta beslut om hur
              stort frekvensutrymme som ska avsättas för tv-sändningar detta
              för att Radio- och TV-verket ska kunna dela ut licenser för kanaler
              i digital-tv-nätet senast den 1 april 2008. Är det då klokt av
              riksdagen att fatta beslut innan vi känner till utgången av detta?
              Nej, säger vi. Vår åsikt är att regeringen ska redovisa vilket
              utrymme som ska avsättas och vilken mediepolitik regeringen har.
              Man ska inte bara hafsa i väg ett beslut som man tror kan blidka
              EU och EG-domstolen.
            </seg>
            <seg n="f188206f">
              Men detta är nog regeringens mediepolitik, åtminstone Moderaternas
              och Folkpartiets. Det ser jag om jag läser de gamla reservationerna
              från konstitutionsutskottets betänkande 2002/03, då riksdagen
              fattade beslutet om övergången till digital tv. Det tråkiga är
              att Centern och Kristdemokraterna inte har orkat stå emot, utan
              ramlat in i den högra fållan och lämnat hela mediepolitiken till
              marknaden. Det kan vara ett bra sätt att strypa utvecklingen i
              det digitala marknätet och ge konkurrensfördelar till satellitbolagen
              där utrymmet är så gott som obegränsat. Och kanske är det så att
              regeringens strategi på sikt är att enbart en smal public service
              ska få plats i det digitala marknätet.
            </seg>
            <seg n="42e19939">
              Sist men inte minst och absolut viktigast, herr talman vad innebär
              detta för konsumenterna? Vad innebär det för stora antal som har
              valt att få sin mottagning genom marknätet, för alla dem som har
              investerat i digitalboxar och nya antenner och som har fått ett
              bredare utbud genom frikanaler men också har fått möjlighet att
              välja betalkanaler i marknätet och som faktiskt tycker att detta
              är en bra och smidig lösning?
            </seg>
            <seg n="e5e0f5ad">
              Övergången har gått bra, om vi ser den i backspegeln. Det fanns
              komplikationer, men de komplikationer som har uppstått har lösts
              på ett tillfredsställande sätt. Ska denna grupp hamna på efterkälken
              när det gäller möjligheten att använda de nya tv-apparaterna fullt
              ut? Kan man riskera att få betala till fler än en operatör? Riskerar
              man att vara tvungna att ha flera boxar och flera krypteringskort
              eller få betydligt minskad tillgång till antal kanaler?
            </seg>
            <seg n="5c785ae3">
              Det finns riktlinjer att jobba efter för Radio- och TV-verket
              när det gäller att dela ut sändningstillstånd. Men vi vet inte
              med säkerhet hur det blir.
            </seg>
            <seg n="a78ea86f">
              Vi jobbar på att hitta lösningar, säger branschen och Radio-
              och TV-verket som nu också står med ansvaret. Det är självklart.
              De har ju kniven på strupen: ingen samverkan inget sändningstillstånd.
              Men några garantier för tv-tittarna finns inte. Detta ansvar borde
              ligga på regeringen och ingen annan.
            </seg>
            <seg n="b4ce8dda">
              Herr talman! Mycket talar för att propositionen ska skickas tillbaka
              till regeringen. Regeringen ska enligt vår mening återkomma med
              ett nytt förslag och redovisa en helhet som ger större garantier
              för att tv verkligen blir tillgänglig för alla även i fortsättningen
              och även i marknätet.
            </seg>
          </u>
          <note n="c4b77d70">
            Föredrogs
          </note>
          <note n="826230dc">
            I detta anförande instämde Mikael Johansson (mp).
          </note>
          <note type="speaker" n="164a3381">
            Anf. 161 MATS EINARSSON (v):
          </note>
          <u who="mats_einarsson_65f8a8_w" xml:id="i-15467023c88d5243-2" n="dd2770f2" next="i-ec1d0a42455ae685-2">
            <seg n="8c57d5db">
              Herr talman! Låt mig börja med att säga att jag tycker att det
              är roligt att vara tillbaka i talarstolen. Jag ser också att den
              har blivit lite elegantare sedan jag var här sist.
            </seg>
            <seg n="299b74db">
              Tv är numera ett tämligen komplext tekniskt och juridiskt system.
              Det är ett stort antal enskilda individers och gruppers kreativitet
              som via produktionsbolag och redaktioner ska organiseras i kanaler
              som i sin tur ska säljas som paket som ska digitaliseras, krypteras,
              paketeras och sändas via marknät, kabel eller satellit för att
              slutligen nå tv-tittarens apparat. Eftersom sändningsutrymmet
              i det digitala marknätet, som ju är det som vi diskuterar i dag,
              är begränsat krävs ett system av fördelning av frekvenser och
              av tillståndsgivning. Dessutom ska yttrandefrihetens ändamål att
              säkra ett fritt meningsutbyte, en fri och allsidig upplysning
              och ett fritt konstnärligt skapande garanteras.
            </seg>
            <seg n="1d287ca9">
              I detta system har många aktörer skilda och ibland motstående
              intressen. Statens, programbolagens, produktionsföretagens, journalisternas,
              tv-tittarnas och medborgarnas intressen är inte automatiskt sammanfallande.
              Över alltihop vakar EG-domstolen i Luxemburg, och nu har EU-kommissionen
              lämnat in två stämningsansökningar mot Sverige på det här området.
            </seg>
            <seg n="7cda58e2">
              Det säger sig självt att möjligheterna att gå vilse eller trampa
              snett är omfattande. Vi i Vänsterpartiet är inte helt övertygade
              om att regeringens förslag är det optimala. Vi ser tvärtom ett
              antal svagheter. Lagstiftningen behöver övervägas ytterligare.
            </seg>
          </u>
          <note n="f10d20f5">
            Herr talman! Jag yrkar därför bifall till reservationen där Socialdemokraterna,
            Vänsterpartiet och Miljöpartiet yrkar avslag på propositionen
            och därmed på utskottets förslag.
          </note>
          <u who="mats_einarsson_65f8a8_w" xml:id="i-ec1d0a42455ae685-2" n="dd2770f2" prev="i-15467023c88d5243-2">
            <seg n="69432039">
              Visserligen kan man diskutera både kvalitet och mångfald i dagens
              tv-utbud, men man får nog ändå säga att det från tv-tittarens
              synpunkt är bra om det finns många program och kanaler att välja
              bland på samma sätt som det är bra om det finns många titlar i
              bokhandeln.
            </seg>
            <seg n="e875d93d">
              I den andra ändan av kedjan är det lika uppenbart att mångfald
              är dåligt. Det vore nämligen både dyrt och väldigt opraktiskt
              om man var tvungen att ha en särskild tv-apparat för varje enskild
              tv-kanal.
            </seg>
            <seg n="14015011">
              Däremellan finns diverse statliga och privata företag som ombesörjer
              den tekniska överföringen av de digitala signalerna, och här torde
              det från tittarens synpunkt vara skäligen ointressant hur många
              dessa är i varje enskilt tekniskt led. Det viktiga måste vara
              att systemet fungerar och att, och nu citerar jag regeringens
              proposition, säkerställa en hög grad av tillgänglighet för konsumenterna
              till de programtjänster som sänds digitalt i marknät.
            </seg>
            <seg n="748b816e">
              Det var just det konsumentintresset som var skälet till att den
              utredning som ligger till grund för propositionen inte föreslog
              att man skulle öppna för flera konkurrerande operatörsföretag.
              Nu föreslår regeringen just det, och då tvingas man i stället
              införa krav på att dessa nya operatörsföretag ska samarbeta för
              att samordna tekniska funktioner och tjänster för att säkerställa
              tillgänglighet, kvalitet, konkurrenskraft och kostnadseffektivitet.
            </seg>
            <seg n="210f8638">
              Om man hårdrar det kan man säga att vi nu ska lagstifta om en
              privat kartellbildning. Det kan inte uteslutas att EG-domstolen
              i Luxemburg så småningom kommer att tvinga oss till denna anomali,
              eller någon annan lösning för den delen, men det vet vi inte än.
              Jag tror att det finns ett betydande utrymme för ytterligare tankeverksamhet
              i Regeringskansliet på den här punkten. Låt oss ta den här tiden
              för att se om det inte finns en lösning som är både tekniskt förnuftig
              och juridiskt nöjaktig och som sätter medborgarnas och tv-tittarnas
              intresse i fokus i stället för ett ängsligt sneglande på EU-kommissionen
              och på abstrakta principer om konkurrens för dess egen skull.
              Då kan riksdagen dessutom, som Helene Petersson talade om i sitt
              anförande, få en öppen redovisning av vilket frekvensutrymme de
              olika tillståndsgivarna, regeringen och Radio- och TV-verket kommer
              att förfoga över.
            </seg>
            <seg n="e19fda0e">
              Herr talman! Jag yrkar än en gång bifall till reservationen och
              avslag på utskottets majoritetsförslag.
            </seg>
          </u>
          <note type="speaker" n="e6b212f1">
            Anf. 162 MIKAEL JOHANSSON (mp):
          </note>
          <u who="mikael_johansson_2baa98_w" xml:id="i-99aa3cad587df556-1" n="aea9e246">
            <seg n="5cb10758">
              Herr talman! Jag tänkte göra detta på kortast möjliga sätt. Jag
              vill yrka bifall till reservationen. När det gäller argumentationen
              vill jag hänvisa till det anförande som Helene Petersson höll
              och som jag instämde i. Den som vill se Miljöpartiet de grönas
              argumentation i frågan hänvisar jag till protokollet eller till
              vad hon sade om ni kommer ihåg det.
            </seg>
          </u>
          <note type="speaker" n="c7fd2810">
            Anf. 163 PER BILL (m):
          </note>
          <u who="per_bill_869967_w" xml:id="i-4f5cc502769a849f-0" n="020eeee9" next="i-52bca4ccd2fcf9ea-0">
            <seg n="bc05efc6">
              Fru talman! KU har ägnat så mycket tid åt att debattera i dag
              att vi har sett talmännen både komma och gå.
            </seg>
            <seg n="ba3fcea4">
              Fru talman! Det här är en viktig proposition. För många är det
              också en efterlängtad proposition. I tredje hand är det en proposition
              som är viktig därför att EU-kommissionen har stämt Sverige.
            </seg>
            <seg n="52abd5e3">
              Det är en viktig proposition därför att den skapar klarhet i
              en framtidsbransch. Det minskar de politiska riskerna i denna
              bransch och ökar konkurrensen, vilket, om branschen fungerar väl,
              på sikt ger lägre priser. Det minskar risken för att låsa fast
              kunder i långa avtal med olika boxar. Dagens drygt 700 000 kunder
              i marknätet kan med andra ord se fram emot större utbud, ökad
              mångfald och lägre priser.
            </seg>
            <seg n="c03b2cee">
              Fru talman! För mig är det också en efterlängtad proposition.
              Det är under alliansregeringar och borgerliga regeringar som det
              sker förändringar och förbättringar när det gäller mediepolitiken.
              Det innebär mindre enfald och statliga monopol och mer mångfald
              och marknadslösningar. Vi befriar och avmonopoliserar en viktig
              del av mediebranschen, och det är väldigt viktigt.
            </seg>
            <seg n="9bb418ce">
              Det ger dessutom en god möjlighet till en snabb övergång till
              ett nytt tv-format som kallas MPEG-4. Det är både viktigt och
              efterlängtat. Det gör nämligen att vi kan använda frekvensomfånget
              i marknätet så effektivt som möjligt, vilket alla i den här salen
              borde tycka är viktigt.
            </seg>
            <seg n="dfef7715">
              Fru talman! Avslutningsvis är det här ett väldigt bra sätt att
              reglera. Det börjar med att vi talar om för marknadens aktörer
              vilka ramar som gäller. Därefter ser vi till att marknadslösningar
              när det gäller detaljer så långt det är möjligt bestäms av marknaden
              själv. Om inte det fungerar med rådgivning, stöd och hjälp har
              man en statlig myndighet, nämligen Radio- och TV-verket, som går
              in i processen och hjälper till att lotsa den i hamn. Först om
              det går illa går regeringen in och detaljstyr. Det, fru talman,
              tycker jag är ett alldeles utmärkt sätt att sköta lagstiftning.
            </seg>
          </u>
          <note n="cce54e78">
            Anf. 164 HELENE PETERSSON i Stockaryd (s) replik:
          </note>
          <u who="per_bill_869967_w" xml:id="i-52bca4ccd2fcf9ea-0" n="020eeee9" prev="i-4f5cc502769a849f-0">
            <seg n="62f8c946">
              Fru talman! Jag instämmer med Per Bill, åtminstone i det han
              sade i början om att det har varit många timmar för KU här, men
              det är kanske också det enda i detta ärende.
            </seg>
            <seg n="46ca9bcc">
              Jag kan inte låta bli att göra tillbakablickar. Jag tycker att
              historien är viktig för att få en samlad bild av innehållet. Moderaterna
              har ju varit emot att vi över huvud taget skulle digitalisera
              marknätet. År 2003 säger man att digital marksänd tv skulle låsa
              breda frekvensområden som skulle kunna användas för andra tjänster.
              Man tyckte över huvud taget inte att vi skulle införa detta. Man
              skulle inte tvinga fram ett teknikskifte genom en lag, utan det
              skulle vara marknadsmässiga överväganden bland aktörerna på marknaden.
              Jag förstår till fullo att ni fullföljer er politik genom att
              släppa ut hela den här frågan till marknaden.
            </seg>
            <seg n="2cca9204">
              Men Per Bill säger några saker här. Han säger att det minskar
              risken för långa abonnemangstider, det blir lägre priser för konsumenterna,
              det ökar mångfalden, det blir fler marknadslösningar och det garanterar
              en snabb övergång till MPEG-4. Var finns garantierna, Per Bill,
              i detta? Det är tvärtom så att vi överlämnar alla de frågetecken
              som vi i dag inte vet ett enda dugg om till marknaden helt och
              fullt. Mats Einarsson nämnde ordet kartellbildning. Konkurrensverket
              har faktiskt påpekat att det finns en risk för att man kommer
              fram till en minsta gemensamma nämnare när man sätter runt ett
              förhandlingsbord. Det gäller kanske både teknikutveckling och
              prisbildning. Var finns garantierna?
            </seg>
          </u>
          <note type="speaker" n="4e0f6d9c">
            Anf. 165 PER BILL (m) replik:
          </note>
          <u who="per_bill_869967_w" xml:id="i-4f5cc502769a849f-1" n="020eeee9" next="i-52bca4ccd2fcf9ea-1">
            <seg n="d2dba6b8">
              Fru talman! Det finns inga garantier i livet. Det har jag lärt
              mig. Det låter som om jag är väldigt gammal. Det finns inga garantier,
              men det är min fasta övertygelse. Så brukar branscher fungera.
              Det är dessutom ett bra sätt att låta marknadens aktörer under
              översyn av en myndighet försöka lösa de tekniska detaljerna på
              ett sätt som gynnar marknaden.
            </seg>
            <seg n="0b9582d4">
              Det är alldeles sant, fru talman, att Moderaterna var mycket
              tveksamma till att köra broadcasting i det digitala marknätet,
              men det var de gamla moderaterna. Nu är det de nya moderaterna.
            </seg>
          </u>
          <note n="0e3eaec0">
            Anf. 166 HELENE PETERSSON i Stockaryd (s) replik:
          </note>
          <u who="per_bill_869967_w" xml:id="i-52bca4ccd2fcf9ea-1" n="020eeee9" prev="i-4f5cc502769a849f-1">
            <seg n="0af3680b">
              Fru talman! I dag är alltså de nya moderaterna beredda att satsa
              fullt ut på marksänd digital tv. Då hoppas jag att vi får positivt
              besked när det gäller frekvenserna också från Moderaterna.
            </seg>
          </u>
          <note type="speaker" n="7966d13e">
            Anf. 167 PER BILL (m) replik:
          </note>
          <u who="per_bill_869967_w" xml:id="i-c9240dd8f1225989-4" n="020eeee9">
            <seg n="6aa491dc">
              Fru talman! Det är en fråga för regeringen.
            </seg>
            <seg n="2630bcdc">
              Jag tror att det är viktigt att vi funderar igenom hela detta
              komplexa. Vi vill ju gå över till MPEG-4. Vi vill göra det möjligt
              för broadcasting att få en så god utveckling som möjligt på alla
              de plattformar där det finns. Jag hoppas att vi tillsammans här
              i riksdagen ska kunna ge goda råd som gör att regeringen fattar
              kloka beslut när det gäller frekvensfrågorna.
            </seg>
          </u>
          <note type="speaker" n="23aa576b">
            Anf. 168 STEFAN TORNBERG (c):
          </note>
          <u who="stefan_tornberg_5ea661_w" xml:id="i-cff6a1c94691c16c-2" n="870ee195" next="i-2d8fc236e66e8bf8-2">
            <seg n="e100c82b">
              Fru talman! Det här betänkandet hänger väl ihop med det tidigare
              betänkandet om annonstider i tv. Nu handlar det om att få ett
              system som tillförsäkrar konkurrenskraft och tillgänglighet för
              kunderna samt en fortsatt mångfald i mediet.
            </seg>
            <seg n="fd7833a9">
              Övergången till digitalsändningar i marknätet har fungerat på
              ett bra sätt. Förutom enstaka undantag har övergången gått bra,
              och nu har vi ett fungerande marknät i Sverige. En fortsatt utveckling
              av det är mycket viktigt. Vi har inte sett slutet på den tekniska
              utvecklingen av digitala sändningar. Det är också viktigt att
              vi kan få den utveckling som vi ser framför oss med en övergång
              från MPEG-2 till MPEG-4 att fungera på ett för konsumenterna acceptabelt
              sätt.
            </seg>
            <seg n="9766f123">
              Men vi har också sett en fantastisk utveckling när det gäller
              mångfalden i medierna från tre analoga kanaler till 35 programföretag
              som nu är verksamma i det digitala marknätet. Det är dessutom
              bara en av de plattformar som Sveriges tv-konsumenter erbjuds.
            </seg>
            <seg n="a3b80f69">
              Fru talman! Jag vill därför yrka bifall till konstitutionsutskottets
              betänkande som innebär ett tillstyrkande av regeringens proposition.
              Jag menar att den innebär en rimlig avvägning mellan konsumentintresset
              av utbud och tillgänglighet, producentintresset av konkurrens
              på lika villkor samt en fortsatt teknisk utveckling. Självklart
              är det konsumentintresset som är det centrala. Där gäller det
              att säkra tillgänglighet och utveckling men också att erbjuda
              fortsatt mångfald.
            </seg>
            <seg n="727ad32e">
              Även Europakommissionen ställer krav på att öppna för en mer
              kraftfull konkurrens i det digitala marknätet. Jag tror också
              att det är ett gemensamt intresse för konsumenterna och programföretagen.
              Programföretagen får genom förslaget nu tillgång till marknaden
              och kan gemensamt arbeta för att säkra den tekniska utvecklingen.
            </seg>
            <seg n="37c2382b">
              Jag tycker att de krav som nu ställs på programföretagen om att
              de ska ha finansiella och tekniska förutsättningar och om att
              de ska vara beredda att ha samverkan samt deras eget intresse
              av mångfald i utbudet öppnar för en positiv utveckling av det
              digitala marknätet. Det här öppnar också för att fler företag
              än i dag ska kunna vara med och sälja betal-tv-tjänster.
            </seg>
            <seg n="0e087e49">
              Den offentliga utfrågning vi hade i konstitutionsutskottet bekräftade
              i huvudsak att de förändringar som förslaget i betänkandet innebär
              ligger i det som branschen ser framför sig som nödvändiga förändringar
              för en fortsatt utveckling av den här plattformen.
            </seg>
            <seg n="d8a7cb19">
              Fru talman! Jag vill därför, mot bakgrund av att propositionen
              gör en positiv avvägning av balansen mellan konsumentintresset,
              utbud och tillgänglighet samt producentintresset, yrka bifall
              till förslaget i betänkandet.
            </seg>
          </u>
          <note n="70b662ac">
            Anf. 169 HELENE PETERSSON i Stockaryd (s) replik:
          </note>
          <u who="stefan_tornberg_5ea661_w" xml:id="i-2d8fc236e66e8bf8-2" n="870ee195" prev="i-cff6a1c94691c16c-2">
            <seg n="9a8a9e7a">
              Fru talman! Stefan Tornberg tar också upp den fortsatta utvecklingen
              och att det är viktigt att man går över från MPEG-2 till MPEG-4.
              Vi ligger ju inte riktigt i fas med våra grannländer här, och
              det visade sig också under utfrågningen att det kan bli komplikationer
              när det gäller att ta in grannländernas tv och få tillgång till
              den. Den del av landet som Stefan Tornberg själv kommer ifrån
              är väldigt beroende av att kunna titta på exempelvis norsk och
              finsk tv. Det här är alltså en viktig sak.
            </seg>
            <seg n="a5aacbfd">
              Men jag återkommer ändå till frekvenserna, och här har ju Stefan
              Tornberg den minister som kommer att ansvara för de här frågorna
              inom sitt parti. Därför vill jag nu ställa en rak fråga till Stefan
              Tornberg: Är det också Centerpartiets inriktning att frekvenserna
              ska få disponeras av tv-bolagen i stället för att den ska överlämnas
              till telekomindustrin?
            </seg>
          </u>
          <note type="speaker" n="cb8b284d">
            Anf. 170 STEFAN TORNBERG (c) replik:
          </note>
          <u who="stefan_tornberg_5ea661_w" xml:id="i-cff6a1c94691c16c-3" n="870ee195" next="i-2d8fc236e66e8bf8-3">
            <seg n="f28440c4">
              Fru talman! Direkta frågor till ministern får ställas direkt
              till ministern. Jag kan allmänt säga att frekvenserna är en tillgång
              för Sverige och måste användas på ett bra sätt. Vi har inte sett
              slutet på den tekniska utvecklingen. Övergången nu från MPEG-2
              till MPEG-4 kommer att frigöra frekvenser på ett sätt som vi inte
              har sett ännu, och det är inte slutet på den utvecklingen.
            </seg>
            <seg n="4a010ec0">
              Jag tycker att det är bra att det står i propositionen att det
              även fortsättningsvis ska vara regeringen som kommer att hantera
              frekvensindelningen eftersom det här är ett område som kommer
              att förändras snabbt och där det måste göras kontinuerliga avvägningar
              mellan intresset av utveckling av det digitala marknätet men också
              andra tjänster. Det handlar också om möjligheten att tillförsäkra
              sig möjligheten till andra tjänster som till exempel, inte minst
              i min egen del av landet, möjligheten att ha ett mobilt bredband
              över hela vårt land.
            </seg>
            <seg n="ee09f6b6">
              Det är ingenting som vi ska avgöra i riksdagen, utan det handlar
              om en kontinuerlig diskussion med marknaden och med den tekniska
              utvecklingen, och regeringen fattar beslut om detta.
            </seg>
          </u>
          <note n="11bf896f">
            Anf. 171 HELENE PETERSSON i Stockaryd (s) replik:
          </note>
          <u who="stefan_tornberg_5ea661_w" xml:id="i-2d8fc236e66e8bf8-3" n="870ee195" prev="i-cff6a1c94691c16c-3">
            <seg n="c0481a57">
              Fru talman! Stefan Tornberg tog också upp att gemensamt arbeta
              för att finna en lösning. Är det rätt metod på en konkurrensutsatt
              marknad att man lägger över ett ansvar till branscherna att gemensamt
              finna en lösning? Jag har svårt att se annat än att det finns
              en väldigt stor risk för att, som jag sade i mitt förra anförande,
              man lägger sig på en gemensam lösning.
            </seg>
            <seg n="a2ad0584">
              När det gäller utfrågningen som vi hade säger branscherna att
              de jobbar på att finna en gemensam lösning, men som jag sade i
              mitt anförande: Det är självklart. De arbetar med kniven på strupen
              och har inget annat val. De måste jobba på det.
            </seg>
            <seg n="ac333e44">
              Men man gav också alternativ. Och jag undrar: Finns det inte
              en tanke från Stefan Tornbergs och Centerpartiets sida att detta
              kanske vore värt att analysera och att man ändå skulle kunna begära
              i vårt betänkande nu att vi får skicka tillbaka frågan och be
              regeringen att man återkommer med andra förslag och andra alternativ?
            </seg>
          </u>
          <note type="speaker" n="01192b56">
            Anf. 172 STEFAN TORNBERG (c) replik:
          </note>
          <u who="stefan_tornberg_5ea661_w" xml:id="i-1e42312c4ae31436-1" n="870ee195">
            <seg n="ef73a612">
              Fru talman! Den utfrågning KU hade visade tydligt att branschen
              är helt inriktad på att arbeta efter den här modellen. Jag tror
              också att branschen, programföretagen, har stor kunskap och ett
              stort intresse av att den här tekniken ska fungera och fortsätta
              utvecklas. De är betydligt mer lämpade än vi som politiska företrädare
              i Sveriges riksdag att bestämma hur den framtida tekniken ska
              utvecklas.
            </seg>
          </u>
          <note type="speaker" n="11356c64">
            Anf. 173 INGVAR SVENSSON (kd):
          </note>
          <u who="ingvar_svensson_6a9170_w" xml:id="i-9425d8e648b337b1-0" n="fd8dfb8a" next="i-6f82bdc1a55f6638-0">
            <seg n="2bc21b69">
              Fru talman! Det digitala marknätet har utvecklats väldigt fint.
              Man kan säga att Sverige var väldigt tidigt i starten, och det
              skapade en hel del problem initialt, men efter att vi fick till
              stånd en bred och konstruktiv fempartimajoritet 2003 har nätet
              utvecklats väldigt fint och är i dag av stor betydelse för infrastrukturen
              när det gäller medial kommunikation.
            </seg>
            <seg n="9630aabf">
              Vi pekade tidigare på att de säkerhetspolitiska effekterna var
              viktiga när man bytte från analog teknik till digital teknik.
              Det skulle finnas ett nät som kunde behärskas inom Sveriges gränser.
              Man kunde inte lita på satellitföretagen, som behärskades av andra
              makter.
            </seg>
            <seg n="6e5d749b">
              Jag ska inte fördjupa mig så mycket i detta, men man kan säga
              att det nya digitala marknätet har inneburit en positiv omställning.
            </seg>
            <seg n="d00c570f">
              Propositionen handlar om lite olika saker, bland annat operatörskapet.
              Regeringen har valt en modell, som konstitutionsutskottets majoritet
              har valt att ställa sig bakom. Man skulle kunna tänka sig flera
              andra modeller, men ett antal av de modellerna skulle förmodligen
              strida mot vad EG-kommissionen har för synpunkter på monopolsituationer.
            </seg>
            <seg n="594f7663">
              Man kan ha en viss oro för vad som händer. Det framgår av reservationen
              att oppositionen är orolig för hur det ska gå. Men när vi lyssnade
              på utfrågningen i torsdags kunde vi märka att det fanns en stor
              samstämmighet bland programbolagen att de skulle hitta en lösning
              och att det inte skulle uppstå kaos i sammanhanget.
            </seg>
            <seg n="5e2776e4">
              Jag skulle vilja ta upp ett par frågor som finns i den socialdemokratiska
              motionen, som jag tycker är lite märkliga. Det gäller bland annat
              fri-tv-tänkandet som inte finns i reservationen men väl i motionen.
              I själva reservationen hänvisar man till yrkanden i motionen.
              Om den skulle följas skulle man återkomma med ett förslag som
              bygger på fri-tv-tänkandet.
            </seg>
            <seg n="7d0c0109">
              Det finns en bestämmelse som ger regeringen en viss möjlighet
              när det gäller fri-tv, men när man tittar i motiveringarna gäller
              det bara public service-företagen. År 2003 ville den dåvarande
              regeringen ändra på detta och få ett generellt tillstånd att påverka
              frågan om fri-tv eller inte. Men detta avvisade utskottets majoritet
              så småningom. Jag noterar att i motionen från Socialdemokraterna
              skriver man att regeringen med förslagen vill begränsa utbudet
              av fri-tv genom att låta företagen själva bestämma sin finansieringsform.
              Det ska enligt motionen vara något negativt.
            </seg>
            <seg n="c853b41b">
              Det intressanta är att när vi förhandlade om betänkandet 2003
              kom vi in på de frågorna. Mats Einarsson kan möjligtvis bekräfta
              att Göran Magnusson då sade något viktigt, nämligen att vi inte
              ska lägga oss i hur programbolagen ska göra. De får väl själva
              välja om det ska vara fri-tv eller betal-tv. Det var det som var
              utgångspunkten för skrivningarna på den punkten. Därför kan jag
              konstatera att det ser ut som om Socialdemokraterna har bytt åsikt
              i frågan.
            </seg>
            <seg n="d0ae1694">
              Frågan om frekvensutrymmena är intressant i sig. Den principiella
              fråga jag vill ställa till Socialdemokraterna gäller vem som ska
              bestämma frekvensomfånget. Det är klart att riksdagen kan föreskriva
              att riksdagen ska fatta beslut om detta. Det är något slags förvaltningsbeslut.
              Det kan riksdagen göra om riksdagen anser att den ska göra det.
              Men det normala är att den typen av förvaltningsbeslut ligger
              på regeringen. Det är precis vad som föreslås i propositionen
              och i betänkandet, det vill säga att regeringen ska få fullmakt
              att besluta om omfånget av frekvenser.
            </seg>
            <seg n="96928871">
              Det framgår inte av reservationen eller motionen vilka åsikter
              oppositionen eller Socialdemokraterna har när det gäller vem som
              ska bestämma om detta. Det är klart att riksdagen ska informeras,
              men det kan ju ske på andra sätt än genom att riksdagen tar ställning
              i sak. Det är en bra fråga. Var ska kompetensen ligga i frågan?
            </seg>
          </u>
          <note n="874235a3">
            Anf. 174 HELENE PETERSSON i Stockaryd (s) replik:
          </note>
          <u who="ingvar_svensson_6a9170_w" xml:id="i-6f82bdc1a55f6638-0" n="fd8dfb8a" prev="i-9425d8e648b337b1-0">
            <seg n="1da0dc76">
              Fru talman! Nu var jag lite snabbare på knappen denna gång, Ingvar
              Svensson, och jag kan ta en debatt här.
            </seg>
            <seg n="f3d246a2">
              Jag kan börja med den sista frågan om vem som ska bestämma om
              frekvensutrymmet. Vi tycker att en helhet ska redovisas för riksdagen.
              Vi pratar mycket om frekvensutrymmet nu därför att i denna fråga
              är frekvensutrymmet viktigt. Om man från regeringens sida begränsar
              frekvensutrymmet i så stor omfattning finns det ingen möjlighet
              för tv-bolaget, operatören och programbolaget att genomföra den
              tekniska utvecklingen. Därför anser vi att frekvensutrymmet måste
              redovisas innan vi kan anta propositionen. Frågan är viktig.
            </seg>
            <seg n="cb8a483d">
              Sedan var det frågan om omfånget. Tidigare har det varit regeringen.
              Det har inte heller varit en fråga tidigare eftersom hela utrymmet
              i det digitala marknätet har disponerats. Vi fick också höra av
              Teracom att det är ett effektivt utnyttjande av de frekvenser
              som finns i dag. De har utnyttjats till hundra procent. Det är
              när det sker en friläggning från det analoga till det digitala
              som vi får denna diskussion. Därför bör den redovisas innan vi
              fattar beslut i riksdagen.
            </seg>
          </u>
          <note type="speaker" n="75e405a0">
            Anf. 175 INGVAR SVENSSON (kd) replik:
          </note>
          <u who="ingvar_svensson_6a9170_w" xml:id="i-9425d8e648b337b1-1" n="fd8dfb8a" next="i-6f82bdc1a55f6638-1">
            <seg n="95fa0bd9">
              Fru talman! Men den initiala frågan återstår. Vem ska fatta beslut
              om frekvensutrymmet? Vem ska göra det? Riksdagen eller regeringen?
            </seg>
            <seg n="ab9c9cdf">
              Här kunde Socialdemokraterna ha lagt fram ett förslag till regeringens
              proposition. Regeringen begär att riksdagen ska fatta beslut om
              att regeringen ska få denna fullmakt. Vi hade en diskussion i
              utskottet om vem som i dag har den grundläggande kompetensen.
              Förmodligen tillhör den regeringens så kallade restkompetens.
              Men nu klargörs vem som ska ha kompetensen i propositionen. Var
              är förslaget från Socialdemokraternas sida? Vem ska ha beslutsmakten
              över frekvensutrymmet? Riksdagen eller regeringen?
            </seg>
          </u>
          <note n="89baf57f">
            Anf. 176 HELENE PETERSSON i Stockaryd (s) replik:
          </note>
          <u who="ingvar_svensson_6a9170_w" xml:id="i-6f82bdc1a55f6638-1" n="fd8dfb8a" prev="i-9425d8e648b337b1-1">
            <seg n="c3433f89">
              Fru talman! Den frågan har vi inte tagit upp här. Vi anser att
              den ska redovisas.
            </seg>
            <seg n="99a1a832">
              I England bestämmer man vilket utrymme som ska användas till
              broadcasting vilket utrymme som ska finnas, inte hur utrymmet
              ska fördelas. Om jag har läst rätt jag lägger en liten reservation
              i detta regleras det i lag. Sedan är det upp till den myndighet
              i England som har frågan att fördela frekvenserna. Men just det
              som ska användas för broadcasting regleras i lag. Vi har inte
              diskuterat frågan, och den får därför vara obesvarad från vårt
              håll. Åtminstone ska det ske en redogörelse eftersom frågan om
              hur mycket utrymme som ska få användas till broadcasting och till
              telekomindustrin är het.
            </seg>
            <seg n="ab030f0d">
              Jag vill säga en sak till. Även här går jag tillbaka till vad
              Ingvar Svensson sade hände under 20022003. Du refererade till
              fri-tv. Den motion som väcktes då kunde lika gärna speglas i vår
              motion. Ingvar Svensson skrev att propositionen var dåligt underbyggd,
              viktiga delar saknades, att det behövdes en mer genomarbetad proposition
              och att konsumentperspektivet var lite berört. Det är precis de
              saker vi har tagit upp här.
            </seg>
            <seg n="999ac590">
              Skillnaden är att vi socialdemokrater, Ingvar Svensson, hade
              kurage att skicka tillbaka propositionen till regeringen. Vi sade
              att vi inte var nöjda. Vi socialdemokrater var inte heller nöjda,
              och vi hade kurage att skicka propositionen tillbaka till regeringen.
              Regeringen fick återkomma i frågorna. Jag undrar om jag någon
              gång under dessa fyra år kommer att uppleva att någon av allianspartierna
              tar sådan ställning att även om man är tveksam till något vågar
              skicka det tillbaka till regeringen.
            </seg>
          </u>
          <note type="speaker" n="868a2d7d">
            Anf. 177 INGVAR SVENSSON (kd) replik:
          </note>
          <u who="ingvar_svensson_6a9170_w" xml:id="i-85583c5a6ceebcf2-4" n="fd8dfb8a">
            <seg n="ec0fd9d6">
              Fru talman! Den motion som Helene Petersson refererar till innehöll
              relevant kritik. Däremot kan jag konstatera att det inte finns
              något svar på regleringsfrågan. Vi i majoriteten har ett svar
              på regleringsfrågan, men oppositionen står utan ett svar.
            </seg>
          </u>
          <note type="speaker" n="f1561203">
            Anf. 178 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_kulturminister_w" xml:id="i-61a24e681001dc2c-8" n="f9735e0f">
            <seg n="42896024">
              Fru talman! De senaste årens utveckling av televisionen har kännetecknats
              av snabba och genomgripande förändringar. Det kan vi nog vara
              överens om. Vi är långt ifrån den situation som rådde ännu i början
              av 1990-talet, då många enbart hade tillgång till SVT 1, SVT 2
              och TV 4. Som tv-tittare kan vi i dag välja mellan svenska och
              utländska kanaler. Vi kan titta på olika nyhetsprogram, sport
              och nöje, kultur och fakta. I utbudet finns lättillgängliga underhållningsprogram
              men också smala nischkanaler där debatten fördjupas och nya röster
              kommer till tals.
            </seg>
            <seg n="b764f1a3">
              Den här utvecklingen välkomnas av regeringen.
            </seg>
            <seg n="5d8d6118">
              Yttrandefrihet, mångfald och kvalitet är viktiga ledord för mediepolitiken.
            </seg>
            <seg n="1c25fb4d">
              Det är också med stor tillfredsställelse som jag kan konstatera
              att det finns ett rikt utbud av smalare kvalitetsprogram liksom
              nischkanaler även i det privata tv-utbudet. Jag är övertygad om
              att även public service stärks om det finns alternativ och mångfald
              också på det området.
            </seg>
            <seg n="00e0e8ec">
              Övergången från analogt till digitalt i marknätet som fullbordades
              tidigare i höstas har varit ett steg mot ökad mångfald. Också
              för dem som inte kan eller vill ta emot kabel och satellit har
              det digitala marknätet inneburit fler alternativ och fler möjligheter.
            </seg>
            <seg n="061f7cf8">
              Samtidigt har det varit tydligt att den nuvarande ordningen för
              reglering, tillståndsgivning och åtkomstkontroll i marknätet har
              haft grundläggande brister. EU-kommissionens överträdelseärende
              mot Sverige i fråga om Boxers monopol är det mest uppenbara exemplet
              på att förändringar måste ske och att dagens proposition bör antas
              av kammaren.
            </seg>
            <seg n="886efad3">
              Regeringen för en aktiv politik för att ge goda och långsiktiga
              spelregler på mediemarknaden, och vi gör det utan att vilja detaljstyra.
              För mig är det andra sidan av myntet om vi vill ha mångfald och
              alternativ. Då ska inte regeringen, som i dag, ansvara för tillståndsgivningen.
              Riksdag och regering ska ange spelreglerna, men vi ska inte styra
              tv-utbudet det ska ytterst tv-tittarna göra.
            </seg>
            <seg n="85a207c0">
              Därför föreslår regeringen att Radio- och TV-verket med undantag
              för public service-företagen ska ansvara för tillståndsgivningen.
              Därför tar vi bort onödig detaljreglering till exempel när det
              gäller fri-tv och betal-tv. Verkets uppgift är att se till att
              sändningarna ska tilltala olika intressen och smakriktningar,
              att det ska finnas utrymme för såväl nationella som lokala och
              regionala tv-kanaler och inte minst att det finns flera programföretag
              oberoende av varandra.
            </seg>
            <seg n="95abccb0">
              I arbetet med propositionen har konsumenternas, tv-tittarnas,
              perspektiv varit viktigt. Vi vill ha konkurrens på lika villkor
              mellan olika programföretag. Vi vill också att det ska vara enkelt
              för tittarna att ta del av de tjänster som erbjuds.
            </seg>
            <seg n="53a3ca75">
              Övergången till digital-tv har gått bättre än många hade befarat.
              Jag vill i sammanhanget passa på att rikta ett tack till alla
              som har arbetat hårt för att övergången har kunnat ske så smidigt
              som den trots allt har gjort. Vi vet att många, inte minst äldre,
              har tyckt att det har varit bevärligt med boxar, kort och alla
              inställningar. När vi nu slopar Boxers monopol har det därför
              varit viktigt att alla betal-tv-kanaler ska kunna tas emot med
              ett gemensamt programkort.
            </seg>
            <seg n="61f41314">
              I propositionen föreslås därför att en förutsättning för sändningstillstånd
              ska vara att programföretagen kommer överens om teknisk samverkan
              när det gäller programkort och åtkomstkontroll. Målet med regeringens
              förslag är att främja både konkurrens och lättillgänglighet.
            </seg>
            <seg n="fdd9a9ab">
              Med stor tillfredsställelse har jag noterat att flertalet programföretag
              har välkomnat förslagen i propositionen. Det ger goda förutsättningar
              för att de ska kunna enas om en samverkanslösning som främjar
              tillgänglighet och konkurrens.
            </seg>
            <seg n="7bce8133">
              Regeringen föreslår också att Konkurrensverket får ett särskilt
              uppdrag att i samråd med Radio- och TV-verket samt Post- och telestyrelsen
              studera den fortsatta utvecklingen på telemarknaden.
            </seg>
            <seg n="9240ee1a">
              Regeringen har haft en rad överväganden att ta hänsyn till i
              arbetet med den proposition som riksdagen nu har att ta ställning
              till. Som helhet är jag dock övertygad om att vi med propositionen
              når de mål som satts upp och att vi rättar till de uppenbara brister
              som finns i dag. Med propositionen tas det ytterligare ett viktigt
              steg i utvecklingen där yttrandefrihet, mångfald och kvalitet
              stärks.
            </seg>
          </u>
          <note type="speaker" n="240030f8">
            Anf. 179 MIKAEL JOHANSSON (mp) replik:
          </note>
          <u who="mikael_johansson_2baa98_w" xml:id="i-99aa3cad587df556-2" n="aea9e246">
            <seg n="7fed4f41">
              Fru talman! Jag undrar lite grann när kulturministern beskriver
              det som att de flesta programföretagen välkomnade de här förslagen.
              Det vi fick höra på den utfrågning vi hade några timmar innan
              vi skulle justera det här betänkandet i utskottet var snarare
              en beskrivning av att gilla läget. När jag hör en sådan ordalydelse
              tolkar jag det som att de är satta i en situation som de inte
              kan påverka. Då gillar de läget och ser vad de kan göra.
            </seg>
            <seg n="4e80569d">
              De berättade att programföretagen bara hade haft ett enda möte
              tillsammans, både stora och små. De små redovisade att de också
              hade haft ett separat möte. Detta var enda gången de hade diskuterat
              samfällt hur de skulle kunna gå vidare med den här frågan och
              hur de skulle ta tag i den.
            </seg>
            <seg n="8e7b7beb">
              En farhåga som kom fram i utfrågningen var just det här med kartellbildningar.
              Det är inte oväsentligt, för det kan drabba tittarna, de som vill
              välja vad de ska titta på. De kunde heller inte garantera teknikutvecklingen,
              och det är också oroande.
            </seg>
            <seg n="46694988">
              För mig känns det som att utfrågningen gav vid handen att ingenting
              kunde sägas i dagsläget utan att man får se hur utvecklingen blir.
            </seg>
            <seg n="6cdce8d1">
              Jag skulle gärna vilja höra en kommentar om dels kartellbildning,
              dels teknikutvecklingens möjligheter och dels nyansskillnaden
              mellan att programföretagen välkomnar de här förslagen, som kulturministern
              sade, eller mer gillar läget.
            </seg>
          </u>
          <note type="speaker" n="47dffde6">
            Anf. 180 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-61a24e681001dc2c-9" n="f9735e0f">
            <seg n="0b74ced1">
              Fru talman! Det är uppenbart att de företag som deltog i hearingen
              är konkurrenter. Det ska vi inte bortse från. Man kan säga gilla
              läget eller välkomna, men trots allt står de inför en situation
              som de i någon mening också har varit delaktiga i att driva fram.
            </seg>
            <seg n="aaa1cf3a">
              I fråga om det här ska betraktas som en kartellbildning eller
              inte, kan man notera att Lagrådet, som är väldigt noga när de
              går igenom de olika förslag som kommer från regeringen, har lämnat
              det här helt utan erinran. Det finns vissa marginella, redaktionella
              synpunkter, men annars har man godkänt hela detta upplägg. Jag
              är övertygad om att det här kommer att fungera.
            </seg>
            <seg n="f6109b41">
              Garantier för den tekniska utvecklingen har vi inte. Det har
              vi inte heller när det handlar om huruvida reklam kommer att kunna
              vara en huvudsaklig inkomstkälla, för att anknyta till den diskussion
              som vi hade tidigare. Om man i dag har en box med hårddisk kan
              man låta alla reklaminslag passera. Utvecklingen har gått oerhört
              snabbt.
            </seg>
            <seg n="fc5d57f4">
              För att vi ska både kunna tillmötesgå den kritik som har kommit,
              och den dom som är på gång i EG-domstolen, och kunna värna konsumentintresset
              är det här den absolut bästa lösningen.
            </seg>
          </u>
          <note type="speaker" n="69331804">
            Anf. 181 MIKAEL JOHANSSON (mp) replik:
          </note>
          <u who="mikael_johansson_2baa98_w" xml:id="i-99aa3cad587df556-3" n="aea9e246">
            <seg n="01cf3358">
              Fru talman! Jag brukar normalt sett gilla marknadslösningar och
              välkomnar dem oftast. I det här läget har jag känt att det finns
              en tvekan, om det i dagsläget är rätt att gå fram med det här
              förslaget. Det hade behövts en viss tid, det vill säga: Återkom,
              fundera vidare, samla programföretagen och se om de är så långt
              i utvecklingen gemensamt att de kan komma fram med en teknikutveckling
              och en sådan utveckling som gör det möjligt och enkelt för konsumenterna,
              alltså vi som tittar. Därav vår tvekan från Miljöpartiets sida.
            </seg>
          </u>
          <note type="speaker" n="b25a4eaf">
            Anf. 182 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-15467023c88d5243-3" n="f9735e0f" next="i-ec1d0a42455ae685-3">
            <seg n="ad1c06f0">
              Fru talman! Den här frågan var egentligen den första som jag
              fick i knät när jag tillträdde för drygt ett år sedan. Redan då
              var trycket hårt på att komma fram till en lösning. Man kan alltid
              skjuta upp förslag, och den förra regeringen var väldigt duktig
              på det.
            </seg>
            <seg n="4dd5a0b2">
              Jag vet att Mikael Johansson är rätt engagerad i inte minst miljöfrågor.
              Skulle man avvakta exempelvis bilindustrin för att de ska kunna
              komma överens om lösningar lär kanske inte så mycket ske, och
              då behövs det ett politiskt tryck. Det gör det också i den här
              frågan.
            </seg>
          </u>
          <note n="96c1fbad">
            Anf. 183 HELENE PETERSSON i Stockaryd (s) replik:
          </note>
          <u who="lena_adelsohn_liljeroth_kulturminister_w" xml:id="i-ec1d0a42455ae685-3" n="f9735e0f" prev="i-15467023c88d5243-3">
            <seg n="30da3fec">
              Fru talman! Först har jag bara en liten fundering över vad kulturministern
              sade när det gäller Lagrådet. Det står här att regeringen har
              inhämtat Lagrådets yttrande. Lagrådet har haft synpunkter på lagtextens
              utformning, och det har man rättat sig efter. Det är klart att
              det är Lagrådets uppgift. Det är ju inte att ha synpunkter på
              den tekniska utformningen eller på hur man löser tekniken. Det
              lägger sig knappast Lagrådet i.
            </seg>
            <seg n="ec6820bf">
              Däremot har regeringen själv bett Konkurrensverket att titta
              på de här sakerna, och de har haft en hel del synpunkter och funderingar
              och frågor. Man har bland annat lyft fram att det redan i dag
              finns konkurrens genom andra plattformar, satellit, kabel-tv,
              ip-tv. Man varnar för att det finns risk för att det kan bli en
              kartellbildning. Innebär ökade betalkanaler minskade frikanaler?
              Man plockar framför allt upp den fråga som jag vid flera tillfällen
              har lyft fram här, framför allt i mitt huvudanförande: Vad händer
              med frekvenserna?
            </seg>
            <seg n="b650732d">
              Kulturministern sitter i regeringen. Regeringen ska fatta beslut
              om detta. Har kulturministern fått några garantier för att bolagen
              faktiskt ska kunna göra denna teknikutveckling som man anser är
              en nödvändighet och ett måste för att det över huvud taget ska
              vara någon konkurrensneutralitet mellan de olika plattformarna?
              Det handlar alltså om att få så mycket frekvens i marknätet att
              man kan övergå till en annan teknik, från MPEG-2 till MPEG-4.
            </seg>
          </u>
          <note type="speaker" n="cb4162b9">
            Anf. 184 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-15467023c88d5243-4" n="f9735e0f" next="i-ec1d0a42455ae685-4">
            <seg n="fb309b9f">
              Fru talman! Tidigare i debatten här gjordes det vissa tillbakablickar
              när det gällde huruvida de gamla moderaterna och de nya moderaterna
              hade kritiserat det tidigare beslutet. Det går väl ändå i någon
              mening att säga att om man inte hade hastat fram det här, vilket
              man inte gjort i flera av våra grannländer, hade vi suttit i en
              annan situation. Då hade övergången till MPEG-4-boxar inte inneburit
              den här stora nya investeringen och den kostnad som nu många hushåll
              kommer att få. Det här kommer att bli en nödvändig lösning på
              sikt. Det är alldeles givet att det är så.
            </seg>
            <seg n="e2614d06">
              När det gäller Lagrådet konstaterar man att man lämnar det här
              utan erinran. Jag ser det som att man faktiskt godkänner och bejakar,
              kan det väl sägas, det förslag som nu har tagits fram. Sedan finns
              det aldrig garantier, som jag också sade i min replik till Mikael
              Johansson. Den tekniska utvecklingen går väldigt fort. Men det
              är trots allt regeringens främsta önskan nu att värna konsumenterna
              samtidigt som vi måste förhålla oss till att vi är medlemmar i
              EU-kommissionen. Då har vi också att rätta oss efter de gemensamma
              överenskommelser som vi har. Därmed är den här propositionen ändå
              en optimal lösning vad gäller de olika överväganden som vi måste
              göra.
            </seg>
          </u>
          <note n="c0325423">
            Anf. 185 HELENE PETERSSON i Stockaryd (s) replik:
          </note>
          <u who="lena_adelsohn_liljeroth_kulturminister_w" xml:id="i-ec1d0a42455ae685-4" n="f9735e0f" prev="i-15467023c88d5243-4">
            <seg n="bf0f98b7">
              Fru talman! Jag får inget svar när det gäller frekvenserna. Det
              kanske jag inte skulle förvänta mig heller, för regeringen kommer
              att ta beslut före jul om detta.
            </seg>
            <seg n="bf969d9c">
              Men att vi har genomfört övergången innebär inte att den här
              frågan är löst. Hade vi gått direkt på MPEG-4 i det läget hade
              vi ju tagit ett helt annat frekvensområde i anspråk i dag.
            </seg>
            <seg n="054417d7">
              För att göra en mjuk övergång, precis som vi gjorde när vi övergick
              från det analoga till det digitala, fordras det ett bredare frekvensutrymme.
              När man sedan har genomfört komprimeringstekniken kan man kanske
              släppa ut det, men jag blir orolig. Jag tror att kulturministern
              åtminstone delvis hörde vad jag sade om vad Näringsdepartementets
              tjänstemän och talesmän i olika sammanhang har sagt. Därför blir
              jag inte mindre orolig för tv-bolagens och marknätets skull när
              jag hör att ambitionen från regeringens talesmän i detta fall
              ändå är att marknätet ska disponeras av andra än tv-bolag.
            </seg>
          </u>
          <note type="speaker" n="2834881a">
            Anf. 186 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-61a24e681001dc2c-10" n="f9735e0f">
            <seg n="f0c32b82">
              Fru talman! Det är riktigt som Helene Petersson säger. Den här
              frågan kommer vi att återkomma till när det gäller frekvensutrymmet
              och hur det ska fördelas. Förhoppningsvis gör vi det före jul.
            </seg>
            <seg n="1b1bf01b">
              Det är väl känt att telekombolagen kommer att vilja ha hela utrymmet.
              Tv-bolagen vill också ha hela. Det här är en begränsad resurs.
              Därför måste vi göra överväganden för att få det hela så effektivt
              som möjligt. Precis som Helene Petersson var inne på går också
              komprimeringstekniken framåt.
            </seg>
            <seg n="672f4452">
              Ingen kommer att bli helt lycklig. Men det är, dessvärre, en
              del av politikernas vardag att fatta beslut som tyvärr inte alltid
              gör alla glada men som ändå är nödvändiga på sikt.
            </seg>
          </u>
          <note n="ec8a4917">
            Överläggningen var härmed avslutad.
          </note>
          <note n="83997d3a">
            11 § Ändring i tullagen, m.m.
          </note>
          <note n="c4b77d70">
            Föredrogs
          </note>
          <note n="f0e36fb1">
            Andre vice talmannen konstaterade att ingen talare var anmäld.
          </note>
          <note n="b79d3294">
            12 § Vissa kapitalskattefrågor
          </note>
          <note n="c4b77d70">
            Föredrogs
          </note>
          <note type="speaker" n="274de732">
            Anf. 187 MARIE ENGSTRÖM (v):
          </note>
          <u who="marie_engstrom_990978_w" xml:id="i-4434599a5af71a70-0" n="c6256ba9">
            <seg n="ece9a0b5">
              Fru talman! I det här betänkandet har Vänsterpartiet en reservation.
              Vi har det för att vi tror att betydande belopp riskerar att undgå
              svensk beskattning utifrån de regler som gäller i dag.
            </seg>
            <seg n="f3b520ab">
              Frågan gäller vikten av att lösa värdetillväxten på svenska och
              utländska aktier så att de ska kunna beskattas i samband med att
              en skattskyldig flyttar från Sverige. Vi menar att dagens regelsystem
              inte är tillfyllest, och skärpningen av den så kallade tioårsregeln
              kommer heller inte att räcka.
            </seg>
            <seg n="546fa088">
              Skatteverket har tittat på det här också. Man menar att det inom
              ramen för EG-fördraget finns möjlighet att införa generella regler
              för beskattning vid utflyttning. Man hänvisar också till ett arbete
              som utlandsenheten i Malmö har gjort. Där har man tittat på hur
              svenska fåmansbolag har överlåtits till fåmansbolag som är hemmahörande
              i EES-området. Den här verksamheten accelererar likaväl som att
              underprisöverlåtelser ökar i omfattning, många gånger för att
              man ska kunna kringgå till exempel låneförbudet i aktiebolagslagen.
            </seg>
            <seg n="4cda836d">
              Många av de här anledningarna ligger till grund för den reservation
              som Vänsterpartiet har. Vi tycker att det är viktigt att man i
              Regeringskansliet ska kunna prioritera den här frågan.
            </seg>
            <seg n="69a9e069">
              I svaret från utskottsmajoriteten skriver man att den här frågan
              bör övervägas. Man skriver också att de regler som gäller i dag
              enbart är en temporär lösning. Men jag tycker att det är en lite
              för lös skrivning. Jag hoppas att Ulf Berg svarar på frågan om
              de här reglerna kommer att genomföras och i så fall när.
            </seg>
            <seg n="ad472fb3">
              Mot bakgrund av detta yrkar jag bifall till reservationen.
            </seg>
          </u>
          <note type="speaker" n="8ee5a077">
            Anf. 188 ULF BERG (m):
          </note>
          <u who="ulf_berg_6d8b78_w" xml:id="i-4615064f4c057f09-3" n="365c58ed">
            <seg n="92bf04b0">
              Fru talman! När det gäller regeringens förslag om förändringar
              i vissa kapitalbeskattningsfrågor finns det några argument som
              är av särskild vikt att framhålla.
            </seg>
            <seg n="8ce091f1">
              Det främsta skälet till förändringarna är givetvis att det måste
              ske vissa anpassningar för att skattebasen inte ska urholkas samt
              att vår lagstiftning måste anpassas till EG-rätten.
            </seg>
            <seg n="3321a6bc">
              Förändringarna syftar huvudsakligen till att se till att vi inte
              förlorar betydande belopp för vår svenska ekonomi. Enligt min
              mening måste vi ha bra lagar och regler och skatter så att nyföretagande
              och småföretag uppmuntras.
            </seg>
            <seg n="b7c79a0c">
              Mot bakgrund av rättsutvecklingen föreslås då ett antal anpassningar
              på kapitalbeskattningsområdet. Bland annat i syfte att EG-anpassa
              de svenska skattereglerna föreslås att möjligheterna för fysiska
              personer att till underpris överlåta tillgångar till ett svenskt
              företag, som överlåtaren äger andelar i, utan att beskattas ska
              utvidgas till att även omfatta överlåtelser till utländska juridiska
              personer inom Europeiska ekonomiska samarbetsområdet. Och för
              att de svenska skattereglerna ska bli effektivare föreslås vidare
              att den så kallade tioårsregeln ska utvidgas till att även omfatta
              utländska delägarrätter och andelar som förvärvats vid den tidpunkt
              då den skattskyldige var obegränsat skattskyldig i Sverige.
            </seg>
            <seg n="8e34e371">
              Det innebär att begränsat skattskyldiga under en tioårsperiod
              blir skattskyldiga i Sverige för vinster vid avyttring av vissa
              utländska delägarrätter och andelar.
            </seg>
            <seg n="305073a7">
              Som en följd av EG-rättens krav på lika behandling föreslås att
              kapitalvinster och förluster vid sammanläggning eller delning
              av utländska investeringsfonder ska omfattas av de skatteregler
              som gäller för svenska investeringsfonder. Det innebär att om
              utländska fonder sammanläggs eller delas ska kapitalvinst inte
              tas upp till beskattning och en kapitalförlust inte dras av. En
              sammanläggning eller delning ska godkännas av tillsynsmyndigheten
              i utlandet.
            </seg>
            <seg n="0b89b8ae">
              I syfte att skapa neutrala skatteregler vid vissa uppköpsförfaranden
              inom bolagssektorn föreslås att vinst vid avyttring av andelar
              som avnoterats i anslutning till ett förfarande om inlösen, fusion,
              fission, likvidation eller konkurs ska beskattas som om andelen
              fortfarande varit marknadsnoterad.
            </seg>
            <seg n="b715cca6">
              För att minska möjligheterna till omotiverade skattefördelar
              föreslås att en kapitalvinst vid avyttring av kapitalförsäkring
              ska vara skattefri och att en förlust vid avyttring inte ska få
              dras av.
            </seg>
            <seg n="6b267f24">
              Fru talman! När det gäller Marie Engströms motion kan jag konstatera
              att hon i detta fall försöker öppna en redan öppen dörr. Det framgår
              klart och tydligt i regeringens proposition att vissa delar, som
              Marie mycket riktigt var inne på, är av temporär grund. Eftersom
              regeringen systematiskt håller på att se över dessa frågor behöver
              vi inte bifalla motionen, som utskottsmajoriteten mycket riktigt
              har kommit fram till. Det finns inte skäl till det.
            </seg>
          </u>
          <note n="c3231983">
            Fru talman! Jag vill därför yrka bifall till förslaget i skatteutskottets
            betänkande nr 6 angående vissa kapitalbeskattningsfrågor.
          </note>
          <note type="speaker" n="87f7f7be">
            Anf. 189 MARIE ENGSTRÖM (v) replik:
          </note>
          <u who="marie_engstrom_990978_w" xml:id="i-4434599a5af71a70-1" n="c6256ba9">
            <seg n="fd682273">
              Fru talman! Jag är mycket medveten om att väldigt mycket i det
              här betänkandet handlar om anpassning till EU, precis som Ulf
              Berg sade i sitt anförande. Men vi har också ägnat många timmar
              åt att debattera skattefusk, skatteundandragande. Det här vore
              ett effektivt sätt att fånga upp reavinster som är gjorda i aktier
              innan pengarna försvinner utomlands och vi tappar kontrollen över
              möjligheten att faktiskt få in de pengarna till staten. Det är
              precis det som Skatteverket pekar på i sitt svar till regeringen.
            </seg>
            <seg n="a2ea0214">
              Jag ställde en fråga. Jag fick väl delvis ett svar. Överväga
              någonting i departementet kan man göra väldigt mycket, men min
              fråga var om detta kommer att genomföras och i så fall när.
            </seg>
          </u>
          <note type="speaker" n="0e8235e7">
            Anf. 190 ULF BERG (m) replik:
          </note>
          <u who="ulf_berg_6d8b78_w" xml:id="i-4615064f4c057f09-4" n="365c58ed">
            <seg n="7e01e44e">
              Fru talman! Det är svårt för mig att säga exakt i tid, men det
              här arbetet pågår. Jag kan garantera Marie Engström att när det
              gäller den här typen av frågor är vi överens. Det är naturligtvis
              viktigt att vi har en lagstiftning där man inte kan undkomma skatt
              på olika sätt. Jag tycker att det klart framgår av vad utskottet
              skrivit att vi delar din synpunkt i det här fallet. Jag tror inte
              att vi har något motsatsförhållande.
            </seg>
            <seg n="8862b4da">
              Det är naturligtvis så att praxis hela tiden kommer att förändras.
              Förmodligen kommer det också att göra att vi hela tiden måste
              rätta in vår lagstiftning när vi hittar de olika hål som de som
              är mindre nogräknade utnyttjar. Tyvärr ligger de många gånger
              i framkant och utnyttjar den brist i lagstiftningen som finns.
              När det upptäcks tycker jag att man snarast ska vidta åtgärder
              för att förhindra detta.
            </seg>
          </u>
          <note n="ec8a4917">
            Överläggningen var härmed avslutad.
          </note>
          <note n="b7702e21">
            13 § Skattelättnader för förmån av hushållstjänster
          </note>
          <note n="c4b77d70">
            Föredrogs
          </note>
          <note type="speaker" n="7936a197">
            Anf. 191 FREDRIK OLOVSSON (s):
          </note>
          <u who="fredrik_olovsson_0e5dce_w" xml:id="i-00a11fb82bfad290-0" n="db7828ed">
            <seg n="9554e16f">
              Fru talman! Regeringen är flitig på skatteområdet. Under hösten
              ska riksdagen ta ställning till en lång rad förslag på förändringar
              av skatter. Gemensamt för de flesta av dem är att de ökar klyftorna
              i samhället och att det skapas nya orättvisor.
            </seg>
            <seg n="23953755">
              Förvärvsavdraget gynnar höginkomsttagare. Skatten på förmögenheter
              tas bort, vilket bland annat ger de 200 rikaste i Sverige ytterligare
              1 miljon kronor var i plånboken. Skatten för dem med stora lyxvillor
              sänks kraftigt. En familj som har råd att köpa hushållstjänster
              kan få skatteavdrag på 100 000 kronor.
            </seg>
            <seg n="5f125d51">
              Sammantaget går nästan 70 procent av alla inkomstförstärkningar
              nästa år till de tre rikaste tiondelarna av befolkningen, medan
              de 40 procent av svenskarna som har lägst inkomster får försämrade
              eller oförändrade villkor. De sänkta skatterna finansieras dessutom
              genom försämringar och neddragningar i trygghetssystemen. Det
              är så man ökar klyftorna. Det är så nya orättvisor växer fram.
            </seg>
            <seg n="deda21bb">
              Förslaget med avdrag också för den som har hushållstjänster som
              förmån motiveras förstås av högerns företrädare med att det ska
              skapa nya jobb. Men man kan undra hur effektiv politiken egentligen
              är.
            </seg>
            <seg n="f13abaf5">
              SCB:s statistik visar att 153 000 nya jobb skapades under den
              socialdemokratiska regeringens sista år vid makten, utan orättvisa
              skattesänkningar, utan försämringar för sjuka, utan att a-kasseavgiften
              höjdes så kraftigt så att 350 000 svenskar inte längre har råd
              att vara med. Samma statistik visar att sedan den borgerliga regeringen
              tillträdde har takten i jobbskapandet halverats.
            </seg>
            <seg n="ba3d5e4e">
              Trots gigantiska skattesänkningar för dem som har det allra bäst
              har takten i jobbskapandet halverats, trots försämringar för sjuka
              och arbetslösa. Trots eller kanske på grund av de nya klyftorna
              har takten i jobbskapandet halverats.
            </seg>
            <seg n="218aeafc">
              Det är mot den bakgrunden som det förslag som vi nu debatterar
              ska ses. Vi socialdemokrater var och är kritiska till det avdrag
              för hushållstjänster som regeringen införde från halvårsskiftet,
              och vi är kritiska till den utvidgning av avdraget som nu föreslås
              till dem som har hushållstjänster som förmån. Det är ytterligare
              ett förslag som ökar orättvisorna. Det är de med de allra högsta
              inkomsterna som köper mycket tjänster.
            </seg>
            <seg n="42e08463">
              Att subventionera just den här typen av konsumtion ger närmast
              automatiskt fördelningspolitiska problem. Internationella erfarenheter
              visar också att det är så. I länder där man har haft systemen
              lite längre, som i Finland, är det den rikaste tiondelen av befolkningen
              som köper hälften av tjänsterna. Det är därmed också den rikaste
              tiondelen som får hälften av subventionen. Om det blir likadant
              i Sverige, och ingenting tyder på motsatsen, hamnar ytterligare
              nästan 1 miljard i plånböckerna hos de absolut rikaste svenskarna.
            </seg>
            <seg n="c9f17eba">
              Den utvidgning av avdragsmöjligheten som nu föreslås förstärker
              den bilden ytterligare. Det lär inte vara undersköterskor, lärare,
              poliser eller anställda i handeln som får hushållstjänster som
              löneförmån.
            </seg>
            <seg n="85b6d464">
              Vi är också kritiska till att det fortfarande i det här förslaget
              är fritt fram att göra avdrag för hushållstjänster som man har
              köpt utanför Sverige. De som har råd med en lägenhet på den spanska
              solkusten eller ett sommarhus på Franska rivieran kan göra avdrag
              för sina utlägg för matlagning, städning och trädgårdsarbeten
              i sin utländska fastighet. Ett grillparty i sommarhuset vid Medelhavet
              ger knappast några nya jobb i Sverige, men det ger en rejäl skattesänkning
              för den som har råd.
            </seg>
            <seg n="91544ae8">
              Vi socialdemokrater var kritiska till att systemet som helhet
              var utformat på ett sådant sätt så att det gav mer krångel, mer
              byråkrati och fler gränsdragningsproblem. Nu rapporteras också
              om hur systemet används för nya former av fusk. Enligt radioprogrammet
              Ekots undersökning kunde hälften av de företag som kontaktades
              av journalisterna tänka sig att bistå med falska fakturor för
              att tjänster som inte omfattas av avdrag skulle bli avdragsgilla.
            </seg>
            <seg n="5b0b2899">
              Skatteverket rapporterar om att av de 600 ansökningar som inkommit
              om skattereduktion för hushållstjänster finns det exempel där
              man påstår att det kostar 300 kronor att fälla ett träd som inte
              ger rätt till avdrag men 8 700 kronor att klippa gräs som man
              får avdrag för. Flyttfirmor tar mer betalt för städningen med
              avdragsrätt än för flytten som inte ger avdrag. Byggfirmor utför
              garagestädningar till höga kostnader, och man kan bara spekulera
              vad de egentligen gjorde med eller i garaget.
            </seg>
            <seg n="5d45956d">
              Fru talman! Det är anmärkningsvärt att regeringen i den här propositionen
              inte gör någonting för att ändra reglerna så att fusket kan stävjas.
              Det är anmärkningsvärt att de borgerliga ledamöterna i skatteutskottet
              efter den senaste tidens politiska debatt om skattefusk låter
              regeringen få igenom ett förslag utan att på något sätt se till
              att reglerna blir bättre, och fusket kan bekämpas.
            </seg>
            <seg n="5aab59c1">
              När regeringen följer upp sitt, som jag tycker, dåliga förslag
              om avdrag för hushållstjänster med ett nytt gör man inte någonting
              för att förbättra systemet. I stället förstärks de negativa sidorna.
              Regeringen gör ingenting åt krånglet. Regeringen gör ingenting
              åt de absurda gränsdragningsproblemen. Regeringen har inte gjort
              någonting för att sätta stopp för det fusk man öppnade för när
              avdragsmöjligheterna ursprungligen infördes. Den borgerliga regeringen
              fortsätter att förstärka orättvisorna. Den utvidgning av avdragsmöjligheterna
              som man nu föreslår kommer att fortsätta öka klyftorna. Det är
              återigen de med höga inkomster som vinner. De resurser som borde
              gå till gemensam välfärd, till barn och gamla, satsas i stället
              på de mest välbeställda. Jag tycker att det är fel väg för Sverige.
              Sverige har råd med rättvisa.
            </seg>
            <seg n="a6035c63">
              Jag yrkar därför bifall till reservationen.
            </seg>
          </u>
          <note type="speaker" n="8ade9d5d">
            Anf. 192 MARIE ENGSTRÖM (v):
          </note>
          <u who="marie_engstrom_990978_w" xml:id="i-6229f4b757344710-0" n="c6256ba9" next="i-ce90cee9556cb291-0">
            <seg n="f0432e83">
              Fru talman! Jag vill först kommentera någonting som majoriteten
              skriver i betänkandet på s. 12. Man skriver att man vill bryta
              utanförskapet och införa åtgärder som kan bidra till att sysselsättningen
              varaktigt ökar, och detta måste välkomnas.
            </seg>
            <seg n="82e7ea10">
              Detta skulle alltså vara en av dessa åtgärder, och jag tycker
              att det är uppseendeväckande att man tillåter skatteavdrag för
              den typen av tjänster. Ska det vara Sveriges framtid, när man
              säger nej till att till exempel införa avdrag för mindre företag
              som vill satsa på forskning och utveckling inom miljö- och energiområdet?
              Det är ganska viktigt att ställa dessa två saker mot varandra
              för att verkligen visa vad det är regeringen vill åstadkomma med
              dessa förslag.
            </seg>
            <seg n="4f7fa015">
              Vi har haft den här debatten om skattelättnader för hushållstjänster
              ett antal gånger redan, och nu har vi den en gång till. Man kan
              se på dessa frågor ur ett fördelningspolitiskt perspektiv, och
              detta är bara ytterligare ett förslag som gynnar höginkomsttagare.
              Jag ser det som ett led i regeringens omfördelning från dem som
              inte har så mycket till dem som redan är gynnade. Det är också
              en snedfördelning mellan kvinnor och män, vilket jag har redogjort
              för ett antal gånger från den här talarstolen.
            </seg>
            <seg n="2ea7e1be">
              Man kan också prata om avdragets karaktär. Det är ett mycket
              generöst avdrag om man jämför med motsvarande typ av avdrag i
              andra länder. I Sverige kan varje familjemedlem i ett hushåll
              få ut maximalt avdrag vid köp av tjänster för 100 000 kronor per
              år. Det är inte dåligt. Om det finns tre personer över 18 år i
              ett hushåll kan man alltså utnyttja avdrag för städhjälp och annat
              för över 300 000 kronor.
            </seg>
            <seg n="37a36019">
              Man kan även se det ur ett sysselsättningsperspektiv. Vi har
              nyss besökt Finland, och alla trodde att detta hade väldigt stor
              inverkan på sysselsättningen. Men det var aldrig någon som kunde
              presentera färsk statistik. Jag frågade på vartenda ställe vi
              var på, men vi får hålla oss till den två, tre eller fyra år gamla
              statistik som vi hittills har fått. Den visar inte några strålande
              siffror, utan de jobb som har tillskapats har faktiskt varit väldigt
              dyra.
            </seg>
            <seg n="63155cec">
              Vi har också frågan om jämställdhet. I den analys man gjorde
              när vi tog det förra beslutet menade man att kvinnorna skulle
              slippa hushållsarbetet och att det var därför man gjorde så här.
              Då måste man ställa frågan: Men männen då? Är lösningen för att
              männen ska slippa städa att man köper in och betalar en tredje
              part som ska gå hemma och städa? Är det inte bättre att lära männen
              städa först?
            </seg>
            <seg n="f9c115a8">
              Majoriteten skriver att detta är ett förslag för att komma åt
              skattefusk. Men det innehåller en lång rad gränsdragningsproblem
              som öppnar för nytt skattefusk. Det är andra som har redogjort
              för vad som händer. Dagens Eko har till exempel uppdagat att företag
              är beredda att skriva något annat på fakturan. Vi läste i Dagens
              Nyheter i förra veckan att en trädfällning kunde kosta 300 kronor,
              medan klippning av gräsmattan kunde kosta 8 000 kronor. Det finns
              en lång rad sådana problem, och naturligtvis blir det så när man
              inför system som innehåller gränsdragningar det lockar människor
              till att kringgå reglerna. Detta är väldigt allvarligt. Inte minst
              kommer detta att betyda merarbete för Skatteverket.
            </seg>
            <seg n="614ff092">
              I dag fick vi höra på Dagens Eko att städbolag faktiskt är beredda
              att diskriminera sina anställda. Man skulle alltså kunna tänka
              sig att på beställning från den som vill ha städat hemma välja
              människor efter etniskt ursprung. Detta är väldigt allvarligt
              och strider uppenbart mot svensk lagstiftning.
            </seg>
            <seg n="30c353cf">
              Är det den här typen av företag vi ska gynna med skatteavdrag?
              Det är förresten inget skatteavdrag utan ett rent bidrag till
              dem som redan har. I sitt remissvar skriver också Ekonomistyrningsverket
              att detta inte är ett skatteavdrag utan ett rent bidrag.
            </seg>
            <seg n="5c1ddada">
              När resurserna är knappa ska skattepengarna naturligtvis användas
              där de behövs och där det finns hål att stoppa dem i inom vården,
              inom skolan och inom äldreomsorgen.
            </seg>
          </u>
          <note n="a97bbe61">
            Fru talman! Jag yrkar bifall till reservationen.
          </note>
          <note n="31e43796">
            Ajournering
          </note>
          <note n="80fb55ab">
            Kammaren beslutade kl. 15.56 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="marie_engstrom_990978_w" xml:id="i-ce90cee9556cb291-0" n="c6256ba9" prev="i-6229f4b757344710-0">
            <seg n="3fe2bddb">
              Återupptagna förhandlingar
            </seg>
          </u>
          <note n="16e4f819">
            Förhandlingarna återupptogs kl. 16.00.
          </note>
          <note n="699f5dc6">
            14 § Beslut om ärenden som slutdebatterats vid dagens sammanträde
          </note>
          <note n="1bf4bdd5">
            Punkt 1
          </note>
          <note n="37f06b07">
            Punkt 2
          </note>
          <note n="8fa4b980">
            Punkt 3
          </note>
          <note n="1bf4bdd5">
            Punkt 1
          </note>
          <note n="37f06b07">
            Punkt 2
          </note>
          <note n="1bf4bdd5">
            Punkt 1
          </note>
          <note n="37f06b07">
            Punkt 2
          </note>
          <note n="8c4f7b0f">
            15 § (forts. från 13 §) Skattelättnader för förmån av hushållstjänster
            (forts. SkU7)
          </note>
          <note type="speaker" n="ae55b9c8">
            Anf. 193 HELENA LEANDER (mp):
          </note>
          <u who="helena_leander_4b4234_w" xml:id="i-3a76aa1b38e98005-0" n="8175df64">
            <seg n="5e2524c9">
              Fru talman! Nu när vi haft en liten röstningspaus kanske chanserna
              ökar för att det man säger ska framstå som någorlunda originellt.
              Det kan annars vara lite svårt i diskussionen, särskilt efter
              de två mycket utförliga inlägg som vi hört tidigare. Nåväl, jag
              ska göra ett försök.
            </seg>
            <seg n="6896f4a3">
              Borgerliga politiker brukar generellt inte gilla att man ska
              lägga sig i så mycket. Men när det kommer till jobbpolitiken handlar
              borgerlig politik just om att man ska lägga sig i. Man ska peka
              ut vissa branscher som är lite viktigare och lite bättre än alla
              andra och som därför ska få särskilda skattelättnader.
            </seg>
            <seg n="014d1eb0">
              Hushållstjänstebranschen är tydligen en sådan bransch. Tidigare
              har man fått skattelättnader om man köper hushållstjänster själv.
              Nu ska man även få skattelättnader om ens arbetsgivare gör det.
              Det kan man i och för sig tycka är logiskt om man nu gillar skattelättnader
              för hushållstjänster, men för oss som inte gör det är det snarare
              ett steg i fel riktning.
            </seg>
            <seg n="978fcacb">
              För tydlighetens skull ska jag säga att jag inte har något emot
              hushållstjänster. Hushållstjänster är varken bättre eller sämre
              än andra tjänster, och människor som köper hushållstjänster är
              varken bättre eller sämre än andra människor. Däremot tycker jag
              inte att hushållstjänsterna är så himla bra att de i motsats till
              alla andra viktiga tjänster i vårt samhälle är värda särskilda
              skattelättnader.
            </seg>
            <seg n="df2c2a79">
              Trots allt ska statens resurser räcka till mycket, och att då
              välja att prioritera skattelättnader för dem som har råd att köpa
              hushållstjänster känns lite märkligt. Nu vet jag att de som gillar
              det här brukar säga att tanken är att även de som inte tjänar
              så mycket ska ha råd att köpa hushållstjänster, och man får det
              billigare. Men för dem som får vända på slantarna varje månad
              måste det kännas som ett hån. Var skulle de pengarna komma ifrån?
              Och har man inte andra, mer trängande behov?
            </seg>
            <seg n="28a99d3f">
              Nej, än så länge har skattelättnader för hushållstjänster inte
              utvärderats i Sverige, utan vi får titta utomlands för att se
              hur det har gått där. I Finland har den rikaste tiondelen av befolkningen
              fått ungefär hälften av skattelättnaden. Det är inte vettiga fördelningseffekter.
            </seg>
            <seg n="745b4016">
              Ett system med de här skeva fördelningseffekterna bör inte byggas
              ut, utan det bör avskaffas.
            </seg>
            <seg n="1db3b3a2">
              Därför yrkar jag bifall till oppositionens reservation.
            </seg>
          </u>
          <note type="speaker" n="e9a67c9e">
            Anf. 194 JESSICA POLFJÄRD (m):
          </note>
          <u who="jessica_polfjard_73df0a_w" xml:id="i-d206eb215d37baa2-0" n="133906c7">
            <seg n="d208d14a">
              Fru talman! När vi debatterade frågan om skattereduktion för
              hushållsnära tjänster i maj fanns inte reduktionen med för de
              personer som haft hushållsnära tjänster som löneförmån. Regeringen
              lovade då att behandla ärendet skyndsamt. Det gör att vi i dag
              ska ta ställning till detta tillägg med möjlighet att uppnå likformighet
              i beskattning, vilket vi allianspartier i skatteutskottet välkomnar.
            </seg>
            <seg n="93b0de57">
              Det innebär att de som tidigare har haft städning som löneförmån
              kommer att omfattas av de regler och definitioner som tidigare
              har beslutats kring lagen om skattereduktion för utgifter av hushållsnära
              tjänster. Begäran om reduktion görs i självdeklarationen, och
              arbetsgivaren är skyldig att lämna kontrolluppgift för att redovisa
              underlaget för densamma. Reglerna föreslås träda i kraft den 1
              januari 2008.
            </seg>
            <seg n="7cb57cde">
              Det här är en bra reform, framför allt när det gäller två delar.
              Den ena är att minska utrymmet för en traditionellt svart bransch
              och att med vita tjänster tränga undan den svarta marknaden. Det
              ger också, som vi tidigare har sagt, en möjlighet att öka arbetstillfällena
              i landet.
            </seg>
            <seg n="32da50f6">
              Fru talman! Det har ännu gått bara knappt fem månader sedan genomförandet
              av reformen. Vi kan redan nu se positiva effekter och tendenser
              på marknaden. Branschen kan vittna om positiva effekter av alliansens
              förslag. Nya kunder kommer till. Man får kunder som tidigare anlitat
              svart städhjälp men nu vänder sig till den vita marknaden för
              att köpa tjänster.
            </seg>
            <seg n="f0f9905b">
              Vi ser att många människor väljer att söka anställning i vita
              företag, det vill säga att man tidigare har städat svart men nu
              vill ha möjlighet till en riktig och trygg anställning.
            </seg>
            <seg n="cf094495">
              Jag tycker att ni har fel fokus när ni bara pratar om vilka det
              är som köper tjänster. Ni måste också titta på den andra sidan.
              Människor som tidigare har jobbat i en svart sektor utan trygghet
              och utan anställningsvillkor kan i dag få möjlighet till trygga
              anställningsformer, pensioner och sjukpenning och också en gemenskap
              i form av arbetskamrater.
            </seg>
            <seg n="d13c6f17">
              Av Finlands erfarenheter av ett liknande system, som inte är
              riktigt på samma sätt utformat som det svenska men ändå kan jämföras,
              kan man se en stadig ökning av antalet köpta tjänster under en
              fyraårsperiod. Från 2001 till 2005 ökade antalet personer som
              gjorde detta avdrag från 73 756 personer till 215 835.
            </seg>
            <seg n="7cd5efeb">
              Det är naturligtvis för tidigt, som jag sade tidigare, att se
              effekterna av genomförda reformer. Det tar tid att implementera
              nya förslag, och det tar tid innan människor får en vana och kännedom
              om systemet. Men vi är förhoppningsfulla och återkommer gärna
              i den delen. I Finland var man dessutom över partigränserna överens
              om att genomföra förslaget.
            </seg>
            <seg n="50baea09">
              Men i Sverige fortsätter oppositionen att säga nej till samma
              förslag. Då skulle vi vilja höra: Vad är er lösning på problemet?
              På vilket sätt tycker ni att man ska lösa den delen när det gäller
              människor som befinner sig på en svart marknad, som fortfarande
              inte har trygga anställningsvillkor vill ni bara lämna dem åt
              sidan? Jag tycker att oppositionen här är svaret skyldig att berätta
              hur ni vill komma till rätta med problemet.
            </seg>
            <seg n="8dcf30fb">
              Ni hänvisar också till Skatteverkets rapport när det gäller den
              så kallade skattefelskartan, en redogörelse som över år visar
              undanhållande av skatter och avgifter med uteblivna skatteintäkter
              som följd.
            </seg>
            <seg n="acfb0cf1">
              Ni hänvisar till att skattereduktionen för hushållsnära tjänster
              kommer att bidra till att skattefusket ökar. Men vi menar att
              det är precis tvärtom, att det faktiskt är så att det här är en
              del i möjligheten att göra svarta tjänster till vita. Det är inte
              hela lösningen, men det är en del av lösningen på problemet.
            </seg>
            <seg n="7ea5c3be">
              Vi vidtar även andra åtgärder i regeringen, också i samarbete
              med till exempel fackförbunden, där man ser att effekterna där
              man har infört personalliggare är att det blir mer intäkter till
              statskassan.
            </seg>
            <seg n="d3fa96ac">
              Flera av oppositionens företrädare har tagit upp att det här
              är en reform som endast gynnar den del av medborgarna som har
              höga inkomster. Jag har i samtal med branschen och företrädare
              för denna fått veta att det inte ser ut så, utan det finns ingen
              homogen grupp som upphandlar den här tjänsten. Det som är gemensamt
              är att man vill köpa tid. Man vill köpa städning och köpa hjälp
              nära hemmet. Men det är faktiskt både ensamstående män och kvinnor,
              unga, gamla, barnfamiljer i olika stadsdelar, i olika situationer
              i livet, så det går inte att säga att det är en homogen grupp
              som utnyttjar den här typen av tjänster. Det tycker jag är viktigt
              att framhålla.
            </seg>
            <seg n="4a726222">
              Det har också tillkommit nya företag. Det är många företag som
              startas av kvinnor, och det är en möjlighet för många att ge sig
              in i en bransch som tidigare har varit präglad av en sådan prisnivå
              och prissättning att man inte har kunnat konkurrera på samma villkor.
            </seg>
            <seg n="bb365ae3">
              Det finns siffror som visar att det har skett en fördubbling
              av antalet företag i den bransch som vi talar om. 2006 startades
              636 företag, och vid halvårsskiftet startades 1 133 nya företag
              inom branschen. Det är alltså en fördubbling. Vi menar att det
              här är företag som har tillkommit utifrån den förändring som vi
              har gjort.
            </seg>
            <seg n="bf5d55ac">
              Jag skulle vilja ställa en fråga till oppositionen. Hur många
              av dessa företag tror ni hade tillkommit om vi inte hade ändrat
              i lagstiftningen? Hur tror ni att den fortsatta marknaden hade
              sett ut, och hur hade den utvecklats?
            </seg>
            <seg n="d97c6440">
              Vänstern fortsätter att hävda att det är en ojämlikhet i villkoren
              för kvinnor och män att kunna kombinera familjeliv och arbetsliv.
              Jag vill återigen säga till Vänstern att det inte ser likadant
              ut. Det kanske inte är mannens fel att det ser annorlunda ut,
              för det vi kan se är att de som upphandlar och väljer att köpa
              tjänsten i många fall är ensamstående människor. Det är inte så
              att alla familjer är likadana och att man är två av olika kön
              i en relation.
            </seg>
            <seg n="36b914a6">
              Min sista fråga till oppositionen är huruvida ni kommer att upphäva
              besluten om skattereduktion för hushållsnära tjänster eller om
              ni kommer att behålla det nuvarande systemet, om det skulle vara
              så att ni efter nästa val tar över makten. Det är en viktig signal
              som ni bör kunna ge redan nu när det till exempel gäller synen
              på den här typen av arbete och hur ni ser på skattereduktionen.
            </seg>
            <seg n="599bf97d">
              Alliansregeringens ambition är att fortsätta att utveckla och
              förenkla systemet och fortsätta att se över möjligheten att ge
              reduktionen redan i samband med köpet av tjänsten. Vi kommer att
              återkomma i den frågan.
            </seg>
          </u>
          <note n="8cca800c">
            Därmed, fru talman, vill jag yrka bifall till utskottets förslag
            till beslut samt yrka avslag på samtliga motioner.
          </note>
          <note type="speaker" n="f7132c6f">
            Anf. 195 FREDRIK OLOVSSON (s) replik:
          </note>
          <u who="fredrik_olovsson_0e5dce_w" xml:id="i-00a11fb82bfad290-1" n="db7828ed">
            <seg n="a08cf9ab">
              Fru talman! Som jag sade i mitt anförande går de skattesänkningar
              som genomförs i första hand till högavlönade och förmögna. Riksdagens
              utredningstjänst visar att 70 procent av inkomstförstärkningarna
              i budgeten nu går till de tre rikaste tiondelarna av befolkningen,
              medan 40 procent av befolkningen med lägst inkomster får oförändrade
              eller försämrade villkor. Vilken av dessa två grupper, de som
              har fått mest eller de som har fått minst, tror Jessica Polfjärd
              gynnas av förslaget om avdragsrätt för hushållstjänster som förmån?
              Är det den mer välbeställda delen av befolkningen, eller är det
              de som har fått försämrade eller så här långt oförändrade villkor
              till följd av Moderaternas politik?
            </seg>
          </u>
          <note type="speaker" n="0d44bcd2">
            Anf. 196 JESSICA POLFJÄRD (m) replik:
          </note>
          <u who="jessica_polfjard_73df0a_w" xml:id="i-d206eb215d37baa2-1" n="133906c7">
            <seg n="2515785b">
              Fru talman! Du gör en förenkling i din argumentation, Fredrik.
              Det finns en sak som du bortser från, och det är det faktum att
              vi har infört ett jobbskatteavdrag som gynnat låg- och medelinkomsttagarna
              i samhället. Det ger en viss frihet att kunna ha mer rörliga pengar
              efter det att skatten är betald och att den enskilda familjen
              kan prioritera vad man vill göra med sina pengar.
            </seg>
            <seg n="b7d89bb7">
              Det som verkligheten och branschen vittnar om är att det inte
              är de som är rikast och har de största villorna som har städhjälpen,
              utan att det faktiskt finns ensamstående mammor som väljer att
              göra den här upphandlingen av tjänster utifrån behovet av hjälp.
              Det finns ett behov som man täcker med hjälp av dessa tjänster,
              och då kan man också få en skattereduktion.
            </seg>
          </u>
          <note type="speaker" n="0a3e51d7">
            Anf. 197 FREDRIK OLOVSSON (s) replik:
          </note>
          <u who="fredrik_olovsson_0e5dce_w" xml:id="i-00a11fb82bfad290-2" n="db7828ed">
            <seg n="96f2f249">
              Fru talman! Det här systemet är konstruerat för att gynna höginkomsttagare.
              Det finns några exempel som visar att man faktiskt får göra avdrag
              för tjänster som man köper för sin utländska fastighet, alltså
              att grillpartyt vid Medelhavet blir avdragsgillt, att man får
              en skattesänkning i Sverige när man har det där. Det är ett exempel.
            </seg>
            <seg n="3799d126">
              Den här typen av tjänster konsumeras helt naturligt av höginkomsttagare.
              Det visar också de internationella erfarenheterna. Nästan alla
              subventioner hamnar i fickorna hos de mest välmående. Så är det
              i Finland och så är det i Frankrike, varifrån vi allihop kan ta
              del av utvärderingar. Avdragsmöjligheterna i Sverige är dessutom
              dubbelt så stora som i till exempel Belgien och Finland, så de
              gynnar verkligen dem med de högsta inkomsterna.
            </seg>
            <seg n="d13c630e">
              Jag kan inte komma fram till något annat än att det här är ytterligare
              ett förslag som just gynnar höginkomsttagare eller ger ytterligare
              ett bidrag till dem som redan har mycket, och det betalas med
              nedskärningar för dem som har väldigt lite.
            </seg>
            <seg n="2c1a96bf">
              Riksdagens utredningstjänst säger att 70 procent av inkomstförstärkningarna
              kommer de tre rikaste tiondelarna av befolkningen till del, och
              där ingår det som du kallar jobbskatteavdrag, förvärvsavdraget.
              Därigenom får de 40 procent av befolkningen som har lägst inkomster
              oförändrade eller försämrade villkor också med den delen. Det
              är hela skattepaketet som Riksdagens utredningstjänst har tittat
              på.
            </seg>
            <seg n="848e3f66">
              Jag kan inte se något annat än att det här är ytterligare ett
              steg åt fel håll för Sverige. Det är väldigt tråkigt att det är
              på det sättet. Jag hoppas förstås att ni när ni fortsätter att
              förändra systemet åtminstone någon gång kan gå åt rätt håll så
              att klyftorna kan minska i Sverige.
            </seg>
          </u>
          <note type="speaker" n="7c38d2ae">
            Anf. 198 JESSICA POLFJÄRD (m) replik:
          </note>
          <u who="jessica_polfjard_73df0a_w" xml:id="i-d206eb215d37baa2-2" n="133906c7">
            <seg n="36cf4bbb">
              Fru talman! För mig är det en möjlighet att minska klyftorna
              och utanförskapet. När en kvinna väljer att gå in i en fast anställning
              får hon tillgång till trygghetssystemen i stället för att ensam
              arbeta på en svart marknad utan någon som helst möjlighet till
              vare sig pension eller andra trygghetssystem. Då är er uppfattning
              att vi ska säga nej till det. Ifall det någonsin skulle vara någon
              som skulle vilja ha ett grillparty vid Medelhavet ska vi också
              säga nej till den kvinna som har möjlighet att få en fast anställning
              och en avtalsenlig lön.
            </seg>
            <seg n="3c73161e">
              Ni har inte svarat på frågan om just synen på dem som utför arbetet
              och inte bara dem som köper tjänsten. Jag skulle gärna vilja att
              ni förklarar hur ni tycker att vi ska komma till rätta med problemet.
              Vad tycker ni är svaret till kvinnan som har befunnit sig i utanförskap
              men som nu kommer in i ett trygghetssystem?
            </seg>
          </u>
          <note type="speaker" n="19946626">
            Anf. 199 MARIE ENGSTRÖM (v) replik:
          </note>
          <u who="marie_engstrom_990978_w" xml:id="i-4434599a5af71a70-2" n="c6256ba9">
            <seg n="babd7a3b">
              Fru talman! Jessica Polfjärd talar mycket om vilka som får ta
              del av denna möjlighet och detta avdrag. Hon talar om att alla
              har möjlighet att ta del av det. Så är det naturligtvis; det är
              ingen som är diskvalificerad i den meningen. Man kan vara diskvalificerad
              av andra orsaker, till exempel att man inte har råd.
            </seg>
            <seg n="1e607195">
              Hur många ensamstående mammor respektive hushåll där medlemmarna
              tillhör decil tio tror Jessica Polfjärd får del av detta avdrag?
              Du verkade ganska säker på att detta verkligen kommer alla till
              del.
            </seg>
            <seg n="d12ba3b5">
              Du talade också om att vi från oppositionen var bekymrade över
              dem som köper tjänsterna och att vi bara talade om inkomstfördelning
              och så vidare. Jag tycker att vi verkligen oroar oss för dem som
              säljer tjänsterna och vad detta leder till. Det kanske tillskapas
              nya företag, men vi är oroade över att de som säljer också dras
              in i skattefuskverksamhet på ett eller annat sätt. Det var precis
              det som reformen var till för att motverka, i alla fall enligt
              er i majoriteten. Detta är problematiskt.
            </seg>
            <seg n="fb1bfbf3">
              Men det är samtidigt ett försök att svara på alla de frågor som
              Jessica Polfjärd har ställt från talarstolen. Nu kanske jag kan
              få svar på mina frågor.
            </seg>
          </u>
          <note type="speaker" n="f42650eb">
            Anf. 200 JESSICA POLFJÄRD (m) replik:
          </note>
          <u who="jessica_polfjard_73df0a_w" xml:id="i-d206eb215d37baa2-3" n="133906c7">
            <seg n="d8204ada">
              Fru talman! Vi har valt att se på reformen på lite olika sätt.
              Vi känner att ni har problematiserat kring något som ändå uppfattas
              som en del i att kunna göra möjligt för företag att starta och
              också anställa. Det man ser i branschen i dag är att det finns
              ett stort tryck och att man skulle kunna få hur många kunder som
              helst. Problemet är att man i andra änden inte riktigt hinner
              anställa.
            </seg>
            <seg n="852f994b">
              Det är som sagt positivt att det finns en möjlighet att ha ett
              brett urval av människor som söker sig till marknaden.
            </seg>
            <seg n="e7f1cf34">
              Som jag sade tidigare är det för tidigt att kunna säga vilka
              som i dag utnyttjar tjänsten. Det jag refererar till är det man
              sett i branschen utifrån de kunder som man hitintills har fått
              in. Det är positivt att man kan vända ett köpbeteende och att
              vi som politiker och lagstiftare kan bidra till det.
            </seg>
            <seg n="d4f30940">
              Jag vet inte hur många ensamstående mammor som kan ta del av
              förslaget. Men jag hoppas att vi med tiden kan utröna det.
            </seg>
            <seg n="49ee589e">
              När det gäller skattefusket är det klart att det alltid blir
              gränsdragningsproblem. Jag tror att oppositionen är medveten om
              att det förekom en hel del problem även med rotavdraget. Det vore
              jättebra om ni talade om vad ni gjorde för att åtgärda det så
              kanske vi kan dra lärdom av det även i detta system.
            </seg>
          </u>
          <note type="speaker" n="e4b2c723">
            Anf. 201 MARIE ENGSTRÖM (v) replik:
          </note>
          <u who="marie_engstrom_990978_w" xml:id="i-4434599a5af71a70-3" n="c6256ba9">
            <seg n="8821406f">
              Fru talman! Det blir många bollar i luften, men jag ska dröja
              lite grann vid möjligheten att ge fler människor arbete.
            </seg>
            <seg n="59346d34">
              Regeringen är inriktad på att det ska startas fler företag. Det
              tycker jag också att det ska. Jag talade om det i mitt anförande.
              Och jag talade om att, milda makter, ge företagen som vill satsa
              på forskning, framtid, ny teknik och miljöomställning möjlighet
              att få skatteavdrag! Oj, vad mycket nya jobb det skulle ge! Oj,
              vilken insats det skulle vara för en mycket nödvändig klimatomställning!
              Den typen av frågor gillar jag att tala om.
            </seg>
            <seg n="ede819fc">
              För något år sedan gav vi kommunerna möjlighet att tillhandahålla
              så kallade servicetjänster ute i kommunerna. De skulle utan biståndsbedömning
              ges till äldre människor för att förhindra skador i hemmet, till
              exempel för att förhindra att man faller när man ska skruva i
              en glödlampa och så vidare. Det skulle vara den typen av enkla
              tjänster. Det är väl också något som skulle skapa jobb? Bara för
              att vi säger nej till detta betyder det inte att vi inte skulle
              ha förslag på bra jobb som vi vill satsa på.
            </seg>
            <seg n="9d9bb75a">
              Nu har Jessica Polfjärd fått en lång rad exempel av mig på hur
              vi vill skapa jobb. Det är jobb som är nödvändiga och som skapas
              utan att människor som redan är välbärgade får en bättre ekonomi
              på bekostnad av andra.
            </seg>
          </u>
          <note type="speaker" n="f27d4eb8">
            Anf. 202 JESSICA POLFJÄRD (m) replik:
          </note>
          <u who="jessica_polfjard_73df0a_w" xml:id="i-d206eb215d37baa2-4" n="133906c7">
            <seg n="97f59278">
              Fru talman! Som Marie sade tidigare är det många bollar i luften.
              Jag ska försöka plocka ned en. Jag får se om det blir rätt.
            </seg>
            <seg n="8310bd5b">
              Det är självklart så att vi behöver företag som satsar på forskning,
              som har hög teknologi för ögonen och som gör att den delen av
              företagandet också utvecklas. Jag har svårt att se att det står
              mot varandra. Jag tror att vi behöver båda delarna för att samhället
              ska kunna utvecklas.
            </seg>
            <seg n="c40547ad">
              Kvinnan som har fått arbete i ett vitt företag kanske inte hade
              fått det i en högteknologisk miljö där man satsar mycket på forskning.
              Det kanske är så att dessa företag riktar sig till olika målgrupper
              när det gäller anställning. Vi kan se att människor som har stått
              långt från arbetsmarknaden och som ofta har en kort utbildning
              har fått möjlighet till arbete. Jag tror inte att vi ska ställa
              dessa två företagstyper mot varandra.
            </seg>
            <seg n="85a84fdb">
              När det gäller servicetjänster är det kanske ingen jätteskillnad
              vad gäller kommunens möjlighet att leverera denna typ av tjänster.
              Jag måste ändå fråga: Vad är skillnaden mot detta? Varför kan
              ni inte säga ja till detta förslag? Är det en traditionell vänstersyn
              att det är bättre att välfärden levereras från det offentliga,
              det vill säga från kommunen? Eller finns det tjänster i detta
              som man kan öppna på den öppna marknaden som tillfredsställer
              samma behov?
            </seg>
          </u>
          <note type="speaker" n="0ea08d91">
            Anf. 203 HELENA LEANDER (mp) replik:
          </note>
          <u who="helena_leander_4b4234_w" xml:id="i-3a76aa1b38e98005-1" n="8175df64">
            <seg n="3e813c43">
              Fru talman! Jessica Polfjärd har förstås rätt i att om man tar
              bort skatten på ett arbete som tidigare har varit svart blir det
              per definition vitt. Så skulle man kunna lösa allt svartarbete
              i samhället; man tar helt enkelt bort skatten. Men om det är regeringens
              politik för att minska problemet med svartarbete är jag lite oroad
              för finansieringen av den offentliga välfärden. Någonstans måste
              man inse att det förvisso är en korrekt väg men kanske inte framkomlig
              om vi skulle köra den över hela fältet.
            </seg>
            <seg n="0717ec9e">
              Något som jag tror att regeringen skulle fundera på är vilken
              roll politiker har som goda förebilder. Det framkommer ofta ganska
              tydligt i undersökningar när man frågar människor som skattefuskar
              varför de gör det. De säger att det är för att politiker roffar
              och fifflar och då gör de också det. Jag säger inte att Jessica
              Polfjärd gör det, men det finns onekligen en och annan moderat
              som har hamnat i blåsväder på grund av sin inställning till svartarbete.
            </seg>
            <seg n="c7e5ee17">
              Jessica Polfjärd frågar också hur många jobb som vi tror skulle
              ha tillkommit utan denna reform. Precis som Marie Engström var
              inne på måste man ändå ställa det emot vad pengarna skulle ha
              använts till om man inte genomfört reformen. Det är ändå 1,3 miljarder
              vi talar om, om jag inte minns fel. Vad skulle ha hänt om man
              i stället använt dem till att till exempel återinföra den nedsättning
              av arbetsgivaravgifterna som fanns för småföretag innan den nya
              regeringen kom till makten och tog bort dem? Vad skulle ha hänt
              om vi satsat dem på olika investeringar för att möta de klimatutmaningar
              vi står inför? Det finns många olika sätt att använda dessa 1,3
              miljarder kronor som skulle kunna skapa jobb, fast kanske inte
              just inom hushållstjänstbranschen.
            </seg>
            <seg n="b553a059">
              Det är rätt, som Jessica Polfjärd säger, att det kanske inte
              är samma människor som sysslar med spetsforskning som städar i
              hemmen. Vi ska därav inte dra slutsatsen att människor som en
              gång städar är dömda att alltid städa och aldrig kan få ett annat
              jobb. Det är klart att om man drar ned på kommunal vuxenutbildning
              och sådant finns inte de möjligheterna i samma utsträckning. Men
              med en kombination av möjligheter till vidareutbildning och satsningar
              på bra och hållbara framtidsjobb tror jag att dessa människor
              kan få jobb som för samhället framåt.
            </seg>
          </u>
          <note type="speaker" n="0ac1e486">
            Anf. 204 JESSICA POLFJÄRD (m) replik:
          </note>
          <u who="jessica_polfjard_73df0a_w" xml:id="i-d206eb215d37baa2-5" n="133906c7">
            <seg n="80963137">
              Fru talman! Jag börjar med att bemöta det Helena tog upp sist
              eftersom det är det som jag kommer ihåg bäst.
            </seg>
            <seg n="ebcdaf0a">
              Det är klart att det inte är så att har man en gång börjat städa
              kommer man att befinna sig i den branschen resten av livet. För
              många är det en möjlighet att ha ett arbete. Många av mina vänner
              städade direkt efter gymnasiet, och ingen är kvar i det jobbet.
              Men man hade ändå en möjlighet att få en sysselsättning medan
              man funderade på vad man ville göra vidare i livet.
            </seg>
            <seg n="5762e967">
              Samtidigt tycker jag inte att vi ska göra ned det faktum att
              det finns människor som ändå ser detta som ett traditionellt arbete.
              Då finns det ingen möjlighet att vi ska säga att det är ett dåligt
              arbete, utan det är lika gott som något annat. Det är en viktig
              syn på det hela, och därför tycker jag att vi ska lämna pigdebatten
              som har varit åt sidan.
            </seg>
            <seg n="bdd72658">
              Du sade att politiker roffar och fifflar. Jag kanske inte gör
              det, sade du. Nej, det gör jag inte. Jag städar själv.
            </seg>
            <seg n="a7f3a529">
              Men jag har absolut inga problem med att köpa den här tjänsten
              utifrån de behov som finns i den situation som man befinner sig
              i.
            </seg>
            <seg n="6735aa78">
              Jag vet inte vad som är skillnaden. Jag vet inte om det är synsättet
              på vad som är traditionellt manligt och kvinnligt som gör den
              här skillnaden och varför det skulle vara sämre att få städat
              hemma än att lämna in sin bil på verkstaden. Här finns det skillnader.
              Jag vet inte om det är för att det är en förlängning av det traditionellt
              kvinnliga arbetet som man reagerar så starkt på att det ska kunna
              upphandlas på marknaden.
            </seg>
          </u>
          <note type="speaker" n="0d1880f8">
            Anf. 205 HELENA LEANDER (mp) replik:
          </note>
          <u who="helena_leander_4b4234_w" xml:id="i-3a76aa1b38e98005-2" n="8175df64">
            <seg n="2753b017">
              Fru talman! Jag har inga som helst problem med att människor
              väljer att köpa hushållstjänster. Jag är ledsen att jag inte hittade
              någon bra neutral avslutning när det började blinka rött här.
            </seg>
            <seg n="ff913aea">
              Det är inte några dåliga tjänster i sig. Däremot är frågan om
              vi ska ge skattelättnader till dem. Det gör vi inte när människor
              lämnar in bilen eller cykeln på verkstaden. Ni vill i och för
              sig göra det, men det är en annan fråga. Då handlar det om arbetsgivaravgifter.
            </seg>
            <seg n="d7802dab">
              Frågan är snarare om det enda sättet för människor som i dag
              jobbar i städbranschen att komma till ett tryggt vitt jobb är
              införandet av den här skattelättnaden eller om man kan satsa på
              andra jobb och på utbildning. Det finns många sätt helt enkelt.
              Det var det jag ville få fram.
            </seg>
            <seg n="361387ef">
              Jag ska också ta upp jämställdhetsaspekten. Som du sade i ditt
              anförande är det naturligtvis inte så att alla människor lever
              ihop i heterosexuella parrelationer. Det finns människor som lever
              ensamstående eller med en person av samma kön. Inte ens alliansen
              har väl påstått att det här skulle vara bra för jämställdheten
              mellan män och kvinnor i förhållanden där det inte finns en man
              och en kvinna? Det är därför vi ifrågasätter om det i ett förhållande
              mellan en man och en kvinna är det bästa sättet att lösa den strukturella
              skillnaden att män generellt inte tar lika stort ansvar för hushållet
              genom att de kan köpa sig fria. Handlar det snarare om att göra
              upp med synen på vad som är manligt och kvinnligt och synen på
              de traditionella könsrollerna?
            </seg>
          </u>
          <note type="speaker" n="5e1c5e50">
            Anf. 206 JESSICA POLFJÄRD (m) replik:
          </note>
          <u who="jessica_polfjard_73df0a_w" xml:id="i-d206eb215d37baa2-6" n="133906c7">
            <seg n="515573f8">
              Fru talman! Helena Leander frågade också om andra åtgärder. Jag
              vill återigen hänvisa till det faktum att man tillsammans med
              facken och arbetsgivarorganisationerna tar mycket ansvar för att
              komma till rätta med svartarbete när det gäller branscher som
              har befunnit sig mycket på den svarta marknaden. Det gäller till
              exempel byggbranschen.
            </seg>
            <seg n="fef23415">
              Även om det inte har förlupit så lång tid ser vi redan att det
              har hänt saker. Det är viktigt att poängtera. Tidigare kunde vi
              spekulera i vad som skulle hända. Nu ser vi ändå en trend för
              vad som håller på att hända.
            </seg>
            <seg n="a2bbf0d7">
              Jag kommer ihåg att vi diskuterade jämställdhet även förra gången
              vi hade den här debatten. Vi var då ganska överens om att det
              inte finns någon traditionell familjebild. Man måste naturligtvis
              kunna lösa det här på olika sätt. Det kanske inte bara är ett
              kvinnligtmanligt problem utan även är ett åldersstrukturellt problem.
              Tonåringar kanske hjälper till för lite hemma, eller man kanske
              tar för lite ansvar även om man delar ett hushåll. Det finns mycket
              att diskutera.
            </seg>
            <seg n="df4ad663">
              Vad är det som säger att vi inte skulle kunna ge möjligheten
              att underlätta för familjer att ha likvärdiga villkor, att arbeta
              lika mycket, att ha lika mycket tid på arbetsmarknaden och kunna
              förena detta med barn och fritid? Vi vill inte utestänga möjligheten
              för människor att ha samma villkor, även om det inte är det allenarådande
              och det som kommer att vara avgörande för jämställdheten framöver.
              Det tror inte jag heller.
            </seg>
          </u>
          <note type="speaker" n="31876c13">
            Anf. 207 KARIN NILSSON (c):
          </note>
          <u who="karin_nilsson_f1ecac_w" xml:id="i-117cb75c6812e5f2-2" n="4bc36f7e">
            <seg n="24790686">
              Fru talman! Från den 1 juli i år är det möjligt att som privatperson
              få en skattereduktion vid köp av hushållsnära tjänster. Nu diskuterar
              vi en skattereduktion för hushållsnära tjänster då företag köper
              tjänster som löneförmån till sin personal.
            </seg>
            <seg n="f45dac03">
              Naturligtvis finns det en logik i att detta beslut kommer som
              en följd av tidigare beslut. Löneförmån och lön är i stort sett
              samma sak eftersom de beskattas av den fysiska person som mottar
              löneförmånen eller lönen.
            </seg>
            <seg n="41da24af">
              Det finns naturligtvis också en logik i att oppositionen har
              avvikande mening i frågan, då man hela tiden har förespråkat det
              tidigare systemet. Det tidigare systemet innebar att städning
              i någons hem endast var förbehållet högavlönade eller dem som
              har haft ett rymligt samvete och valt att köpa tjänsterna svart.
            </seg>
            <seg n="59e1712c">
              När förslaget att införa hushållsnära tjänster debatterades i
              maj konstaterades det att det omsattes 3 miljarder kronor på en
              svart marknad.
            </seg>
            <seg n="5c6cb1b1">
              Fru talman! Jag anser att vi som lagstiftare i Sveriges riksdag
              har skyldighet att göra vårt yttersta för att ändra på detta förhållande.
              Vi ska framför allt göra det för dem som utför tjänsterna. Svartjobbare
              står helt utanför trygghetssystemet utan försäkringsskydd, utan
              sjukersättning då de blir sjuka, utan a-kassa, utan semesterersättning,
              utan lönegrundad föräldrapenning och utan pensionsinbetalningar.
            </seg>
            <seg n="b775c900">
              En skattereduktion i en sektor som omvandlas från svart till
              vit genererar tillbaka mer skatteintäkter än det skattebortfall
              som reduktionen innebär eftersom det trots skattreduktionen vid
              köpet av tjänsterna lyfter fram nya beskattningsbara inkomster
              från dem som utför de vita jobben. Att jobben blir vita breddar
              också arbetsmarknaden.
            </seg>
            <seg n="57f6ab94">
              Fru talman! Jag pratade i går med en företagare med ett hemtjänstföretag
              som sedan skattereduktionen för hushållsnära tjänster trädde i
              kraft den 1 juli har fått 40 nya kunder. Det låter mycket, men
              hon hade ytterligare 25 kunder som stod på kö eftersom hon inte
              får tag på arbetskraft. Det är oroväckande.
            </seg>
            <seg n="3c27d732">
              Fru talman! Genom denna fråga träffade jag på ytterligare ett
              systemfel som ett resultat av den tidigare regeringens politik.
              Det finns arbetslösa på orten, de finns inom pendlingsavstånd
              och det finns de som sökte de jobb som hon annonserade ut, men
              det fanns massor av ursäkter.
            </seg>
            <seg n="e50b3161">
              Någon hade några få månader kvar på sitt plusjobb och visste
              inte riktigt om hon ville ta ett fast jobb.
            </seg>
            <seg n="d8bd77f2">
              Någon brukade ta ströjobb då och då inom kommunen när någon var
              sjuk. Det kändes bättre att fortsätta med dessa korta vikariat
              och stämpla upp övrig tid, trots att det erbjöds ett riktigt jobb.
            </seg>
            <seg n="a725250a">
              En tredje måste nog gå hem och fundera över om hon förlorar ekonomiskt
              på att ta ett jobb.
            </seg>
            <seg n="4b8b3d79">
              En annan visste inte om hon ville jobba heltid. Därför blev hon
              erbjuden halvtid, men var ändå osäker på om hon kan stämpla upp
              övrig tid så att det verkligen lönar sig att arbeta.
            </seg>
            <seg n="01fe2e2c">
              Man kan tycka att detta är vid sidan om ämnet, men vi pratar
              om att göra svarta jobb vita och skapa riktiga jobb.
            </seg>
            <seg n="691d7424">
              Det är tyvärr ofta sådana här ursäkter som leder till att en
              del föredrar att jobba svart så att de inte riskerar att förlora
              pengar i de bidragssystem som de sitter fast i.
            </seg>
            <seg n="0e8affe7">
              Fru talman! Det finns tveklöst ett samband mellan viljan att
              arbeta och ersättningsnivån i systemet. Den nya regeringen måste
              fortsätta att bryta socialdemokratiska systemfel och fortsätta
              på den inslagna vägen att göra svarta jobb till vita riktiga jobb.
            </seg>
            <seg n="466635e5">
              Jag vill med dessa ord yrka bifall till utskottets förslag till
              beslut.
            </seg>
          </u>
          <note type="speaker" n="fa7eb54a">
            Anf. 208 FREDRIK OLOVSSON (s) replik:
          </note>
          <u who="fredrik_olovsson_0e5dce_w" xml:id="i-00a11fb82bfad290-3" n="db7828ed">
            <seg n="20962751">
              Fru talman! Karin Nilsson pratade mycket om hur man ska komma
              bort från fusk. Vår inställning är att det här systemet inte bara
              är orättvist utan att det faktiskt också öppnar för nya möjligheter
              till fusk. Det varnade vi för innan det här sattes i sjön. Vi
              tycker att vi har fått rätt.
            </seg>
            <seg n="d2ee8589">
              I mitt anförande tog jag upp hur Ekot gjorde en undersökning
              genom att ringa till olika företag. Hälften av de företag som
              kontaktades av journalisterna var beredda att bistå med falska
              fakturor för att tjänster som inte omfattas av avdrag skulle bli
              avdragsgilla.
            </seg>
            <seg n="7ea6786f">
              Att det finns problem visar också Skatteverkets rapport om de
              600 ansökningar som har inkommit om skattereduktion för hushållstjänster.
              Där finns det mycket märkliga fakturor som tyder på att inte allt
              står rätt till. För de delar som inte ger avdrag fakturerar man
              väldigt lågt, och för de delar som ger avdrag fakturerar man väldigt
              kraftigt.
            </seg>
            <seg n="86b9fe7d">
              Därför undrar jag hur det kommer sig att ni inte har gjort någonting
              för att täppa till dessa problem. Varför har systemet inte förbättrats
              i detta avseende på en enda punkt?
            </seg>
          </u>
          <note type="speaker" n="efbe75e3">
            Anf. 209 KARIN NILSSON (c) replik:
          </note>
          <u who="karin_nilsson_f1ecac_w" xml:id="i-117cb75c6812e5f2-3" n="4bc36f7e">
            <seg n="641c9bb8">
              Fru talman! Det var en intressant fråga. Varför har den nya regeringen
              på ett antal månader kan det vara fyra eller fem månader inte
              gjort någonting i just denna fråga för att komma åt fusket? Men
              varför har Socialdemokraterna under en mängd år inte gjort någonting
              när det finns en marknad som omsätter 3 miljarder svarta kronor?
              Där handlar det inte om fyra fem månader, utan det handlar om
              år. Varför har dessa frågor inte fått någon lösning tidigare?
              Jag tycker att denna lösning är värd att pröva innan man fördömer
              den. Jag tycker givetvis att det är viktigt att medierna granskar
              den. Jag tycker också att det är viktigt att riksdagens utredningstjänst
              granskar olika saker. Men jag tycker att det är allvarligt att
              man inte har tagit tag i frågan om en marknad som omsätter 3 miljarder
              svarta kronor.
            </seg>
          </u>
          <note type="speaker" n="238b7bc7">
            Anf. 210 FREDRIK OLOVSSON (s) replik:
          </note>
          <u who="fredrik_olovsson_0e5dce_w" xml:id="i-00a11fb82bfad290-4" n="db7828ed">
            <seg n="0c24177c">
              Fru talman! När Ekot avslöjade den nya formen av fusk som detta
              system ger en möjlighet till intervjuade man också näringsminister
              Maud Olofsson. Hon sade att hon valde att inte se så allvarligt
              på detta. Man kan undra om det är därför som det inte vidtas några
              åtgärder, eftersom näringsministern inte tycker att det är så
              allvarligt att företag fuskar på detta nya sätt.
            </seg>
            <seg n="a881275a">
              Jag personligen tycker inte att det riktigt duger att man jagar
              sjuka och arbetslösa när man inte samtidigt tar krafttag mot skattefusket.
              Nu hoppas jag förstås att Karin Nilsson inte ställer upp på Maud
              Olofssons ställningstagande att detta inte är så allvarligt utan
              att ni tvärtom ligger på och kräver olika former av åtgärder för
              att detta system ska bli bättre men att man också tar skattefusk
              och skatteundandragande på större allvar.
            </seg>
            <seg n="392a569f">
              Vi hade för bara någon vecka sedan en debatt om Skatteverkets
              resurser som regeringen skär ned jämfört med hur det har varit
              tidigare. Vi vill lägga mer resurser på Skatteverket för att man
              ska ha möjligheter att kontrollera att den skatt som ska debiteras
              också kan komma in.
            </seg>
            <seg n="47f0555b">
              Ett exempel på åtgärder som vi vidtog under den förra mandatperioden
              man kan givetvis alltid göra mer var att ge Skatteverket ökade
              resurser. Vi tog också fram förslaget om personalliggare, vilket
              nu har genomförts. Det är ett exempel. Enligt Skatteverket har
              4 000 svarta jobb blivit vita genom att man har kontrollerat på
              ett annat och mer effektivt sätt. Det tycker jag att man kan lära
              sig av och ta med sig i den fortsatta behandlingen. Det tycker
              jag är ett bättre sätt att hantera denna typ av frågor än att
              ta bort skatter helt för att komma åt skattefusk eller att ge
              väldigt stora subventioner till en liten grupp välbeställda människor
              så att de ska kunna köpa tjänster som de egentligen redan tidigare
              har haft råd med.
            </seg>
          </u>
          <note type="speaker" n="91451548">
            Anf. 211 KARIN NILSSON (c) replik:
          </note>
          <u who="karin_nilsson_f1ecac_w" xml:id="i-117cb75c6812e5f2-4" n="4bc36f7e">
            <seg n="2f5ddc18">
              Fru talman! Jag tycker att regeringen tar frågan på stort allvar
              när man säger att man försöker hitta lösningar på en marknad som
              omsätter 3 miljarder svarta kronor. Det var mitt svar i den förra
              repliken, och jag tycker att det tål att upprepas. Det är ett
              sätt att ta frågan på allvar.
            </seg>
            <seg n="876faa5f">
              Sedan påstod du att regeringen jagar sjuka och arbetslösa. Det
              vill jag inte hålla med om, absolut inte. Sjuka ska givetvis tillåtas
              vara sjuka. Det finns ett system som ska klara detta enligt de
              förslag som regeringen lägger fram. Det finns också förslag på
              hur man aktivt ska lösa frågan för arbetslösa så att de kommer
              tillbaka till jobb. Detta är en av lösningarna för hur man skapar
              många jobb. Sedan gäller det också att få systemen att uppmuntra
              människor att ta de jobb som erbjuds.
            </seg>
            <seg n="a7b517d8">
              Jag kan inte påstå att vi jagar arbetslösa för ro skull. Vi vill
              ha in dem på en arbetsmarknad. Vi försöker att göra allt för att
              skapa förutsättningar för att det ska finnas arbeten för dem som
              i dag står utanför arbetsmarknaden.
            </seg>
            <seg n="2a11a01d">
              Du talade i ditt inlägg om ökade klyftor i samhället. Det som
              bidrar till de största klyftorna är när människor befinner sig
              utanför arbetsmarknaden. Ett sådant exempel är när 140 individer
              om dagen försvinner ut i förtidspensionering och får leva på 65
              procent av sin tidigare lön. Då kan vi snacka om ökade klyftor
              och ett väldigt besvärligt förhållande.
            </seg>
            <seg n="538edf0a">
              Det handlar om att lösningen ska kunna vara att man får tillbaka
              människor till arbetslivet. Detta är en del av lösningen. Vi fick
              av föregående talare veta hur många jobb som har skapats och hur
              många företag som har startats sedan denna reform infördes. Det
              är ett sätt att göra marknaden tillgänglig och vit.
            </seg>
          </u>
          <note type="speaker" n="70ac4726">
            Anf. 212 MARIE ENGSTRÖM (v) replik:
          </note>
          <u who="marie_engstrom_990978_w" xml:id="i-4434599a5af71a70-4" n="c6256ba9">
            <seg n="2478a089">
              Fru talman! Att sänka skatt, är det ett bra sätt att minska fusket?
              Det är en fråga som jag vill ställa till Karin Nilsson. Det är
              den metod som man använder nu. Har ni tänkt använda den metoden
              inom andra branscher också? Är det detta som ligger bakom, eller
              finns det andra motiv?
            </seg>
            <seg n="e029b4e1">
              Jag var också inne på det som Fredrik Olovsson talade om, nämligen
              varför man inte täpper till de hål som finns mot bakgrund av att
              Skatteverket i sina remissvar påtalade problem med att man tillskapar
              system med stora gränsdragningsproblem och att det inbjuder till
              skattefusk. Vi har redan sett flera exempel på vad detta kan leda
              till.
            </seg>
            <seg n="985c3e99">
              Att då tala om att det har gått så kort tid tycker jag rimmar
              lite illa. Jag tror att Karin Nilsson skulle behöva komma med
              ett lite bättre svar. Det här har ni nämligen vetat om en tid,
              och man har också varnat för detta från flera håll under en ganska
              lång tid.
            </seg>
            <seg n="a3e951e7">
              När vi talar om skatteundandragande finns det många sektorer
              där det i dag undandras skatt. Vilka övriga förslag har Karin
              Nilsson att komma med för att komma till rätta med skatteundandragandet?
            </seg>
          </u>
          <note type="speaker" n="abd9c664">
            Anf. 213 KARIN NILSSON (c) replik:
          </note>
          <u who="karin_nilsson_f1ecac_w" xml:id="i-117cb75c6812e5f2-5" n="4bc36f7e">
            <seg n="385a70b9">
              Fru talman! Att man sänker skatten för dessa tjänster och gör
              dem mer tillgängliga för fler människor i samhället gör också
              att det ska bli möjligt att anställa. Många har tydligen satt
              i system att utnyttja sådana här tjänster utan att det betalas
              skatt, vilket har gjort att den som har utfört tjänsten har suttit
              väldigt illa till. Det finns två sidor av svartarbetet. Det finns
              de som utför det, och det finns de som köper det. Att nu göra
              det möjligt för människor att köpa det på ett synligt sätt ger
              också helt andra förutsättningar för dem som utför tjänsten. Därför
              tycker jag att det hör ihop att man sänker skatten och minskar
              sjukskrivningarna.
            </seg>
            <seg n="38fb5dae">
              Som jag sade i mitt inledningsanförande handlar det om att det
              ska vara rimliga arbetsförhållanden för dem som får jobben också.
              Den dag de slutar arbeta och går i pension har de faktiskt en
              pension. De får också en rimlig ersättning om de skaffar barn
              och är hemma. Det finns många delar som de står helt utanför i
              det system som har funnits där 3 miljarder kronor har varit helt
              gömda.
            </seg>
            <seg n="1540b251">
              Att minska skatten kan alltså vara ett sätt att åstadkomma detta.
              Vilka branscher det finns i övrigt vill jag överlåta till senare
              diskussioner. Jag har inte de förslagen nu. Men i detta fall ser
              jag också att detta kan generera tillbaka sina egna kostnader.
              Det är inte enbart en skatteutgift. Däremot är arbetslöshet i
              sig en skatteutgift för svenska folket.
            </seg>
          </u>
          <note type="speaker" n="111b6bf1">
            Anf. 214 MARIE ENGSTRÖM (v) replik:
          </note>
          <u who="marie_engstrom_990978_w" xml:id="i-4434599a5af71a70-5" n="c6256ba9">
            <seg n="162d1028">
              Herr talman! Jag har bara en väldigt kort motfråga. Det är självklart
              att människor ska ha bra anställningsförhållanden. Det är en viktig
              utgångspunkt. Men varför ger ni då så lätt efter? Varför ställer
              ni inte krav på dem som köper tjänsterna? Detta förslag innebär
              bara att ni helt enkelt ger efter.
            </seg>
          </u>
          <note type="speaker" n="9f54d1d7">
            Anf. 215 KARIN NILSSON (c) replik:
          </note>
          <u who="karin_nilsson_f1ecac_w" xml:id="i-0fbba18a3a0a8c67-0" n="4bc36f7e" next="i-83f38ee73dd880ec-0">
            <seg n="8d13a7cb">
              Herr talman! Vad menar Marie Engström i så fall med att ställa
              krav på dem som köper tjänsterna? Handlar det om att de har varit
              svarta tidigare, eller vad? Visst ställs det krav på den som köper
              tjänsten att betala för sig? Jag förstår faktiskt inte frågan.
            </seg>
          </u>
          <note n="d256b030">
            Anf. 216 GUNNAR ANDRÉN (fp):
          </note>
          <u who="karin_nilsson_f1ecac_w" xml:id="i-83f38ee73dd880ec-0" n="4bc36f7e" prev="i-0fbba18a3a0a8c67-0">
            <seg n="9ac280dc">
              Herr talman! Vi diskuterar skattelättnader för förmån av hushållstjänster
              och hur de ska administreras när de betalas av i huvudsak arbetsgivare.
              Jag tillstyrker också denna proposition. Debatten kommer egentligen
              att handla om hushållstjänster. Det är också intressant. Den tekniska
              utformningen är ganska ointressant.
            </seg>
            <seg n="c7eed0e1">
              Vad är detta för en reform egentligen? Är det en jämlikhetsreform?
              Ja, lite grann kanske. Är det en jämställdhetsreform? Ja, lite
              grann. Är det en skattereform? Nej, nästan inte alls. Är det en
              valfrihetsreform? Lite grann, inte mycket.
            </seg>
            <seg n="fc824cec">
              Sedan kommer vi till frågan om hur systemet har sett ut tidigare.
              Ja, det har varit bara för de rika. Det är lite grann att vi utökar
              detta till fler människor som kan ta del av dessa tjänster, det
              vill säga de som inte har det så gott ställt. Där har vi en förändring.
            </seg>
            <seg n="fe0083f9">
              Men, herr talman, det är två andra saker som jag vill ta fasta
              på. Först och främst, och det viktigaste, är det här en stor reform
              för nej till mer skattefusk. Under så många år har vi haft ett
              enormt skattefusk på detta område. Ni som tycker att det är ett
              problem att skattefusket minskas av detta har att ta ställning
              till om det var bra tidigare när nästan ingen i detta land redovisade
              de svarta tjänster de många gånger köpt. Ni är svaret skyldiga
              på den frågan. Har det systemet varit bra? Nej, systemet har inneburit
              ett enormt skattefusk. Ni kanske vill gå tillbaka till det, men
              jag tror att svenska folket i första hand vill vara hederligt.
              Då är detta en bra reform för mindre skattefusk i landet.
            </seg>
            <seg n="7ff91751">
              Men det här är också en trygghetsreform för dem som har tvingats
              att skattefuska. Det finns naturligtvis två parter. De som betalar
              för detta ska fördömas. Det är inget snack om det. Det kan vi
              ta senare. Men det här är en trygghetsreform för dem som inte
              tidigare har fått någon social trygghet. Många gånger har det
              handlat om kvinnor, inte sällan av utländsk börd; de har inte
              fått någon pension, de har inte ingått i några arbetarskyddsförsäkringar
              och de har inte fått någon form av sjukvårdsförsäkring. I allt
              detta ligger en stor trygghetsreform. Nu tvingas många betala
              för att se till att dessa i huvudsak kvinnor får de sociala förmåner
              som vi tycker är givna när man har en vanlig anställning.
            </seg>
            <seg n="2437b4c8">
              Ni som tycker att detta är ett dåligt system måste säga att ni
              tycker att alla de människor som visserligen arbetar ska vara
              kvar i det systemet. De ska inte ha tryggheten som tillerkänns
              alla andra.
            </seg>
            <seg n="134d0a3b">
              Jag tror inte att ni tycker så. Jag är övertygad om att ni har
              en annan åsikt, nämligen att det är bra med de sociala förmånerna
              som arbetsgivaren ska betala.
            </seg>
            <seg n="8e1008ea">
              Nej, för dem som säger att allt ska vara som det har varit, att
              dessa i huvudsak kvinnor ska bli vid sin läst, saknar jag respekt.
            </seg>
            <seg n="3661d04f">
              Varför har vi då tvingats att vidta denna reform? Jo, det beror
              på en sak, nämligen hur skattesystemet ser ut. Vi har haft en
              våldsam progression i skattesystemet. Det är alldeles korrekt
              när ni säger att det här huvudsakligen går till dem som tjänar
              bäst. Det finns inget att säga om detta. Det är en följd av att
              vi har ett progressivt skattesystem. Ni som inte vill att det
              ska vara så måste säga att progressionen ska tas bort. Vi som
              tycker att det är bra med en progressiv skatteskala det är inte
              alla i alliansen som gör det får finna oss i att ni tar hem en
              poäng här gång efter annan. Om progressionen hade varit ännu högre
              hade det varit ännu värre. Men om progressionen sänks blir det
              mindre. Det är väl inget konstigt med det, utan det är en rent
              matematisk effekt.
            </seg>
            <seg n="ce425b9e">
              Det viktiga är att nu får de som inte är så rika, inte har så
              höga inkomster, möjlighet att köpa den formen av tjänster. Den
              de köper tjänsten av kommer att ha social trygghet. Glöm inte
              det.
            </seg>
            <seg n="fc9ef602">
              Är enigheten total inom socialdemokratin i frågan? Nej, under
              förra mandatperioden fanns det vid ett tillfälle en artikel i
              Dagens Nyheter. Två kvinnliga socialdemokratiska riksdagsledamöter,
              och ytterligare någon, pläderade för att göra någonting på området
              för dem som nu är svartarbetare. Jag tycker att det var en hedervärd
              position. Man kan diskutera själva formerna, men det här är på
              sitt sätt en nödåtgärd. Men det är alldeles klart att någonting
              behövde göras.
            </seg>
            <seg n="f8566db9">
              Herr talman! Vi kan fråga oss om olyckan skulle vara framme i
              framtiden ursäkta mig, herr talman och det skulle bli ett regeringsskifte
              nästa gång, skulle allt detta försvinna? Jag vill påstå att det
              skulle vara samma sak som med räntesubventionerna som skulle tas
              bort 1994. Alla inser att någonting måste göras. Socialdemokraterna
              var 19911994 stenhårt mot att ta bort räntesubventionerna. Men
              efter valet sades inget om detta utan alla räntesubventioner försvann.
              Det finns en hel del reformer som man inte har kraft att ta tag
              i. Det är bland annat på detta område som Socialdemokraterna inte
              har haft tillräcklig kraft att ta tag i detta och se till att
              dessa människor som av olika skäl känner sig tvingade att jobba
              i den svarta sektorn får möjlighet att jobba i den vita sektorn.
            </seg>
            <seg n="aca0b413">
              Är detta en stor reform? Nej, jag anser inte det. Den är inte
              stor ur statsfinansiell synpunkt. Det har den inte varit i de
              andra länderna heller. Det är framför allt en trygghetsreform.
              Vi tycker att det är bra att reformen genomförs för de människor
              som arbetar i vanliga arbeten, det vill säga att det ska vara
              samma förmåner för dem som städar i ett hem som för dem som städar
              i en skola.
            </seg>
            <seg n="614f4c34">
              Det har pratats mycket om skattefusk. Jag håller med. Det här
              inbjuder till skattefusk. Tyvärr blir det så när man vidtar en
              del åtgärder.
            </seg>
            <seg n="df5b9dd8">
              Herr talman! Jag satt för länge sedan med i Riksdagens revisorer.
              Jag vet att Marie Engström också var med. Det gjordes en betydande
              utredning för femåtta år sedan om hur rotavdragen hade slagit.
              Det var intressant att se. Jag ska inte säga att det var skattefusk
              det har jag inte belägg för men man kunde konstatera att avdragen
              som var begränsade till 50 000 kronor och 30 procent arbete gjorde
              att varenda faktura som kontrollerades råkade uppta 50 000 kronor
              som högsta arbetskostnad eftersom det gick att dra av maximalt
              15 000 kronor. Däremot var det färg, resor och det ena och det
              andra materialet. Det var en väldig anpassning.
            </seg>
            <seg n="2f3f81b2">
              Jag håller med Fredrik Olovsson, som säkert kommer att ställa
              en fråga på den punkten, att den här typen av åtgärder inbjuder
              till skattefusk. Men det finns ingen anledning att inte vidta
              dessa åtgärder. Det måste angripas på ett annat sätt, nämligen
              genom att kontrollmyndigheten, skattemyndigheten, har så mycket
              resurser att folk avhåller sig från att göra detta. Det skedde
              vid rotreformen, och det hoppas jag sker nu också. Om det visar
              sig att det inte är tillräckligt får skatteutskottet och regeringen
              överväga detta. Vi ska inte godta att det fifflas och fuskas med
              denna reform. Vi ska inte heller godta att det fifflas och fuskas
              på andra håll. Om det skulle visa sig att undersökningarna är
              riktiga måste åtgärder vidtas. Men vi kan inte säga att vi ska
              underlåta att vidta dessa åtgärder bara för att några fuskar.
              I så fall säger vi att de som arbetar i den svarta sektorn ska
              vara kvar i den sektorn.
            </seg>
          </u>
          <note type="speaker" n="ba3ffaf8">
            Anf. 217 FREDRIK OLOVSSON (s) replik:
          </note>
          <u who="fredrik_olovsson_0e5dce_w" xml:id="i-8e3b670a9886b970-0" n="db7828ed" next="i-2bb95a5c4d81f88b-0">
            <seg n="8a17b6d4">
              Herr talman! Efter Gunnar Andréns straffpredikan, höll jag på
              att säga, skulle jag vilja ställa en liten fråga.
            </seg>
            <seg n="0470793f">
              När vi diskuterade hushållstjänster förra gången, i maj, tror
              jag, kritiserade jag att det var så uppenbart riggat för att gynna
              människor med väldigt höga inkomster. En del av det är just att
              taket i det svenska systemet är satt så högt, drygt dubbelt så
              högt som i Belgien och Finland. För att en familj ska få ut maximalt
              från systemet måste man köpa hushållstjänster för vad som för
              en normal svensk motsvarar en hel årslön.
            </seg>
            <seg n="6e2d303b">
              Då höll Gunnar Andrén med om att det här var någonting som borde
              ses över kanske till och med sänkas, fick jag intryck av. Jag
              frågar nu om Gunnar Andrén tycker att den hemläxan är gjord, med
              tanke på att ingenting har förändrats i det här förslaget.
            </seg>
          </u>
          <note n="f0fa827e">
            Anf. 218 GUNNAR ANDRÉN (fp) replik:
          </note>
          <u who="fredrik_olovsson_0e5dce_w" xml:id="i-2bb95a5c4d81f88b-0" n="db7828ed" prev="i-8e3b670a9886b970-0">
            <seg n="14cecdef">
              Herr talman! Jag kan glädja herr Olovsson med att jag inte har
              ändrat åsikt.
            </seg>
            <seg n="74ce548b">
              Man kan naturligtvis diskutera hur högt gränsen ska sättas. Det
              har gått så väldigt kort tid, bara ett halvår, sedan den här reformen
              infördes. Hittills har det bara kommit in 600 ansökningar, om
              jag har hört rätt. Det kan komma fler.
            </seg>
            <seg n="2fb43c2c">
              Jag anser att man efter en tidsperiod jag kan inte riktigt precisera
              hur lång den är bör fundera över den tekniska utformningen och
              hur högt gränsen ska sättas. Den gräns som nu är satt kan inte
              vara helig precis som 50 000-kronorsgränsen för rotavdragen en
              gång inte heller kunde vara helig. Man kan alltid diskutera procentsatser
              och annat.
            </seg>
            <seg n="108cbaa1">
              Jag har alltså inte ändrat åsikt på den punkten, kan jag glädja
              herr Olovsson med.
            </seg>
          </u>
          <note type="speaker" n="66606270">
            Anf. 219 FREDRIK OLOVSSON (s) replik:
          </note>
          <u who="fredrik_olovsson_0e5dce_w" xml:id="i-8e3b670a9886b970-1" n="db7828ed">
            <seg n="95f2499c">
              Herr talman! Det är synd att Gunnar Andrén och jag kan vara överens
              om att det är riggat på ett sådant sätt att höginkomsttagare kommer
              väldigt bra ut ur det här. Det krävs alltså väldigt stora inkomster
              för att man ska kunna få ut maximalt ur det här systemet. Bara
              det tyder på att någonting måste göras.
            </seg>
            <seg n="b934283e">
              Sedan skulle jag vilja kommentera några av de saker som Gunnar
              Andrén nämnde i sitt anförande.
            </seg>
            <seg n="282c3407">
              Det här resonemanget är väldigt intressant, att eftersom det
              finns problem med fusk i den här sektorn ska man sänka skatterna
              kraftigt. Men det gör man gubevars inte alls för de människor
              som köper tjänsterna, utan det är bara för att det är synd om
              dem som tidigare har jobbat i den svarta sektorn och för att man
              ska rädda dem som man nödgas hälla en dryg miljard över dem som
              redan har höga inkomster.
            </seg>
            <seg n="e3840790">
              Jag tycker att det är ett spännande resonemang, att man skjuter
              dem som har det tufft i samhället framför sig för att få igenom
              en rejäl skattesänkning för dem som har väldigt goda inkomster.
              Det är väldigt fräckt, men jag hoppas att människor i allmänhet
              ser igenom den typen av argumentation.
            </seg>
          </u>
          <note n="9cb0dda8" type="speaker">
            Anf. 220 GUNNAR ANDRÉN (fp) replik:
          </note>
          <u who="gunnar_andren_dce50f_w" xml:id="i-0b29e285d444fd0f-0" next="i-2bb95a5c4d81f88b-1" n="4e559f95">
            <seg n="dfe91f91"/>
            <seg n="3e5224ea">
              Herr talman! Det är naturligtvis vådligt att uttala att en viss
              position innebär känslokyla, men det är ändå på gränsen till att
              inte fundera främst över dem som tar de här tjänsterna och varför
              de gör detta.
            </seg>
            <seg n="742c74b3">
              Från min liberala synpunkt är det allra viktigast att förhindra
              skattefusk och att få ökad social trygghet för en grupp. Hur stor
              den är kan vi inte veta.
            </seg>
            <seg n="c55fe15b">
              Ni socialdemokrater har hårt skjutit in er på att det bara gäller
              de rika och att det finns möjligheter att fuska. Det perspektivet
              är i och för sig relevant jag håller med om det. Men om man bara
              tar det, och den volym som det är fråga om, kan man också säga:
              Hur mycket ska städerskor, ofta av utländsk börd, få tjäna? Det
              är väl också en fråga. Jag tycker att det är viktigt att de kan
              försörja sig på ett ärligt arbete och komma ifrån detta. Det måste
              man också väga in.
            </seg>
            <seg n="108f3397">
              Jag tycker själv att det är naturligt att vi som är unga och
              friska jag tillhör fortfarande den gruppen, bara 61 år gammal
              i allmänhet inte behöver köpa den här typen av tjänster, om vi
              har ordnade liv. Vi kan i allmänhet klara det här. Men det finns
              många som har andra omständigheter, och för dem innebär det en
              bra möjlighet, som vi inte ska bortse från.
            </seg>
            <seg n="308ae156">
              Då är det allra viktigaste momentet jag upprepar det allra sist,
              herr talman att de som vi köper tjänsterna av också kommer in
              i ett socialt trygghetssystem. Vi måste komma bort från skattefusket
              i det här landet.
            </seg>
          </u>
          <note n="0f4288c3">
            Anf. 221 LENNART SACRÉDEUS (kd):
          </note>
          <u who="gunnar_andren_dce50f_w" xml:id="i-2bb95a5c4d81f88b-1" n="4e559f95" prev="i-0b29e285d444fd0f-0">
            <seg n="69ca9e89">
              Herr talman! Jag ber inledningsvis att få yrka bifall till förslaget
              i skatteutskottets betänkande och avslag på reservationen.
            </seg>
            <seg n="473f2b46">
              Syftena bakom reformen med skattelättnader för hushållstjänster
              är flera, och till viss del behöver dessa upprepas här i denna
              debatt. Visserligen gäller propositionen skattelättnader för förmån
              av hushållstjänster, men som läget är nu kostar det 5 000 kronor
              mer att ha hushållstjänster som förmån för ett företag än att
              köpa tjänsterna själv. Denna skillnad mellan förmånen och att
              köpa tjänsterna själv vill vi från alliansens och regeringens
              sida nu undanröja.
            </seg>
            <seg n="7dfd449b">
              Det borde egentligen råda partipolitisk enighet i denna kammare
              om detta. Då får vi utgå från det regelverk som finns vad gäller
              avdragsrätt för köp av hushållstjänster sedan halvårsskiftet.
              Utifrån dessa förutsättningar borde det vara rimligt och fullt
              ut adekvat att rätta till denna snedsits när en arbetsgivare för
              en anställds räkning köper hushållstjänster. Det är den snedsitsen
              det handlar om.
            </seg>
            <seg n="0d03a7b9">
              Herr talman! I ett modernt samhälle behövs legala förutsättningar
              för detta slag av lösningar mellan arbetsgivare och arbetstagare.
              Det borde vi nog alla ta till oss, och inte minst med tanke på
              oppositionspartiernas uttalade vilja att vara moderna, rättvisa
              och tidsenliga.
            </seg>
            <seg n="355938ae">
              Herr talman! Låt mig nu igen argumentera för skattelättnader
              rent generellt vid hushållstjänster. På oppositionen låter det
              nämligen som att det är ett slags rikemansreformer. Vi från alliansens
              sida och jag som kristdemokrat menar att detta är ett alldeles
              för förenklat synsätt.
            </seg>
            <seg n="bfa7aaaf">
              För det första finns det ett uppenbart behov av detta slags tjänster.
              Bevisligen existerar en marknad, med potential att växa och att
              fungera väl. Men det gör inte denna marknad i dag.
            </seg>
            <seg n="f6c1c727">
              På en marknad finns efterfrågan, och den har att göra med stora
              förändringar för och i hushållen under de senaste 50 åren. När
              det tidigare i regel var en som försörjde familjen är det nu två.
              Motsvarande behov gäller naturligtvis mindre hushåll och splittrade
              familjer. Många behöver mer tid en del vill kalla det kvalitetstid
              för och med sin familj eller med nära vänner.
            </seg>
            <seg n="c963c542">
              Skattelättnader för en familj eller ett hushåll kan inte liknas
              vid andra slags skattelättnader. Ska vi vara uppriktiga, vilket
              jag tycker att vi ska vara, är det väldigt nära det högst och
              rent privata som skattereglerna kommer när det handlar om hushållsnära
              tjänster.
            </seg>
            <seg n="c5a957a6">
              Reformerna är till för att underlätta för både kvinnor och män
              att förverkliga både familjeliv och arbetsliv.
            </seg>
            <seg n="65712420">
              Herr talman! Faktum är att vart fjärde hushåll efterfrågar dessa
              tjänster. Vad vi nu gör från alliansens sida är att underlätta
              för utbudssidan av de efterfrågade tjänsterna. Fler företag kan
              erbjuda fri hushållstjänst. Fler företag startar. Hushållens efterfrågan
              kan förverkligas i fler köpta tjänster.
            </seg>
            <seg n="8a333501">
              Herr talman! För det andra, enligt den lista jag har, är det
              oerhört viktigt att denna marknad omvandlas från svart till vit.
            </seg>
            <seg n="6838c137">
              De stora skattekilar, det vill säga skillnaden mellan köparens
              pris och säljarens ersättning efter skatt, som finns för hushållstjänster
              det vill säga inkomstskatt, arbetsgivaravgifter och moms driver
              upp skattenivån till 6070 procent. Med sådana nivåer jag vill
              understryka detta är det bara de välbeställda som klarar att betala
              dessa tjänster. Med våra reformer kan även vanligt folk med låga
              inkomster eller medelinkomster överväga att köpa dessa hushållstjänster.
            </seg>
            <seg n="3943b4c5">
              För det tredje handlar det om solidaritet med dem som utför tjänsterna.
              Ofta är det kvinnor, och ofta är det nya svenskar. De behöver
              komma in på den formella arbetsmarknaden. De behöver få den trygghet,
              det anseende, den värdighet och de möjligheter som gör att de
              kan gå vidare till andra branscher eller starta eget.
            </seg>
            <seg n="16f87cb4">
              Herr talman! För det fjärde bidrar reformerna till en jämnare
              inkomstfördelning och bättre förhållanden. Fler får högre inkomster
              än tidigare och reglerade arbetsförhållanden. Fler omfattas av
              socialförsäkringssystemet, vilket ger bättre inkomstskydd under
              arbetslivet och under pensionstiden.
            </seg>
            <seg n="ca1fef6a">
              För det femte stärker dessa reformer, det vill säga skattelättnader
              för hushållstjänster och för förmån av hushållstjänster, kvinnors
              yrkesposition och deras ekonomiska självständighet.
            </seg>
            <seg n="6f5a03f2">
              Obetalt hemarbete kan också bytas ut mot mer arbete eller utbildning
              utanför hemmet, om man så vill, vilket också ökar möjligheterna
              för framtiden.
            </seg>
            <seg n="e24e1b1a">
              Vi från alliansens sida, och jag som kristdemokrat, vill att
              detta reformpaket ska verka ett tag. Därefter får det utvärderas.
            </seg>
            <seg n="d74884fc">
              Jag vill också påminna denna kammare om vårt östra grannland.
              Jag vet att jag har nämnt vårt östra grannland Finland mer än
              en gång tidigare. Men där var det faktiskt ministrar från systerpartierna
              till Vänsterpartiet och Socialdemokraterna som initierade avdragsrätt
              för hushållsnära tjänster. Den dramatik som finns i Sveriges riksdag
              finns inte på andra sidan Östersjön.
            </seg>
            <seg n="37b9f934">
              Jag tycker också att vi i den debatt som vi har här i dag ska
              begrunda att Socialdemokraterna och Vänsterpartiet många gånger
              vidhåller att städjobb skulle vara mindre fina arbeten, mindre
              värdefulla arbeten, kanske till och med, rent ut sagt, lite fulare
              arbeten. Men faktum är att många arbeten på arbetsmarknaden är
              någonting som man börjar med och kan gå vidare till. Det är också
              ett fritt val att ta ett arbete.
            </seg>
            <seg n="6a0be0f7">
              Vi vill inte att man ska nedvärdera alla de män och kvinnor som
              gör en jätteviktig insats och som gör ett arbete. Och detta är
              ett arbete inom hushållstjänsten som vi verkligen saknar när det
              inte utförs.
            </seg>
            <seg n="69c9554f">
              Herr talman! Avslutningsvis vill jag sammanfatta på följande
              sätt.
            </seg>
            <seg n="0c178577">
              Varenda familj eller vartenda hushåll som får lättare att klara
              just sina livspussel är levande argument för denna reform. Varenda
              arbetsgivare och anställd som går från svart till vit sektor är
              också levande argument för reformen. Varenda kvinna eller man
              de är ofta nysvenskar som går från otrygghet till trygghet i en
              formell anställning med social trygghetslagstiftning är även de
              levande argument för reformen. Varenda man eller kvinna som går
              från smussel och fusk till anständighet, värdighet och yrkesstolthet
              är levande argument för reformen.
            </seg>
            <seg n="5267e434">
              Herr talman! Låt oss fokusera på möjligheterna!
            </seg>
          </u>
          <note type="speaker" n="41df9c70">
            Anf. 222 FREDRIK OLOVSSON (s) replik:
          </note>
          <u who="fredrik_olovsson_0e5dce_w" xml:id="i-8e3b670a9886b970-2" n="db7828ed" next="i-2bb95a5c4d81f88b-2">
            <seg n="baf8555b">
              Herr talman! Jag reagerade på att Lennart Sacrédeus hävdade att
              vi har påstått att det här skulle vara mindre fina jobb, att städa
              eller jobba i någon trädgård. Så är det självklart inte alls.
            </seg>
            <seg n="cc49de11">
              Ingen av oss som har reserverat oss mot majoritetens beslut tycker
              att det skulle vara något fult med att städa. Jag tycker att det
              kan vara skönt att slippa, men jag städar gärna hemma i alla fall.
              Jag ser ingenting fel i det.
            </seg>
            <seg n="7cd28979">
              Däremot är det här en rikemansreform. Så har det varit i alla
              de andra länderna där man har infört den här typen av subventioner
              eller bidrag. De går till de allra rikaste. Den tiondel som har
              det bäst ställt får åtminstone hälften av det. Det andra lär fördelas
              på dem som kommer strax därefter, kan man misstänka.
            </seg>
            <seg n="135babb5">
              Lennart Sacrédeus sade att man var inne i det mest privata när
              det handlar om hushållsnära tjänster. Det stämmer ju. Men det
              är lite konstigt att Lennart Sacrédeus resonerar som han gör.
              När skatteutskottets majoritet yttrade sig över skattefrågor i
              budgeten skrev man, apropå Miljöpartiets förslag att ge cyklar
              som löneförmån, att det skulle leda till gränsdragnings- och kontrollproblem
              och att det skulle kunna kritiseras från fördelningspolitisk synvinkel
              eftersom det är en levnadsomkostnad som skattesubventioneras.
              Det skulle också kunna anses vara orättvist eftersom det lämnade
              andra grupper utanför.
            </seg>
            <seg n="c9275822">
              Är inte det här lite grann att sila mygg och svälja kameler?
              Varför skulle ett grillparty på Franska Rivieran subventioneras?
              Varför dammsugning? Är inte det också privata levnadsomkostnader?
              Är verkligen viljan att gynna den rikaste gruppen i samhället
              så stor att man väljer en annan argumentation bara för att det
              är en annan grupp som det här handlar om?
            </seg>
          </u>
          <note n="f5caabe2">
            Anf. 223 LENNART SACRÉDEUS (kd) replik:
          </note>
          <u who="fredrik_olovsson_0e5dce_w" xml:id="i-2bb95a5c4d81f88b-2" n="db7828ed" prev="i-8e3b670a9886b970-2">
            <seg n="25239f0d">
              Herr talman! Tack, Fredrik Olovsson, för frågorna! Jag får också
              tacka för kommentarerna.
            </seg>
            <seg n="d6cc06c7">
              Jag uppskattar denna tydliga markering i debatten här i kammaren.
              Nu är den inte alltför mediebevakad och har inte så stort genomslag
              i landet. Men jag tror att varje parti har sin hemläxa att göra.
              Och jag tror att ni i Socialdemokraterna och det gäller oppositionen
              som helhet har en del att vinna på att tala mycket mer gott om
              dessa hushållsnära tjänster och dessa hushållsnära jobb. De är
              värdefulla. Det är bra arbeten och viktiga arbeten.
            </seg>
            <seg n="4cd3a5a0">
              Fredrik Olovsson kan självklart inte på något sätt göras ansvarig
              för enskilda uttalanden som har gjorts inom hans parti. Jag kan
              inte stå till svars för allt som sägs inom mitt parti. Men det
              är ändå på en så hög nivå som på partisekreterarnivå och annat
              som det genom åren har uttalats en hel del nedklankande och nedsättande
              om att städa i andra människors hem. Och det finns en hel del
              historik och barlast att bearbeta. Men låt oss vara överens om
              att detta är värdefulla jobb!
            </seg>
            <seg n="f3c03db9">
              Då kommer vi över på den andra frågan. Det handlar om hur vi
              ska stimulera utbudssidan. Hur ska vi stimulera så att de här
              jobben verkligen blir vita? Hur ska vi stimulera, Fredrik Olovsson,
              så att fler faktiskt får råd och kan efterfråga detta?
            </seg>
            <seg n="90597fa0">
              Sedan tycker jag nog att grillpartyn på Franska Rivieran känns
              avlägsna i denna kammare, denna dag i Helsingfors. Också denna
              fråga känns avlägsen. Jag ser inte riktigt kopplingen.
            </seg>
            <seg n="a791dd23">
              Sedan gällde det cyklar som löneförmån. Socialdemokraterna hade
              under sitt regeringsinnehav mellan 1994 och 2006 möjlighet att
              genomföra det. Är ni intresserade av att göra detta kan ni göra
              det den dag när ni kommer tillbaka i regeringsställning, om ni
              gör det.
            </seg>
          </u>
          <note type="speaker" n="a11c54a4">
            Anf. 224 FREDRIK OLOVSSON (s) replik:
          </note>
          <u who="fredrik_olovsson_0e5dce_w" xml:id="i-8e3b670a9886b970-3" n="db7828ed" next="i-2bb95a5c4d81f88b-3">
            <seg n="9052b3d1">
              Herr talman! Det var inte jag som tyckte att man skulle ha det
              här med cyklar. Jag var en del av majoriteten som skrev att det
              närmast var en privat levnadsomkostnad och att det därför inte
              borde subventioneras.
            </seg>
            <seg n="d1f2359c">
              Det intressanta var ju att vi då var överens om att det var kontroll-
              och gränsdragningsproblem och att det kunde uppfattas som orättvist
              därför att det ställde vissa grupper utanför. Det var så vi gemensamt
              formulerade oss.
            </seg>
            <seg n="03a67169">
              Men Lennart Sacrédeus har uppenbarligen gått och bytt åsikt sedan
              vi antog det här yttrandet. Nu ska ju det mest privata, som du
              uttryckte det, subventioneras, nämligen städning och hushållsarbete.
            </seg>
            <seg n="da91feff">
              Det tycker jag är lite inkonsekvent. Man släpper igenom grillpartyn,
              var de nu må vara, i varje fall inom EU eller EES-området. Det
              ska man kunna få subventioner för men inte för cyklar. Om man
              ska välja något av de två tycker jag nog att det skulle vara viktigare
              att få subventionen för cykel.
            </seg>
            <seg n="d5cba6a6">
              Men det är Lennart Sacrédeus som har bytt uppfattning. Han skulle
              då kunna förklara varför han har gjort det.
            </seg>
          </u>
          <note n="e86e14b3">
            Anf. 225 LENNART SACRÉDEUS (kd) replik:
          </note>
          <u who="fredrik_olovsson_0e5dce_w" xml:id="i-2bb95a5c4d81f88b-3" n="db7828ed" prev="i-8e3b670a9886b970-3">
            <seg n="dd0dc254">
              Herr talman! Jag kanske inte riktigt följer med i alla led här
              i diskussionen.
            </seg>
            <seg n="db8dafef">
              Först och främst diskuterar vi nu någonting som Miljöpartiet
              har framlagt. Jag tycker inte att Fredrik Olovsson är helt entydig
              när det gäller vad som är den socialdemokratiska linjen. Men resonemanget
              bygger uppenbarligen på att jag och därmed Kristdemokraterna skulle
              vara ologiska i vårt sätt att resonera.
            </seg>
            <seg n="7858cc3d">
              Självklart finns det gränsdragningsfrågor när det gäller vad
              man vill prioritera och vad som inte prioriteras. Jag tycker att
              det här cykelexemplet inte känns helt relevant. Men jag vill inte
              långsiktigt avfärda att man ska titta även på frågor som gäller
              något med cyklar.
            </seg>
            <seg n="dd32f42d">
              Jag vet inte om man kan säga att cyklar tillhör det mest privata
              jämfört med att städa i människors hem. Diskussionen blir här
              en aning snårig. I alla fall vill jag säga att jag är stolt över
              att vi ändå lägger fram ett förslag som gör att fler jobb blir
              vita, att det blir fler jobb och som kanske underlättar ett bättre
              familjeliv.
            </seg>
          </u>
          <note type="speaker" n="e0639add">
            Anf. 226 EVA-LENA JANSSON (s):
          </note>
          <u who="eva-lena_jansson_29fd87" xml:id="i-8c3a32bf81cf03f4-0" n="b3049fa6">
            <seg n="03065db6">
              Herr talman! Jag vill börja med att säga att jag håller med oppositionen
              i skatteutskottet om att det här förslaget om skattereduktion
              för hushållsnära tjänster är en del av den orättvisa skattepolitik
              som förs av regeringen. Avdraget gynnar personer med höga inkomster
              på ett otillbörligt sätt och innebär i realiteten att gemensamma
              resurser används för att ge skattefavörer åt högavlönade, vilket
              är exempel på en dålig fördelningspolitik.
            </seg>
            <seg n="40b90a29">
              Tre ministrar i den borgerliga regeringen, en före detta och
              två nuvarande, har använt hushållsnära tjänster och har gjort
              det utan att betala skatt eller arbetsgivaravgifter genom att
              utnyttja unga kvinnor med en svag ställning på arbetsmarknaden.
              Detta trots att dessa moderater har haft höga inkomster och uppenbarligen
              har haft råd att köpa tjänsten vitt. De har haft råd men inte
              tyckt att det har varit värt priset. De har haft råd men inte
              tyckt att kvinnorna varit värda drägliga arbets- och anställningsvillkor.
              Tror verkligen den borgerliga majoriteten att en sådan människosyn
              förändras bara för att man inför skatteavdrag?
            </seg>
            <seg n="f7cfdba2">
              Gunnar Andrén från Folkpartiet stod tidigare här i talarstolen
              och fördömde alla dessa skattefuskare som utnyttjat kvinnor, ofta
              med utländsk bakgrund. På den punkten, Gunnar Andrén, är vi överens.
              De borde skämmas.
            </seg>
            <seg n="cb12b56d">
              Det finns tydligen ett samband mellan hög inkomst och motviljan
              mot att betala skatt, i alla fall bland de nya moderaterna.
            </seg>
          </u>
          <note type="speaker" n="40994af4">
            Anf. 227 HELENA LEANDER (mp):
          </note>
          <u who="helena_leander_4b4234_w" xml:id="i-61e1ad6bea5f92b4-0" n="8175df64" next="i-f56e796dc0e24f1a-0">
            <seg n="8e3bc84a">
              Herr talman! Jag är ledsen att behöva förlänga debatten i en
              fråga som egentligen inte riktigt hör till, men det blev lite
              förvirrat här om vad Miljöpartiet egentligen tyckte om cyklarna.
              Så jag tänkte bara lite kort säga att i dag kan man ju få skattefri
              förmån om man cyklar på ett gym om arbetsgivaren betalar ett gymkort,
              men däremot kan man inte få en skattefri förmån om man cyklar
              till jobbet. Det är det vi tyckte var lite konstigt, eftersom
              det senare har inte bara hälsofördelar utan också miljöfördelar.
              Därför tyckte vi att man kunde rätta till det.
            </seg>
            <seg n="f609be9b">
              Om det är privat eller inte, mygg eller kameler, får ni avgöra.
            </seg>
          </u>
          <note n="243ea7b3">
            16 § Sänkt reklamskatt för vissa periodiska publikationer
          </note>
          <note n="c4b77d70">
            Föredrogs
          </note>
          <note n="999ef047">
            Anf. 228 LENNART SACRÉDEUS (kd):
          </note>
          <note n="7f87f188">
            Herr talman! Jag vill inledningsvis yrka bifall till förslaget
            i skatteutskottets enhälliga betänkande.
          </note>
          <u who="helena_leander_4b4234_w" xml:id="i-f56e796dc0e24f1a-0" n="8175df64" prev="i-61e1ad6bea5f92b4-0">
            <seg n="c7726f6b">
              Reklamskatten har blivit till en riktig följetong här i Sveriges
              riksdag. Skatt på annonser infördes 1971 av enbart fiskala skäl.
              Statligt stöd till dagspressen behövde finansiering. Tillämpningsproblem
              och bristande konkurrensneutralitet har följt skatten sedan dess.
            </seg>
            <seg n="e7b4b54d">
              I december 1995, alltså för snart tolv år sedan, fick en särskild
              utredare uppdraget att göra en översyn av reklambeskattningen.
              Denna översyn mynnade ut i förslaget att avskaffa reklamskatten,
              SOU 1997:53.
            </seg>
            <seg n="9cb2c475">
              Skatten kritiserades för att inte vara generell och konkurrensneutral.
              Det gällde då nya reklammedier som radio, tv och Internet med
              mera. Den kritiserades också för att reglerna var svåra att tillämpa,
              inte minst vad det gäller trycksaker. Inte minst gällde detta
              reklam och trycksaker från ett annat land. Utredaren ansåg helt
              enkelt att skattens grundkonstruktion och omvärldsutvecklingen
              fått skatten att bli orättvis och omodern.
            </seg>
            <seg n="dda8638a">
              Herr talman! Vi skulle kanske kunna lägga till ordet oansvarig
              vad gäller denna reklamskatt. Kristdemokraterna har också tillsammans
              med övriga allianspartier under en rad år påpekat bristerna i
              denna skattelagstiftning och framhållit att reklamskatten inte
              har någon plats i ett modernt skattesystem.
            </seg>
            <seg n="328ccf31">
              Herr talman! I april 2002, för fem och ett halvt år sedan, anförde
              riksdagen som sin mening att reklamskatten borde avskaffas. Den
              socialdemokratiska regeringen prioriterade inte denna reform trots
              riksdagens tillkännagivande under flera år med motiveringen att
              det statsfinansiella läget inte tillät det. Först under hösten
              2005 togs ett första steg i avskaffandet.
            </seg>
            <seg n="209bd3fa">
              Riksdagen beslutade inför 2006 att skatten på annonser i allmän
              nyhetstidning skulle sänkas från 4 till 3 procent och att reklamskatten
              i övrigt skulle sänkas från 11 till 8 procent. Dessutom beslöts
              att den skattepliktiga omsättning som berättigat till återbetalning
              av reklamskatt för dagspress skulle höjas från 12 till 50 miljoner
              och för populärpress och fackpress från 6 till 10 miljoner.
            </seg>
            <seg n="d90ba3b8">
              Antalet tidningar som betalar reklamskatt har på grund av detta
              naturligtvis minskat. Det är något som vi i alliansen och inom
              Kristdemokraterna ser mycket positivt på.
            </seg>
            <seg n="f22f2437">
              Herr talman! Nu föreslås samma reklamskatt på 3 procent för samtliga
              periodiska publikationer och inte bara nyhetspress. Även grundavdraget
              på 50 miljoner ska bli enhetligt på samma sätt.
            </seg>
            <seg n="716303c9">
              Betänkandet har inga reservationer. Utskottet är enigt. Vi går
              successivt mot en mer modern, ansvarig och rättvis tingens ordning
              vad gäller reklam och medier.
            </seg>
            <seg n="aefceedb">
              Som alliansare och kristdemokrat kan jag säga att jag är stolt
              över men inte nöjd med att vi har nått så här långt. Från skatteutskottet
              har vi nämligen tidigare uttalat och erinrat om att riksdagen
              tidigare tillkännagivit det var för flera år sedan att man ville
              se en avveckling av hela reklamskatten.
            </seg>
          </u>
          <note n="2e66fa4d">
            Reklamskatteutredningen från 1986 föreslog förändringar så att
            lagen skulle anpassas till och omfatta nya medier, men utredningens
            förslag ledde inte till förändringar.
          </note>
          <note type="speaker" n="0b377019">
            Anf. 229 BIRGITTA ERIKSSON (s):
          </note>
          <u who="birgitta_eriksson_124ae8_w" xml:id="i-5c7ac842874da9bf-0" n="0aace03a">
            <seg n="f38eb586">
              Herr talman! Det är alldeles riktigt, som Lennart Sacrédeus sade
              här, att redan 2002 tillkännagav den här riksdagen under socialdemokratisk
              ledning att reklamskatten skulle avskaffas. Det är också riktigt,
              som Lennart Sacrédeus sade, att det statsfinansiella läget inte
              tillät det vid den tidpunkten, utan man fick vänta ända till 2005,
              då den socialdemokratiska regeringen tog ett första steg i att
              avskaffa den här skatten.
            </seg>
            <seg n="b6a8bb6b">
              Det är med glädje som vi kan konstatera att den borgerliga regeringen
              nu fullföljer den socialdemokratiska politiken i den här propositionen.
              Det borde ni göra i fler frågor. Vi hoppas att ni fortsättningsvis
              ska vara lyhörda för de socialdemokratiska synpunkterna. Vi ser
              framtiden an med tillförsikt.
            </seg>
          </u>
          <note type="speaker" n="3fe3f97d">
            Anf. 230 MARIE ENGSTRÖM (v):
          </note>
          <u who="marie_engstrom_990978_w" xml:id="i-6229f4b757344710-1" n="c6256ba9" next="i-ce90cee9556cb291-1">
            <seg n="0515a3f0">
              Herr talman! Jag håller med om det som Lennart Sacrédeus säger
              om att reklamskatten inte har någon plats i ett modernt skattesystem.
              Det är helt riktigt. Från Vänsterpartiets sida har vi påverkat,
              skulle jag vilja påstå, det som hände den förra mandatperioden
              när det gällde reklamskatten. Jag får väl säga till Lennart Sacrédeus
              att nu har ni en mandatperiod på er att göra något. Då får vi
              väl hoppas på resultat. Vi från Vänsterpartiets sida ställer upp
              på att reklamskatten tas bort helt och hållet, för det är en omodern
              skatt som är konstruerad på ett sådant sätt att all reklam inte
              kan omfattas. Därför finns det inga möjligheter att ha den kvar.
            </seg>
          </u>
          <note n="370d201d">
            17 § Bordläggning
          </note>
          <note n="363a9bec">
            Anmäldes och bordlades
          </note>
          <note n="7d883afb">
            18 § Anmälan om interpellationer
          </note>
          <note n="12ac74b3">
            Anmäldes att följande interpellationer framställts
          </note>
          <note n="feb0b3c8">
            den 28 november
          </note>
          <u who="marie_engstrom_990978_w" xml:id="i-ce90cee9556cb291-1" n="c6256ba9" prev="i-6229f4b757344710-1">
            <seg n="be81b78a">
              Luciano Astudillo
            </seg>
            <seg n="be81b78a">
              Luciano Astudillo
            </seg>
            <seg n="06ed0b76">
              Nikos Papadopoulos
            </seg>
          </u>
          <note n="e6016352">
            Josefin Brink
          </note>
          <note n="59eee750">
            Ulf Holm
          </note>
          <note n="dd0fc0e9">
            Lena Olsson
          </note>
          <note n="d96daaed">
            Interpellationerna redovisas i bilaga som fogats till riksdagens
            snabbprotokoll tisdagen den 4 december.
          </note>
          <note n="bc14c359">
            19 § Anmälan om frågor för skriftliga svar
          </note>
          <note n="0308439f">
            Anmäldes att följande frågor för skriftliga svar framställts
          </note>
          <note n="feb0b3c8">
            den 28 november
          </note>
          <note n="00a0a5b2">
            Hans Linde
          </note>
          <note n="ed82d849">
            Carina Hägg
          </note>
          <note n="ed82d849">
            Carina Hägg
          </note>
          <note n="ed82d849">
            Carina Hägg
          </note>
          <note n="ed82d849">
            Carina Hägg
          </note>
          <note n="9db6bc7d">
            Frågorna redovisas i bilaga som fogats till riksdagens snabbprotokoll
            tisdagen den 4 december.
          </note>
          <note n="68ec4817">
            20 § Anmälan om skriftliga svar på frågor
          </note>
          <note n="f61ba7de">
            Anmäldes att skriftliga svar på följande frågor inkommit
          </note>
          <note n="feb0b3c8">
            den 28 november
          </note>
          <note n="e239e988">
            Tomas Tobé
          </note>
          <note n="7e6fba72">
            Birgitta Eriksson
          </note>
          <note n="7e6fba72">
            Birgitta Eriksson
          </note>
          <note n="7e6fba72">
            Birgitta Eriksson
          </note>
          <note n="ddd5bc15">
            Maria Stenberg
          </note>
          <note n="be751634">
            Elisabeth Svantesson
          </note>
          <note n="68c1a1e1">
            Lars-Arne Staxäng
          </note>
          <note n="9e6b049c">
            Margareta Cederfelt
          </note>
          <note n="0665afe0">
            LiseLotte Olsson
          </note>
          <note n="157e9f3e">
            Ameer Sachet
          </note>
          <note n="157e9f3e">
            Ameer Sachet
          </note>
          <note n="59eee750">
            Ulf Holm
          </note>
          <note n="59eee750">
            Ulf Holm
          </note>
          <note n="be751634">
            Elisabeth Svantesson
          </note>
          <note n="59eee750">
            Ulf Holm
          </note>
          <note n="c006f334">
            Katja Larsson
          </note>
          <note n="157e9f3e">
            Ameer Sachet
          </note>
          <note n="a9c06f47">
            Siv Holma
          </note>
          <note n="249f5726">
            Lennart Sacrédeus
          </note>
          <note n="010c5a82">
            Wiwi-Anne Johansson
          </note>
          <note n="7197d7f8">
            Marietta de Pourbaix-Lundin
          </note>
          <note n="7197d7f8">
            Marietta de Pourbaix-Lundin
          </note>
          <note n="ae9bf827">
            Monica Green
          </note>
          <note n="66109d27">
            Staffan Appelros
          </note>
          <note n="dd0fc0e9">
            Lena Olsson
          </note>
          <note n="c0e23bce">
            Hans Hoff
          </note>
          <note n="ae9bf827">
            Monica Green
          </note>
          <note n="ae7eb66a">
            Jeppe Johnsson
          </note>
          <note n="3b129ce5">
            Leif Pettersson
          </note>
          <note n="3b129ce5">
            Leif Pettersson
          </note>
          <note n="3b129ce5">
            Leif Pettersson
          </note>
          <note n="c8fe1b5f">
            Betty Malmberg
          </note>
          <note n="efcc1afa">
            Thomas Bodström
          </note>
          <note n="efcc1afa">
            Thomas Bodström
          </note>
          <note n="3559ef23">
            Nina Larsson
          </note>
          <note n="8171b48b">
            Kent Härstedt
          </note>
          <note n="8171b48b">
            Kent Härstedt
          </note>
          <note n="d477eabf">
            Peter Jeppsson
          </note>
          <note n="7e6fba72">
            Birgitta Eriksson
          </note>
          <note n="612a1912">
            Egon Frid
          </note>
          <note n="a52ad58a">
            Britta Rådström
          </note>
          <note n="a52ad58a">
            Britta Rådström
          </note>
          <note n="612a1912">
            Egon Frid
          </note>
          <note n="7e6fba72">
            Birgitta Eriksson
          </note>
          <note n="7e6fba72">
            Birgitta Eriksson
          </note>
          <note n="1245a934">
            Svaren redovisas i bilaga som fogats till riksdagens snabbprotokoll
            tisdagen den 4 december.
          </note>
          <note n="4aa410be">
            21 § Kammaren åtskildes kl. 17.40.
          </note>
          <note n="0d7eaeae">
            Förhandlingarna leddes
          </note>
          <note n="80d625d3">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
