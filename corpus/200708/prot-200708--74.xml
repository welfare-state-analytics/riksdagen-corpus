<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--74</head>
          <docDate when="2007-03-06">2007-03-06</docDate>
        </div>
      </front>
      <body>
        <div>
          <note n="818b6683">
            ﻿
          </note>
          <note n="6ca6bce0">
            Riksdagens protokoll
          </note>
          <note n="a4d98a07">
            2007/08:74
          </note>
          <note type="date" n="a2fcf84b">
            Torsdagen den 6 mars
          </note>
          <note n="1195c100">
            Kl. 12:00 - 20:14
          </note>
          <note n="c13e89dc">
            1 § Avsägelser
          </note>
          <note n="0fca94e4">
            Andre vice talmannen meddelade
          </note>
          <note n="de9f4a41">
            att Henrik von Sydow (m) avsagt sig uppdraget som ledamot i konstitutionsutskottet,
          </note>
          <note n="0be0a8c5">
            att Margareta Cederfelt (m) avsagt sig uppdragen som ledamot
            i trafikutskottet och som suppleant i konstitutionsutskottet samt
          </note>
          <note n="c7b4bcd5">
            att Eliza Roszkowska Öberg (m) avsagt sig uppdraget som suppleant
            i trafikutskottet.
          </note>
          <note n="c206eb8a">
            Kammaren biföll dessa avsägelser.
          </note>
          <note n="d38b1721">
            2 § Anmälan om kompletteringsval till utskott
          </note>
          <note n="2e4aaf46">
            Andre vice talmannen meddelade att Moderata samlingspartiets
            riksdagsgrupp på grund av uppkomna vakanser anmält Margareta Cederfelt
            som ledamot i konstitutionsutskottet, Henrik von Sydow som ledamot
            i justitieutskottet, Eliza Roszkowska Öberg som ledamot i trafikutskottet
            samt Malin Löfsjögård som suppleant i konstitutionsutskottet och
            trafikutskottet.
          </note>
          <note n="eb3ea5c4">
            Andre vice talmannen förklarade valda till
          </note>
          <note n="faf64f1a">
            ledamot i konstitutionsutskottet
          </note>
          <note n="563ff206">
            ledamot i justitieutskottet
          </note>
          <note n="5a0b0a04">
            ledamot i trafikutskottet
          </note>
          <note n="c0e20f36">
            suppleant i konstitutionsutskottet
          </note>
          <note n="29247eed">
            suppleant i trafikutskottet
          </note>
          <note n="577cbb05">
            3 § Anmälan om val av ordförande i arbetsmarknadsutskottet
          </note>
          <note n="5f097997">
            Andre vice talmannen meddelade att Hillevi Engström (m) valts
            till ordförande i arbetsmarknadsutskottet från och med den 19
            februari.
          </note>
          <note n="d5b61d89">
            4 § Debatt om aktuella frågor i EU-samarbetet
          </note>
          <note type="speaker" n="a42a60c9">
            Anf. 1 Statsrådet CECILIA MALMSTRÖM (fp):
          </note>
          <u who="cecilia_malmström_minister_2006" xml:id="i-9c0d6535e8b0d10b-0" n="9a99ee76">
            <seg n="257c2202">
              Fru talman! Ärade ledamöter! Vi ska diskutera framtiden i dag,
              men låt mig ett kort ögonblick få titta tillbaka lite grann.
            </seg>
            <seg n="bda12788">
              Vem hade kunnat tro 1951, när man tog de första stegen mot europeiskt
              samarbete med Kol- och stålunionen, att det skulle vara början
              på flera generationers fred i Västeuropa?
            </seg>
            <seg n="8afca7df">
              Vem hade trott 1987 att den inre marknaden fem år senare skulle
              vara lagbunden och en fungerande verklighet?
            </seg>
            <seg n="d9812b67">
              Vem hade trott 1991 att eurosedlar och mynt skulle finnas i plånböckerna
              hos hundratals miljoner européer inom ett decennium?
            </seg>
            <seg n="ae19ab18">
              Vem hade trott 1999 att en lyckad utvidgning skulle ta de sista
              resterna av järnridån och förena Europa på bara fem år?
            </seg>
            <seg n="d5e2b61f">
              EU är ett unikt samarbete, och vi har flera visionära politiker
              runt om i Europa att tacka för denna utveckling. Men framgången
              beror också på det dagliga gnetande arbetet som den europeiska
              kommissionen gör för att driva på det dagliga samarbetet. Därför
              är det väldigt bra att vi har den här debatten om kommissionens
              politiska strategi inför nästa år.
            </seg>
            <seg n="50ad7cdf">
              Kommissionen inleder sin strategi med att konstatera att 2009
              kommer att bli ett mycket viktigt år för Europeiska unionen, och
              jag kan inte annat än hålla med. Vi ska välja ett nytt Europaparlament,
              en ny kommission ska utses och under förutsättning att de nationella
              ratifikationsprocesserna löper på och avslutas kommer också Lissabonfördraget
              att börja tillämpas. Under det andra halvåret av detta år är Sverige
              ordförande i Europeiska unionen.
            </seg>
            <seg n="b0903f29">
              Men även det gångna året har varit innehållsrikt. Vi vet alla,
              och vi märker det dagligen, att dagens klimat är annorlunda än
              det vi hade när vi var barn. Vi inser att någonting måste göras,
              och nästan alla europeiska medborgare tar för givet att det är
              EU som ska leda det arbetet. Europeiska unionen har under det
              gångna året visat kraft och prov på mognad och handlingskraft.
              I Bali var EU pådrivande för att åstadkomma globala åtgärder.
              Man fortsätter det arbetet för att förhoppningsvis kunna komma
              till globala slutsatser vid mötet i Köpenhamn 2009.
            </seg>
            <seg n="44805ed2">
              Kommission har presenterat ett förslag till ansvarsfördelning
              för att minska våra utsläpp i Europa. Förslaget har mottagits
              väl i medlemsländerna och diskuteras nu i samtliga 27 huvudstäder.
              Att 27 länder kan visa handlingsstyrka inför ett sådant här globalt
              problem är en fantastisk utveckling och ett bevis på kraften i
              det europeiska samarbetet.
            </seg>
            <seg n="ecd96173">
              För att kunna motsvara de förväntningar som finns hos medborgarna
              när det gäller klimatfrågorna och även andra gemensamma problem
              måste EU-samarbetet reformeras. Företrädare för alla medlemsländer
              har under ganska lång tid diskuterat ett nytt fördrag och enats
              om ett sådant som effektiviserar samarbetet, fördjupar demokratin
              och ökar öppenheten i EU. Den svenska riksdagen och andra nationella
              parlament kommer att få ett viktigt inflytande över EU:s politik.
              Jag hoppas att ni i denna kammare kommer att rösta ja till Lissabonfördraget
              såsom riksdagen har gjort tidigare vid fördragsförändringar.
            </seg>
            <seg n="9aa2b4da">
              Det nya fördraget kommer att ge oss möjligheter till en mer samordnad
              utrikespolitik. För ett litet land som Sverige som har gott rykte
              med skickliga diplomater finns det stora möjligheter med en europeisk
              utrikesförvaltning. Vi kan ha närvaro i flera länder, och den
              samlade kapaciteten på plats kan förbättras.
            </seg>
            <seg n="35072ddc">
              Det nya fördraget innebär också att medlemsstaterna tar ett solidariskt
              ansvar för Europas säkerhet. Sverige kommer inte att stå med armarna
              i kors om en katastrof eller ett angrepp skulle drabba ett annat
              medlemsland. I detta ligger också en förväntan om att andra länder
              agerar på samma sätt om något skulle hända Sverige.
            </seg>
            <seg n="5cd4a789">
              Sverige har som ambition att tillhöra kärnan i det europeiska
              samarbetet, och vi är en viktig förhandlingspartner för andra
              medlemsländer och de andra institutionerna.
            </seg>
            <seg n="e6bf0880">
              Under det år som har gått har vi initierat arbetet med en Östersjöstrategi
              för EU:s interna arbete för att rädda miljön i den känsliga Östersjön
              men också för att sporra och samordna tillväxten i regionen, bekämpa
              den gränsöverskridande brottsligheten och andra gemensamma problem.
              Förslaget har mottagits mycket väl runt om i Europa. Kommissionen
              kommer att presentera förslag till en gemensam europeisk Östersjöstrategi
              lagom till det svenska ordförandeskapet.
            </seg>
            <seg n="cb8ed24b">
              Sverige bidrar också på andra sätt till att utveckla den europeiska
              utrikes- och säkerhetspolitiken. På svenskt initiativ beslutade
              Europeiska rådet i december att uppdra åt EU:s höge representant
              att vidareutveckla och uppdatera den europeiska säkerhetsstrategin.
              Vi menar att man bland annat bör ta hänsyn till den förändrade
              syn på klimat och säkerhet som har diskuterats de senaste åren.
            </seg>
            <seg n="b14b59c5">
              Sverige är ett av de medlemsländer som har bidragit till flest
              EU-gemensamma truppinsatser. Vårt truppbidrag till EU-insatsen
              i Tchad håller på att etableras, och EU och Sverige kommer att
              ta ansvar för säkerheten och stabiliteten i Kosovo under lång
              tid framöver. Detta halvår är också Sverige ledande för Nordic
              Battle Group, en av de två snabbinsatsstyrkor som står till EU:s
              förfogande för att med kort varsel kunna rycka in för fredsfrämjande
              insatser. Den anses av många vara en av de bäst förberedda styrkorna.
              Planering pågår för motsvarande beredskapsperiod under 2011.
            </seg>
            <seg n="95ca2f51">
              I samband med de oroligheter och fruktansvärda övergrepp som
              skedde i Burma föreslog Sverige att unionen skulle skicka ett
              särskilt sändebud till Burma. Det är naturligt att ett sådant
              sändebud, även om framgångarna tyvärr inte har varit de vi hade
              önskat oss, har större kraft bakom sig om man representerar en
              halv miljard européer än nio miljoner svenskar.
            </seg>
            <seg n="501b4953">
              För regeringen är utvidgningen av EU fortfarande en av de viktigaste
              frågorna i EU. Det finns olika viljor inom Europeiska unionen,
              men trots allt, och Sverige är pådrivande här, fortsätter medlemskapsförhandlingarna
              med Turkiet. Kroatien och Makedonien är liksom Turkiet kandidatländer
              till EU, och vi vet att andra länder på västra Balkan strävar
              efter ett EU-medlemskap så småningom. Denna strävan har i sig
              en stabiliserande verkan eftersom EU-samarbetets mjuka kraft har
              visat sig vara ett mycket viktigt instrument för att sprida demokrati
              och rättssäkerhet.
            </seg>
            <seg n="71e708be">
              Sverige är också en av de starkaste drivande krafterna för frihandel.
              I varje tänkbart sammanhang driver vi på och argumenterar för
              nyttan med öppen handel. Vi arbetar också för att modernisera
              och utveckla den inre marknaden och har bland annat bidragit till
              att det så kallade varupaketet med sina krav på produktsäkerhet
              snabbt har kommit på plats.
            </seg>
            <seg n="9f10d7b2">
              Fru talman! EU har förändrats dramatiskt de senaste åren, men
              EU:s budget reflekterar fortfarande 1900-talets utmaningar. En
              översyn av budgeten pågår och ska accentueras under nästa år också.
              Kommissionen har bett alla länder inkomma med synpunkter på hur
              budgeten ska reformeras. Regeringen anser att budgeten ska reformeras
              enligt principerna subsidiaritet, europeiskt mervärde, proportionalitet
              och sund ekonomisk förvaltning. Det innebär att man kanske behöver
              flytta på en del uppgifter från europeisk nivå till nationell
              eller tvärtom.
            </seg>
            <seg n="330b2447">
              Vår avsikt är att översynen av budgeten ska leda till omprioriteringar
              som motsvarar det behov vi har i dag i Europa. Det kommer att
              innebära minskningar inom jordbruks- och sammanhållningspolitiken.
              Men andra områden behöver kanske ökningar, till exempel miljö,
              rättsliga frågor, yttre förbindelser och konkurrenskraft.
            </seg>
            <seg n="4265c31b">
              Just när det gäller konkurrenskraft har vi tidigare, för bara
              några veckor sedan, i denna kammare diskuterat Lissabonstrategin,
              EU:s jobb- och tillväxtstrategi. Den går nu in i sin avslutande
              cykel fram till 2010. Det har varit viktigt för oss att riktlinjerna
              ligger fast och att man fokuserar på att implementera det vi har
              kommit överens om: att genomföra nödvändiga strukturreformer i
              Europa. Betydelsen av frihandel och extern öppenhet för att stärka
              EU:s globala konkurrenskraft måste betonas liksom arbetet för
              ett ökat arbetskraftsutbud och minskat utanförskap.
            </seg>
            <seg n="91f35da2">
              Det är roligt att se att Sverige ofta nämns som förebild för
              andra medlemsländer, och regeringens arbete med att bryta utanförskapet
              har satt tydliga avtryck i statistiken. Arbetslösheten har sjunkit.
              För ett och ett halvt år sedan gick vart fjärde jobb till personer
              med utländsk bakgrund. I dag väntas vartannat nytt jobb gå till
              personer med utländsk bakgrund. Sverige stiger också i välståndsligan
              och har på ett år klättrat från 14:e till nionde plats.
            </seg>
            <seg n="993d9c33">
              Samtidigt som Sverige och andra länder måste fortsätta att genomföra
              reformer bör vi också inleda diskussionerna om hur vi ska kunna
              fortsätta arbetet med att skapa hållbar tillväxt efter 2010. Jag
              ser framför mig en mer fokuserad strategi som håller fast vid
              samma mål men som har lärt av misstagen och erfarenheterna under
              de här tio åren.
            </seg>
            <seg n="036b6490">
              Fru talman! Det så kallade Haagprogrammet i EU har utvecklat
              friheten, säkerheten och rättssäkerheten i unionen. Det är ett
              flerårigt program som löper ut 2009 och som syftar till att stärka
              samarbetet på det rättsliga området. Vi kommer att vara ansvariga
              för att se över och uppdatera det här programmet.
            </seg>
            <seg n="a06eb6da">
              Fru talman! Den svenska EU-opinionen har utvecklats positivt.
              Fler svenskar än någonsin tycker att det är bra att Sverige är
              medlem i Europeiska unionen och vill att EU ska spela en aktiv
              roll. Det ger oss styrka när vi agerar i EU.
            </seg>
            <seg n="f908e3a8">
              Förberedelserna inför Sveriges roll under ordförandeskapet är
              i full gång. Vi har ett ordförandesekretariat, och vi har diskussioner
              tillsammans med Tjeckien och Frankrike, som ingår i vår 18-månaderstrio.
              I praktiken inleds faktiskt vårt trioordförandeskap om 116 dagar,
              när Frankrike tar över ordförandeklubban den 1 juli.
            </seg>
            <seg n="ed2bd4f1">
              Många av de frågor jag har nämnt kommer att vara viktiga under
              vårt ordförandeskap, framför allt klimatfrågan och den otroligt
              viktiga FN-konferensen i december men även Östersjöstrategin,
              de rättsliga frågorna, migrationsfrågor, konkurrenskraft och så
              vidare.
            </seg>
            <seg n="e53a5a66">
              År 2009 blir ett spännande år med vårt ordförandeskap, med val
              till Europaparlamentet, med en ny kommission och, förhoppningsvis,
              med ett nytt fördrag. Därför är detta år ett väldigt viktigt år
              för att förbereda detta, och regeringen ser fram emot att göra
              detta i så nära samarbete som möjligt med riksdagen.
            </seg>
          </u>
          <note type="speaker" n="72c7945a">
            Anf. 2 SUSANNE EBERSTEIN (s):
          </note>
          <u who="susanne_eberstein_f43611" xml:id="i-50d0656ef4556afa-0" n="d31d8c9f">
            <seg n="b4910b9c">
              Fru talman! EU-minister Cecilia Malmström är lika entusiastisk
              när hon pratar om vad regeringen har gjort och gör i EU-arbetet
              som hon var i den här kammaren för ganska precis ett år sedan.
              Arbetet ska vara demokratiskt och öppet, och resultatet kommer
              att gynna alla. Problemet är bara att retoriken står i skarp kontrast
              till vad som händer i verkligheten.
            </seg>
            <seg n="0ede8708">
              Den borgerliga regeringens politiska prioriteringar i EU-arbetet
              präglas av gamla vanliga högervärderingar: marknaden före människan.
            </seg>
            <seg n="30a890db">
              Planeringen inför ordförandeskapet har nu också kommit i gång,
              och regeringen har presenterat sina prioriterade frågor, som till
              största delen överensstämmer med vad kommissionen säger om sin
              årliga strategi inför 2009. Eftersom de punkterna är mycket vida
              och omfattar det mesta måste jag konstatera att det är detsamma
              som att inte ha gjort några prioriteringar alls.
            </seg>
            <seg n="d034163b">
              Det är räddhågset att tala om allt. Det för inte EU-arbetet framåt.
              Varför kan inte regeringen spetsa till det? Vart tog alliansens
              smalare och vassare EU-politik vägen? Är det inte dags, efter
              13 års medlemskap, att vara tydligare med våra svenska intressen
              i Europa? Vi har varit för lydiga. Inskolningen måste definitivt
              vara över.
            </seg>
            <seg n="a544de20">
              Varför inte lyfta fram frågan om enskilda människors livsmiljö?
              Varför inte lyfta fram frågan om korruption och mutor i politik
              och näringsliv? Varför inte lyfta fram behovet av ett nytt penicillin?
              Resistenta bakterier hotar Europas befolkning. Man kan dö av en
              enkel lunginflammation. Varför inte lyfta fram frågan om konsumenträtt
              och den enskilda människans utsatthet för multinationella affärsintressen?
              Varför inte lyfta fram frågor som verkligen skulle intressera
              Europas folk?
            </seg>
            <seg n="31316167">
              I stället orerar man om allt som Europaparlamentet och kommissionen
              pysslar med, frågor som vi egentligen tycker att de inte har med
              att göra sådant som vi betraktar som nationella frågor.
            </seg>
            <seg n="2e5a8b56">
              Fru talman! Jag tänker inte använda min tid i talarstolen till
              att bara tala om vår högerledda regerings Europapolitik. Jag vill
              ta tillfället i akt och tala om vad vi socialdemokrater vill med
              EU. Mina partikamrater kommer senare att fylla på med flera sakfrågor.
            </seg>
            <seg n="0322ef99">
              För oss socialdemokrater är EU i grunden en kraft för fred och
              demokrati. Det europeiska samarbetet har öppnat möjligheter att
              tillsammans med andra skapa en demokratisk motkraft mot globaliseringens
              negativa sidor. Den möjligheten måste vi ta vara på, och vi måste
              vårda den.
            </seg>
            <seg n="153b7625">
              Den svenska socialdemokratiska EU-dagordningen tar sin utgångspunkt
              i de klassiska socialdemokratiska värderingarna. Vi vill använda
              EU för att genomföra en framåtsyftande socialdemokratisk politik
              för ett mer rättvist och solidariskt samhälle. Som socialdemokrater
              strävar vi efter att åstadkomma en hållbar tillväxt. Konkurrenskraften
              ska byggas med kunskap, trygghet, välfärd och miljöhänsyn inte
              med otrygghet, låga löner, ökade klassklyftor och rovdrift på
              naturen.
            </seg>
            <seg n="57cee7fa">
              Miljöproblemen är gränsöverskridande lösningarna likaså. Vår
              socialdemokratiska ambition är att Europa ska bli bättre på miljö
              och vara en aggressiv miljöförespråkare. Utsläppen måste minska
              och transporterna bli renare och säkrare. Östersjön måste bli
              ett rent innanhav. Kontrollen av kemikalier måste bli starkare.
              Likaså måste livsmedelskontrollen och jordbruket i EU kopplas
              till positiva effekter.
            </seg>
            <seg n="1df8fa6f">
              Fru talman! Vi socialdemokrater vill driva på EU:s arbete för
              lika rättigheter. Vi måste få bort diskriminering oavsett om den
              grundar sig på kön, sexuell läggning, hudfärg, ålder eller funktionshinder.
              Särskilt måste åtgärderna för att hindra människohandel förstärkas.
            </seg>
            <seg n="47302b7a">
              Vi vill bidra till hållbara ekonomier. Inget land inom EU ska
              kunna misshushålla med offentliga finanser. I slutändan drabbar
              dåliga offentliga finanser alla övriga länder. Vi socialdemokrater
              vill verka för att EU:s budget används bättre och att utgifternas
              andel av ekonomin inte ökar.
            </seg>
            <seg n="72944458">
              Vi vill öppna EU:s institutioner för insyn för medborgarna. Vi
              vill ha ett EU för hela Europa. Vi socialdemokrater var varma
              förespråkare för den senaste stora utvidgningen, och vi vill fortsätta
              att värna ett EU som är öppet mot omvärlden.
            </seg>
            <seg n="66af81be">
              Höger eller vänster spelar stor roll i Europa, inte bara i Sverige.
              Samarbetet i EU blir allt viktigare, och det som beslutas på EU-nivå
              påverkar villkoren för människorna i Sverige och i Europa. Medborgarna
              i EU väljer också till EU-parlamentet, som i sin tur påverkar
              politiken utifrån vilka partier som vann valet. Det har stor betydelse
              om Europa styrs av konservativa eller av socialdemokrater.
            </seg>
            <seg n="2fca5bc3">
              Vi socialdemokrater vill ge människor makt genom politiska beslut,
              och tillsammans med andra goda krafter kan vi nå långt.
            </seg>
          </u>
          <note n="302bdcfb">
            I detta anförande instämde Kenneth G Forslund (s).
          </note>
          <note type="speaker" n="32e16f0f">
            Anf. 3 ANNA KINBERG BATRA (m):
          </note>
          <u who="anna_kinberg_batra_7631d7" xml:id="i-61e10b272c3064dd-0" n="67cfe0ae">
            <seg n="d907ed59">
              Fru talman! Jag vill tacka Europaministern för inledningen. Jag
              vill också tacka, jag tror att det är riksdagsstyrelsen, för att
              ha testhängt en flagga i vår vackra plenisal. Det visar att Europafrågorna
              till vardags hör hemma här. Jag hoppas få se mer av den framåt
              ordförandeskapet om inte förr, precis som vi kan se i drygt hälften
              av de andra EU-ländernas parlament.
            </seg>
            <seg n="2b8aba0c">
              För åtta år sedan, när jag första gången kom in i riksdagen,
              var EU-frågorna något som man lade i en liten låda vid sidan av.
              Så är det inte längre. I dag har vi dessutom en regering som politiskt
              vill påverka EU, som kan göra det och också gör det, som inte
              blockeras av frågan om vi över huvud taget ska vara med, som inte
              vill stå i hörnet och sura med ett eller kanske två andra motvallsländer,
              en regering som strävar efter att ingå i EU:s kärna. Vi har sedan
              vi blev medlemmar i EU aldrig haft en sådan regering. Nu ser vi
              att det börjar ge resultat.
            </seg>
            <seg n="8460ef06">
              Tänk för ett ögonblick på en fisk som i detta nu dras upp av
              en hobbyfiskare mellan Riksdagshuset och Rosenbad. Hon eller han
              hade lika gärna kunnat simma vidare ut i Östersjön om hon eller
              han inte hade nappat på just den kroken. Hon eller han hade inte
              brytt sig ett dugg om nationsgränser. Däremot hade hon eller han
              varit i stort behov av rent vatten, förstås, och av en god miljö
              runt vattnet, och det är naturligtvis vi också. Det visar varför
              vi behöver ett fungerande Europasamarbete.
            </seg>
            <seg n="bd098775">
              Jag hade glädjen att arbeta med förra utrikesministern Margaretha
              af Ugglas, moderat, när hon var ny ledamot av Europaparlamentet
              och började lansera idén om en gemensam Östersjöstrategi. Då fick
              hon dela ut en karta till ett ganska oförstående utrikesutskott
              i Europaparlamentet där många ledamöter aldrig hade hört talas
              om den regionen, än mindre trodde de att den berörde EU. I dag
              behöver man inte dela ut någon karta. I dag ligger vart tredje
              EU-land i eller i nära anslutning till Östersjöregionen.
            </seg>
            <seg n="dfaf9adf">
              Vi måste emellertid fortsätta att arbeta tillsammans för att
              lösa våra gemensamma problem. Vi måste arbeta tillsammans mot
              klimathotet och för en bättre miljö inom och utanför EU. Det gläder
              mig att Maria Wetterstrand nyligen insåg detta, och jag hoppas
              förstås att den kloke, miljöengagerade och erfarne miljöpartisten
              Ulf Holm också snart tar detta steg. Det får vi väl se senare
              under debatten. I så fall ska han få en ask lika goda europraliner
              som de som jag gav Maria Wetterstrand förra veckan. De är värda
              att prova!
            </seg>
            <seg n="697d3700">
              En annan fråga som jag vill lyfta fram och som också märks tydligt
              i Östersjöområdet gäller kampen mot brotten. Tyvärr finns det
              terrorism, trafficking och knarkhandel vars utövare per definition
              inte respekterar lagar och regler. Annars skulle de göra något
              annat. De respekterar inte heller våra gränser. EU måste bli starkare
              i samarbetet mot brotten. Det vet jag att regeringen prioriterar,
              och därför välkomnar vi fördragets starkare möjligheter på detta
              område.
            </seg>
            <seg n="5b25c0af">
              Samtidigt är det viktigt att vi värnar om rättssäkerheten, som
              också stärks med fördraget. Jag hade gärna sett lite mer brottsbekämpningsförslag
              i kommissionens strategi för 2009, men jag välkomnar att samarbetet
              om migrationen är prioriterat. Där måste öppenhet fortsätta att
              vara ledordet, framför allt för dem som vill komma hit och arbeta.
            </seg>
            <seg n="5963be54">
              EU ska vara starkt i kampen mot terrorism men bygga på frihet
              och rörlighet för människor. Därför välkomnar jag att kommissionen
              lyfter upp just medborgaraspekten. De allra flesta människor,
              både EU-medborgare och de som ännu inte blivit det, är fredligt
              folk som vill ha praktisk nytta av öppenhet och samarbete. Det
              känner man inte om man till exempel måste visa pass varje gång
              man rör sig inom Schengen fastän man lagligen uppehåller sig där.
              Vi måste hitta bättre sätt att jaga terrorister och tjuvar, utan
              att förstöra för mycket för alla oss som inte är det. Där hoppas
              jag på förslag i medborgarnyttig riktning. Jag vet att även regeringen
              efterlyser det.
            </seg>
            <seg n="dec41f15">
              Susanne Eberstein efterlyste viktiga frågor att driva. Ja, det
              finns ännu fler än de hon räknade upp. Jag tycker att exempelvis
              jobben är viktiga. Ungefär 17 miljoner arbetsföra EU-medborgare
              går inte till jobbet en vanlig vardag. Det tycker jag är viktigt
              att komma ihåg. Även här har EU en viktig roll att spela. EU kan
              inte fixa jobben det är framför allt företag som kan göra det
              men vi kan underlätta det arbetet.
            </seg>
            <seg n="c1ee1fb3">
              Sverige är ett av de länder som gör detta bäst. Det märker vi
              när Lissabonstrategin utvärderas, och det framhöll även Barroso
              när han var här häromveckan. Han framhöll också att gemensamt
              för de länder som lyckas alla bäst, mätt med Lissabonstrategins
              mått, är att de är öppna. Det är en mycket viktig princip. Det
              handlar inte bara om att alla, eller många, ska kunna komma hit.
              Det handlar också om att öppenhet ger svenska företag och människor
              tillträde till fler i andra länder. Det vill vi se mer av även
              i tjänste- och välfärdssektorerna.
            </seg>
            <seg n="4a1a5325">
              Vi som gillar frihandel och öppenhet, vilket de flesta i denna
              kammare brukar säga att de gör, har ett gemensamt ansvar för att
              inte skrämma upp människor med tomma eller hypotetiska hot om
              globaliseringen utan stå upp för öppenheten. Annars göder man
              protektionism och kanske till och med rasism.
            </seg>
            <seg n="1822fa43">
              Arbetet för fred och frihet är anledningen till att Europasamarbetet
              inleddes, och resultatet saknar motstycke i världen. Därför är
              det självklart viktigt att utvidgningen fortsätter. Det tror jag
              att de allra flesta i kammaren är helt överens om.
            </seg>
            <seg n="97aa1d49">
              De områden jag nämnt är några där EU är starkt och kan, och ska,
              ge resultat. Det finns andra områden där man kanske ska prioritera
              hårdare åt andra hållet. Nu pågår budgetöversynen, och då är det
              viktigt att prioritera stödet till dem som är allra fattigast,
              kanske på bekostnad av annat. EU ska vara starkt och effektivt
              där det behövs men kan också ifrågasättas på vissa andra områden.
            </seg>
            <seg n="6098629f">
              Vi moderater vill använda EU för att göra Sverige och Europa
              bättre för människorna. Nu har vi för första gången en regering
              som använder Sveriges EU-medlemskap på allvar, och jag hoppas
              att arbetet fortsätter i den riktningen.
            </seg>
          </u>
          <note type="speaker" n="21cf1fc8">
            Anf. 4 STAFFAN DANIELSSON (c):
          </note>
          <u who="staffan_danielsson_d9e83c" xml:id="i-3d0852ed88d36f41-0" n="66f48992">
            <seg n="6a40e668">
              Fru talman! Sverige är medlem av Europeiska unionen sedan 1995.
              I mer än ett decennium har vi genom EU-samarbetet varit med och
              utvecklat vår del av världen, Europa, i riktning mot fred och
              frihet, demokrati, en gemensam marknad och ekonomisk tillväxt
              samt kamp mot grov brottslighet med klimat-, energi- och miljöfrågorna
              alltmer i fokus.
            </seg>
            <seg n="b9ff1c9d">
              Jag är som människa och centerpartist mycket glad över att Sverige
              som EU-medlem deltar i detta stora fredsprojekt, ett samarbete
              som fortsätter att attrahera en allt vidare krets av Europas länder.
              Folkomröstningen en gång i tiden var ganska jämn, men utslaget
              var tydligt. Allt fler i vårt land bejakar nu det svenska medlemskapet,
              vilket är glädjande.
            </seg>
            <seg n="ee9664a9">
              Fram till 1945 hade vi i många sekler ständiga och blodiga krig
              mellan Europas länder, med andra världskrigets människoutrotningar
              och masslakter på slagfälten som en dyster final. Visst har det
              förekommit konflikter och tragedier i Europa även de senaste 60
              åren. Men freden har vuxit sig starkare än någonsin, främst tack
              vare det EU-samarbete som i dag omfattar 27 länder med nära 500
              miljoner invånare och med många fler som köar för att komma med.
            </seg>
            <seg n="06d5f6d9">
              Grunden till EU lades av de statsmän som efter andra världskriget
              bildade Kol- och stålunionen mellan de forna fiendeländerna i
              Europas mitt. Vårt gemensamma ansvar i dag är att bygga vidare
              på den lagda grunden.
            </seg>
            <seg n="459703bb">
              Det är mycket positivt att den rätt destruktiva debatten om att
              Sverige borde lämna den europeiska union som så många länder anslutit
              sig till, och köar till, äntligen tycks sjunka undan. En klar
              majoritet av svenskarna vill nu att Sverige arbetar aktivt för
              att utveckla samarbetet inom EU, och de ser medlemskapet som naturligt.
              Det har blivit alltmer uppenbart vilken oerhörd betydelse EU har
              för att i Europa och internationellt driva på för krafttag mot
              växthuseffekten och för förnybar energi och en bättre miljö.
            </seg>
            <seg n="47509654">
              De två riksdagspartier som vill att Sverige ska lämna EU har
              egentligen inget svar på frågan hur kampen för freden och miljön
              kan stärkas av att Sverige hoppar av. Det hedrar Maria Wetterstrand
              att hon så tydligt uppfattar och tolkar EU:s utveckling på dessa
              områden, med allt fler länder med i samarbetet. Jag hoppas verkligen
              att de båda partiledarna språkrören får med sig sitt Miljöparti
              på att slopa kravet att Sverige ska gå ur EU. Debatten i Sverige
              kommer att bli mycket intressantare när den kan fokuseras på hur
              EU bäst ska utvecklas och bli, som vi i Centerpartiet formulerat
              det, smalare men vassare.
            </seg>
            <seg n="83b6cb0b">
              För Vänsterpartiet tog det 50 år att inse kommunismens illgärningar,
              och det är inte omöjligt att man fortfarande kommer att vilja
              lämna EU även sedan Turkiet och andra länder blivit medlemmar.
              Vi får se.
            </seg>
            <seg n="aa078c66">
              För alla som vill se ett väl fungerande och demokratiskt Europa
              och EU, som grundas på samarbete mellan självständiga stater,
              betyder det nya Lissabonfördraget mycket. Det öppnar även för
              fler medlemmar. Öppenheten och den demokratiska kontrollen stärks,
              och de nationella parlamenten och Europaparlamentet får ökat inflytande.
              Beslut kan fattas med kvalificerad majoritet på fler områden,
              vilket ökar EU:s handlingskraft.
            </seg>
            <seg n="06bd98ec">
              Innebörden av begreppet smalare men vassare, som även regeringen
              ju jobbar efter, är att EU-samarbetet ska koncentreras till de
              områden som verkligen kräver gränsöverskridande åtgärder medan
              vi lämnar i fred de områden som länder, regioner, kommuner och
              individer själva bäst kan besluta om. Detta synsätt är federalistiskt,
              det vill säga att beslut förs uppåt endast när frågan måste lösas
              i samarbete med exempelvis flera regioner eller länder.
            </seg>
            <seg n="5170ff88">
              Centerpartiet prioriterar fem tunga gränsöverskridande arbetsuppgifter
              för EU åren framöver: miljö- och klimatfrågorna, öppenhet och
              demokrati, utrikes- och säkerhetspolitik, internationell brottsbekämpning
              och rättssäkerhet samt EU som tillväxtregion. På dessa områden
              finns stora samarbetsvinster att göra. EU blir helt enkelt större
              än summan av dess delar.
            </seg>
            <seg n="1d1d21c4">
              Susanne Eberstein menar att regeringen inte gör så mycket prioriteringar
              och tycker att vi tillsammans borde driva kampen mot pandemier
              och sjukdomar. Jag är gärna med om att tillföra detta. Vi är helt
              överens om det. Det som hon sedan tog upp som socialdemokratiska
              ståndpunkter var väl ungefär det som regeringen driver, och det
              gläder jag mig åt.
            </seg>
            <seg n="96dc07e2">
              Visst ska vi se till skiljelinjerna där de finns, men för Sverige
              som litet land i norra Europa är det en styrka när vi kan arbeta
              tillsammans inom EU för miljö, fred och annat. Sverige är ett
              land i norra Europa med en rik tradition av samarbete för gemensam
              utveckling. Vi är i dag en mycket respekterad medlem av EU, och
              genom vårt aktiva arbete inom unionen är vårt inflytande betydande.
              Låt oss nu se framåt och delta i ett allt bättre fungerande EU-samarbete
              med allt fler länder i Europa kring de centrala gränsöverskridande
              framtidsfrågorna! Freden och miljön väger allra tyngst.
            </seg>
            <seg n="fa051133">
              (Applåder)
            </seg>
          </u>
          <note type="speaker" n="69379627">
            Anf. 5 SVEN GUNNAR PERSSON (kd):
          </note>
          <u who="sven_yngve_persson_e89efd" xml:id="i-f0db25a337b5e266-0" n="56f3742e">
            <seg n="d1da77db">
              Fru talman! Ärade ledamöter! I samband med att Europeiska unionen
              firade 50 år gjordes en undersökning där 7 000 personer deltog,
              varav 1 400 från USA. Frågan var hur man trodde att EU skulle
              komma att se ut om ytterligare 50 år. Den starkt stiliserade bild
              som växte fram är intressant att titta på och ser ut ungefär så
              här:
            </seg>
            <seg n="32bc00f1">
              EU 2057 är större än dagens. Dess gränser har utvidgats österut
              och inkluderar Turkiet och, förmodligen, Ryssland. Vind- och solkraft
              har ersatt de fossila bränslena, och det dominerande språket är
              engelska. Euron är här för gott och utgör standardvalutan i hela
              Europa.
            </seg>
            <seg n="1dac5e96">
              Skrämmande? Lockande? Ja, detta kommer vi med all säkerhet att
              få samtala om många gånger den närmaste tiden och de närmaste
              åren.
            </seg>
            <seg n="cd778165">
              För oss kristdemokrater är det inte någon skrämmande tanke med
              en union som består av flera europeiska, självständiga stater
              som väljer ett fördjupat samarbete med viktiga värden som grund
              och utgångspunkt.
            </seg>
            <seg n="81bcd3fb">
              Vi vill aktivt delta i EU:s fortsatta utveckling, inte minst
              därför att vi ser vad som hänt sedan EU bildades, särskilt de
              senaste 1520 åren. Östutvidgningen och det nya Lissabonfördraget
              visar att utvecklingen saknar motsvarighet i andra delar av världen.
              Ingen annanstans har länders ekonomi och lagstiftning frivilligt
              och med ömsesidighet som ledstjärna vävts samman som i Europa.
            </seg>
            <seg n="02ed0b28">
              I arbetet med att sprida demokratiska ideal och ge stöd till
              unga demokratier har unionen successivt utvidgats. Under 80-talet
              gällde det Grekland, Spanien och Portugal. Under inledningen av
              2000-talet gällde det länder som lidit under kommunistiskt förtryck.
              Nästa steg är integreringen av länder på Balkan som bara för några
              få år sedan var skådeplatser för de vidrigaste grymheter och krigshandlingar.
            </seg>
            <seg n="2acfb08d">
              Arbetet med att hitta gemensamma vägar in i framtiden med Turkiet
              är en spännande utmaning som kommer att skapa ny dialog och ny
              förståelse över religions- och kulturgränser. Jag är övertygad
              om att det kommer att berika oss alla och dessutom medverka till
              en tryggare och säkrare värld.
            </seg>
            <seg n="a5d65f9f">
              Mångfalden i kulturella traditioner, språk, religioner och livsåskådningar
              kommer också i fortsättningen att vara en viktig del av en europeisk
              identitet. Det är en mångfald som hålls samman av det som i Lissabonfördragets
              inledning lyfts fram som en gemensam värdegrund.
            </seg>
            <seg n="9d987024">
              Unionen ska bygga på värdena respekt för människans värdighet,
              frihet, demokrati, jämlikhet, rättsstaten och respekt för de mänskliga
              rättigheterna, inklusive rättigheter för personer som tillhör
              minoriteter. Dessa värden ska vara gemensamma för medlemsstaterna
              i ett samhälle som kännetecknas av mångfald, icke-diskriminering,
              tolerans, rättvisa, solidaritet och principen om jämställdhet
              mellan kvinnor och män. Det var artikel 2 i Lissabonfördraget.
            </seg>
            <seg n="ce1ff981">
              Så sluts cirkeln, och en återkoppling sker till vad EU:s inspiratörer
              och grundare, däribland flera kristdemokrater, hade som utgångspunkt
              för sin vision och sitt mödosamma arbete att utforma en koalition
              av personer, folk och länder som var beredda att avstå något för
              att gemensamt uppnå det högre syftet aldrig mera krig i Europa,
              en fred och försoning som baserades på de universella värden som
              omnämns i bland annat inledningen av Lissabonfördraget.
            </seg>
            <seg n="baaaf771">
              Med denna bas blir det ett tvingande måste för unionen nu och
              framöver att vara en tydlig och kraftfull röst för mänskliga rättigheter
              och framtida generationers möjligheter att leva ett fullvärdigt
              liv. Det gäller inte minst på områden där enskilda personer, familjer,
              kommuner, regioner och nationer inte på ett ändamålsenligt sätt
              själva kan möta utmaningarna.
            </seg>
            <seg n="3fcd8bab">
              Att förhindra skadliga klimatförändringar, att kämpa mot den
              gränsöverskridande grova brottslighet och terrorism som inte ger
              ett vitten för människovärdet, att som kraftfull partner i världen
              arbeta för fred och respekt för mänskliga rättigheter, att vara
              ledande i arbetet med att upprätta och stödja demokrati och ge
              människor möjlighet att resa sig ur fattigdom och misär och att
              genom starka kunskaps- och forskningsmiljöer fortsätta på vägen
              som heter hållbar utveckling detta, fru talman, är några av de
              områden som vi kristdemokrater menar måste vara centrala för EU:s
              arbete de närmaste åren, områden som till stora delar finns tillgodosedda
              i kommissionens program och policy för det kommande året och som
              också avspeglar sig i de svenska prioriteringarna.
            </seg>
            <seg n="fa051133">
              (Applåder)
            </seg>
          </u>
          <note type="speaker" n="7865bcf2">
            Anf. 6 LARS OHLY (v):
          </note>
          <u who="lars_ohly_b0c789" xml:id="i-4a3b2a5b2f7767f1-0" n="213e9fc1">
            <seg n="e28c7041">
              Fru talman! Två frågor är mest aktuella när vi diskuterar Europeiska
              unionens utveckling just nu. Den ena har nämnts vid ett flertal
              tillfällen här, nämligen Lissabonfördraget. Den andra, hoten mot
              kollektivavtalen, lyser än så länge med sin frånvaro i debatten.
              Det är uppseendeväckande.
            </seg>
            <seg n="f708ef12">
              Låt mig börja med Lissabonfördraget. Det är i princip samma fördrag
              som avvisades i folkomröstningar i Frankrike och Holland. Marginella
              förändringar har gjorts. Men nu vågar inte eliterna längre fråga
              folk. Folken riskerar att svara fel, som de gjorde i Frankrike
              och Holland.
            </seg>
            <seg n="ca5bdf82">
              Lissabonfördraget innebär en överföring av makt i ett hundratal
              fall. Asyl- och flyktingpolitiken blir överstatlig. Vi som värnar
              en generös och human flyktingpolitik har all anledning att se
              med oerhörd oro på det. EU tar flera steg mot att bli en militär
              allians, vilket försvarades av EU-ministern. Medlemsländerna ska
              åläggas att upprusta, och i framtiden kan man skönja en EU-armé.
            </seg>
            <seg n="7c0d8501">
              Utvecklingen i EU är den att vi i grunden har en union som är
              marknadsstyrd. Ett vårddirektiv som hotar vår gemensamma sjukvårdsfinansiering
              håller på att utarbetas. Allmännyttan, public service, presstödet
              och Apoteket är områden som är hotade av det extremt dogmatiska
              marknadstänkandet inom Europeiska unionen. Trots löftena om att
              den svenska alkoholpolitiken inte skulle påverkas vid ett EU-inträde
              har vi nu europeiska införselregler, alkoholreklam och Internethandel
              med alkohol som har urholkat den. Konflikträtt och strejkrätt
              är inte längre en nationell fråga.
            </seg>
            <seg n="aa6268c7">
              EG-domstolens domar står över nationell lagstiftning och till
              och med över grundlagen. Det är något att tänka på för dem som
              förespråkar liknande politiska domstolar i Sverige. Det finns
              inga värdeneutrala eller objektiva domare. Det finns politiska
              domstolar som inte kan avsättas i allmänna val.
            </seg>
            <seg n="887f80fa">
              När EU-parlamentet röstade om konflikträtten skulle vara en nationell
              angelägenhet röstade samtliga företrädare för de borgerliga partierna
              utom Lars Wohlin från Kristdemokraterna emot det förslaget. Så
              gjorde också merparten av de europeiska socialdemokraterna. Det
              är uppseendeväckande.
            </seg>
            <seg n="1ec3eb15">
              Vaxholmsdomen domen i Byggnads konflikt med ett lettiskt företag
              i Vaxholm hotar den svenska kollektivavtalsmodellen. Marknaden
              går före löntagarnas intressen i Europeiska unionen. Sverige har
              i Vaxholmskonflikten hävdat att skyddet för arbetstagares rättigheter
              bör kunna utgöra undantag från den fria rörligheten för tjänster
              i EU, men EG-domstolen har klargjort att det är förbjudet.
            </seg>
            <seg n="15256cb1">
              EU bestämmer alltså över stridsrätten och underkastar den EU:s
              konkurrensregler. Visserligen erkänns stridsrätten som en grundläggande
              princip, men den fria rörligheten är överordnad.
            </seg>
            <seg n="21de7108">
              Ursprungslandsprincipen i tjänstedirektivet återinförs, det vill
              säga att de regler som gäller i det land där man har huvudkontor
              också ska gälla för arbetstagare i ett annat land. Det öppnar
              naturligtvis för en social dumpning, och lönerna riskerar att
              pressas ned. EU kör helt enkelt över den decentraliserade, flexibla
              svenska kollektivavtalsmodellen. Det är resultatet av domen i
              EG-domstolen.
            </seg>
            <seg n="52d47e8c">
              Det här har olika experter uttalat sig om, till exempel Ronnie
              Eklund som är professor i civilrätt och arbetsrätt vid Helsingforss
              universitet. Han säger: Nu blir det fritt fram för social dumpning.
              Det kommer att erbjudas två olika lönenivåer för samma typ av
              arbeten när det kommer hit ett utländskt företag som inte omfattas
              av de villkor som gäller i Sverige. Vi kommer att få två olika
              lönenivåer i de branscher där den här typen av arbete förekommer.
            </seg>
            <seg n="6e2c43c7">
              Det är en rimlig slutsats, och det är naturligtvis en förfärande
              slutsats. Så har inte andra politiska partier tyckt tidigare.
              Socialdemokraterna och de borgerliga partierna var inför medlemskapsförhandlingarna
              tydliga med att den svenska kollektivavtalsmodellen skulle gälla.
              Då krävde man att svenska kollektivavtal ska gälla för allt arbete
              som utförs i Sverige både för svenska arbetare och för utländska
              arbetare som tillfälligt arbetar i Sverige.
            </seg>
            <seg n="73ea853b">
              Man lade till en deklaration till anslutningsfördraget som man
              menade gav garantier för kollektivavtalens ställning. Den var
              inte värd bläcket som användes eller papperet som den skrevs på.
              Det var en deklaration utan någon som helst juridisk giltighet.
            </seg>
            <seg n="f32c4513">
              Nu säger man att vi måste ändra svensk lagstiftning och utstationeringsdirektivet.
              Men då har man helt missat att EG-domstolen fortfarande är överställd
              svensk lagstiftning. Svenskt Näringsliv kan när som helt driva
              ett nytt fall inför EG-domstolen som kommer att döma efter EU:s
              fördrag och inte efter svensk lagstiftning eller utstationeringslagen.
            </seg>
            <seg n="11212be7">
              Det här är naturligtvis en skräck för oss som vill ha rättvisa
              och rimliga villkor på arbetsmarknaden. Därför kräver Vänsterpartiet
              ett undantag från Lissabonfördraget som garanterar kollektivavtalens
              ställning och konflikträtten. Det ska vara ett undantag som innebär
              att konflikträtten är överordnad den fria rörligheten och marknadsdogmatismen.
            </seg>
            <seg n="a0802ae2">
              Ett sådant undantag skulle fogas till de övriga ca 40 undantag
              som finns och är därför ingenting unikt. Det kräver att denna
              riksdag inte godkänner Lissabonfördraget förrän ett sådant undantag
              har gjorts. Vi kräver självklart också en folkomröstning och Lissabonfördraget.
              Våga fråga folket!
            </seg>
          </u>
          <note type="speaker" n="8ccfc5e1">
            Anf. 7 ULF HOLM (mp):
          </note>
          <u who="ulf_holm_74ae2f" xml:id="i-63021f4587230487-0" n="30a53c03">
            <seg n="97508abf">
              Fru talman! Det är många vackra ord i denna EU-debatt om EU:s
              förträfflighet. Jag tror däremot att allt kanske inte är så förträffligt
              med EU. Man målar upp en bild av att allting är perfekt i EU.
              Det är inte den verklighet som många människor känner med EU-besluten
              när de ska påverka en i vardagen.
            </seg>
            <seg n="af875b31">
              Jag är glad och stolt över Miljöpartiets motstånd mot EU:s centralisering
              och EU-makt. Det tror jag har spelat en avgörande roll för en
              mer sansad debatt i Sverige om vart EU är på väg. Man behöver
              alltid olika åsikter som vägs mot varandra för att se en helhet.
            </seg>
            <seg n="4b57f2dd">
              Jag är däremot besviken på att många ja-anhängare inte vill lyssna
              på det. Går man igenom och tittar på hur EU:s utveckling har varit
              har Miljöpartiet tyvärr fått rätt på ganska många punkter.
            </seg>
            <seg n="14662d21">
              Vi kan se att svenska ministrar inte vågar ta någon strid och
              lyfta upp frågorna därför att de är rädda att vi kanske blir stämplade.
              Den saken har aktivt missgynnat svenska intressen i Bryssel.
            </seg>
            <seg n="5552b37e">
              Häromveckan kom rapporten från EU:s revisionsrätt om att fiskepolitiken
              är en katastrof. Det är en fullständig katastrof därför att det
              inte finns någon kontroll och inte någon som ordentligt har tagit
              debatten om kvoterna.
            </seg>
            <seg n="30aee0f6">
              Svenska Miljöpartiet har varit tydligt och sagt att kvoterna
              måste ned och att vi måste göra mer aktiva saker. Men ministrarna
              har inte vågat ta den striden. Det har varit förödande.
            </seg>
            <seg n="068f8a5e">
              Jag hoppas på en tillnyktring i debatten. Moderaterna har presenterat
              sitt Europavalsprogram. Det är mer kritiskt än tidigare. Det är
              bra.
            </seg>
            <seg n="c37c9db0">
              Vi hör nu att Socialdemokraterna också anlägger en något mer
              kritisk hållning till EU när det gäller enskilda saker. Om det
              är en omsvängning eller bara beror på att s är i opposition återstår
              att se. Men jag tror att det är viktigt.
            </seg>
            <seg n="9e67a294">
              Det är också viktigt att Miljöpartiet är den blåslampa i EU-frågorna
              som vi har varit och kommer att fortsätta att vara.
            </seg>
            <seg n="d2e4df9a">
              Jag ska göra EU-ministern och några andra här i salen besvikna.
              Miljöpartiet kommer inte att sätta sig vid EU:s altare och tro
              att allt med EU är bra och att vi inte får driva några saker i
              EU. Det kommer inte att ske.
            </seg>
            <seg n="9b70a03a">
              Vi är och kommer att vara mycket tydliga och fortsatt vara motståndare
              till mer makt i EU. Vi kommer att vara emot en fortsatt militarisering
              och de högre gränserna mot andra länder där människor som är i
              behov av stöd och hjälp stängs ute. Det motståndet kommer inte
              att försvinna.
            </seg>
            <seg n="4072a523">
              Däremot har vi, som alla partier borde ha, en livlig debatt internt
              om EU:s vägval. Vart är EU på väg? Jag hade önskat att andra partier
              hade lika livliga debatter som vi har. Jag tror att det är nyttigt
              när man för fram flera åsikter.
            </seg>
            <seg n="ff033ad2">
              Cecilia Malmström och regeringen säger att man ska tillhöra kärnan
              i EU och vara aktiva medlemmar i EU. Det har vi inte sett mycket
              av hittills. Tvärtom präglas de första 18 månaderna av borgerlig
              regering av undfallenhet och tystnad i EU-frågorna inte bara i
              Sverige utan också i EU, där det är oroväckande tyst om EU-frågorna.
            </seg>
            <seg n="7dcc2403">
              Regeringen vill uppenbarligen inte diskutera EU-frågor med svenska
              folket. Det är synd. Miljöpartiet vill det. Vi vill gärna ha en
              dialog med svenska folket om vilken utveckling EU bör ha framöver.
            </seg>
            <seg n="e2857e6c">
              Fru talman! Den största förändring på länge som EU står inför
              och som kommer att prägla debatten under några år framöver gäller
              Lissabonfördraget. Det är den tidigare EU-konstitutionen som blev
              nedröstad i Holland och Frankrike.
            </seg>
            <seg n="60b48628">
              Inte på en enda punkt försökte den svenska regeringen göra denna
              konstitution bättre. Man var mer intresserad av att få en klapp
              på axeln av Angela Merkel för att inte förstöra diskussionerna
              om Lissabonfördraget. Det är sveket.
            </seg>
            <seg n="10d99530">
              Man har inte på någon punkt lyssnat på den kritik som väljarna
              hade i Holland och Frankrike, eller den kritik som finns i Sverige,
              mot det Lissabonfördrag som bygger på gamla värderingar i stället
              för att se på de nya förändringarna.
            </seg>
            <seg n="d21ce87d">
              EU kan inte blunda för de vetenskapliga rapporterna från FN om
              klimatförändringarna. Man gjorde det när det gällde Lissabonfördraget.
              Man tog inte intryck av någonting av de nya utmaningarna, utan
              man var fast besluten att få igenom det gamla förslaget.
            </seg>
            <seg n="3ac08828">
              Det är en stor besvikelse, och ett stort misstag som Sverige
              har begått.
            </seg>
            <seg n="892068c2">
              Bläcket på Lissabonfördraget hinner knappt torka förrän EU-ledarna
              sätter sig på flyget upp till Bryssel från Lissabon för att besluta
              sig för att tillsätta en reflexionsgrupp som ska blicka framåt,
              1020 år, för att se vad EU ska hålla på med. Man har knappt hunnit
              skriva under fördraget förrän en ny grupp ska tillsättas för att
              diskutera vad vi nu ska hitta på med tillägget att det inte får
              förändra någonting i EU:s budget. Men snälla nån om man ska förändra
              EU:s framtid måste man gå in i budgetprocessen och titta på vad
              det är man kan förändra! Det är någonting som Sverige måste vara
              mycket aktiva i framöver.
            </seg>
          </u>
          <note type="speaker" n="f65b2c3c">
            Anf. 8 Statsrådet CECILIA MALMSTRÖM (fp):
          </note>
          <u who="cecilia_malmström_minister_2006" xml:id="i-9c0d6535e8b0d10b-1" n="9a99ee76">
            <seg n="cc36a6f5">
              Fru talman! Jag får det inte riktigt att gå ihop. Socialdemokraterna
              kritiserar regeringen å ena sidan för att vi är alltför svepande
              och å andra sidan för att jag inte tar upp en massa specifika
              frågor. Dessutom kritiseras vi för att pillra i en massa detaljer
              och inte leva upp till mottot vassare och smalare. Det går inte
              ihop för mig.
            </seg>
            <seg n="cd472ee9">
              Det vi talar om och driver är att det är de gränsöverskridande
              frågorna som EU ska syssla med. Det är det medborgarna vill att
              EU ska göra, och det är där vi har störst möjlighet att få ett
              europeiskt mervärde. EU ska ta sitt ansvar i världen för klimat-
              och miljöfrågorna. Vi ska kunna rädda och utveckla Östersjön.
              Vi ska ta itu med den gränsöverskridande brottsligheten. Vi ska
              skapa jobb och tillväxt. Ett jobb är nyckeln till det sociala
              Europa.
            </seg>
            <seg n="10dd64a5">
              Det här är våra prioriteringar. Vi vill att den nya budget som
              vi nu arbetar med också ska avspegla detta. Det finns en massa
              viktiga frågor som man kan diskutera i Europa. Många av dem diskuteras
              också. Men det är inte säkert att allt ska motsvaras av gemensamma
              direktiv och gemensamma budgetposter.
            </seg>
            <seg n="5535b24d">
              Naturligtvis är inte allt bra i Europa eller EU absolut inte!
              Jag känner inte till någon från regeringen som sitter vid det
              där EU-altaret, som jag aldrig har sett. Det vi gör är att aktivt
              arbeta för att vara en EU-spelare som Europa lyssnar på. Det är
              så man påverkar, det är så man vinner respekt, det är så man bildar
              allianser och det är så man får gehör för sina förslag.
            </seg>
            <seg n="867382f5">
              Jag tror inte att vare sig Miljöpartiet, Vänsterpartiet eller
              Socialdemokraterna kan hitta någon i Bryssel som säger att Sverige
              är en passiv EU-medlem, för det är inte sant. Vi är otroligt aktiva.
              Jag förstår att det är en stor kontrast mot hur det var förut,
              men det är så. Det ger avtryck i Europa. Vi driver de frågor som
              jag har nämnt Östersjön, utvidgningen, klimat- och miljöfrågorna
              och frihandeln. Jag kunde ha nämnt fler. Öppenhet och bättre kontroll
              driver vi också. Det handlar också om förstärkt krishantering,
              samordnat bistånd, legal arbetskraftsinvandring, brottsoffers
              situation och så vidare.
            </seg>
            <seg n="e67eca96">
              Vad gäller Lissabonfördraget är det ganska små förändringar gentemot
              det förra konstitutionella fördraget visst är det så, Lars Ohly.
              Det är en del förenklingar och en del tillägg, men på det stora
              hela är det likt förutom att det inte är en konstitution utan
              ett traditionellt tilläggsfördrag.
            </seg>
            <seg n="0d236224">
              Jag menar att det är det bästa fördrag vi hittills har haft i
              Europeiska unionen. Det är inte perfekt på något sätt, men det
              bidrar ändå till ökad effektivitet, ökad demokrati och ökad öppenhet
              i den europeiska unionen. Det sätter fokus på medborgarna på ett
              sätt som inte har gjorts tidigare.
            </seg>
            <seg n="79fafbc2">
              Vi kan naturligtvis diskutera detta. Jag betvivlar i och för
              sig att Lars Ohly skulle rösta ja till Lissabonfördraget om vi
              nu fick ett sådant här undantag. Men jag tycker att det är tråkigt
              och felaktigt att hålla Lissabonfördraget som gisslan för Laval-
              och Vaxholmsfrågan.
            </seg>
            <seg n="f789ecc6">
              Det handlar inte om att grunderna i den svenska modellen, som
              är en stark roll för arbetsmarknadens parter och en grundlagsfäst
              rätt till kollektivavtal och stridsåtgärder, ifrågasätts av domstolen
              i sig. Det vi ska diskutera är hur andra delar av lagstiftningen
              ser ut och hur den kan anpassas till en globaliserad värld, utstationeringslagen
              och lex Britannia. Detta arbete pågår nu i en arbetsgrupp. Jag
              får rapporter om att det sker i en mycket konstruktiv och öppen
              anda. Både fackföreningar och arbetsgivare berömmer diskussionen.
            </seg>
            <seg n="7110e503">
              Det nya Lissabonfördraget innehåller dessutom förstärkta rättigheter.
              Det är det Nicefördrag som vi har i dag som EG-domstolen har dömt.
              De nya reglerna är rättsligt bindande och stärker de rättigheter
              som arbetstagarna har på den europeiska arbetsmarknaden.
            </seg>
            <seg n="d292506a">
              Därför tycker jag att detta var tråkigt. Jag hoppas att det inte
              är Socialdemokraternas åsikt att man ska hålla Lissabonfördraget
              som gisslan för en dom där det redan pågår en helt annan process.
              De här sakerna har faktiskt inte med varandra att göra.
            </seg>
          </u>
          <note type="speaker" n="9dfaeafa">
            Anf. 9 SUSANNE EBERSTEIN (s):
          </note>
          <u who="susanne_eberstein_f43611" xml:id="i-50d0656ef4556afa-1" n="d31d8c9f">
            <seg n="7fdce0ce">
              Fru talman! Det finns mycket positivt som har hänt under de 13
              år som Sverige har varit medlem i Europeiska unionen. Det är under
              den borgerliga regeringens korta tid vid makten som man nu har
              kunnat skörda många frukter av allt det tidigare arbetet. Jag
              är övertygad om att EU-ministern också förstår detta.
            </seg>
            <seg n="e012ffd2">
              När jag pratar om spets och inte de stora orden menar jag just
              arbetet inför ordförandeskapet. Det är där vi ska se till att
              Sverige är en spjutspets för Europa och EU. Man kan också säga
              att smalare och vassare inte är stora, fluffiga ord om alla möjliga
              saker som kan täckas in i detta ordförandeskap utan just punkter
              som går att utvärdera.
            </seg>
            <seg n="a422adb1">
              Opinionsmätningarna visar att svenska medborgare nu har en mer
              positiv inställning till medlemskapet än tidigare. Men vi kan
              inte blunda för att många fortfarande är negativa. Vi har dem
              även här i salen. Jag brukar kalla dessa negativa för motvilliga
              EU-medborgare. De vill egentligen inte att vi ska gå ur EU, men
              de ser inga fördelar utan bara nackdelar. Det handlar om allt
              möjligt införselkvoter för alkohol, momsnivåer, EG-domstolens
              dom i Vaxholmsmålet, presstödet och allmännyttan.
            </seg>
            <seg n="a3611532">
              Jag vill dock påminna om att när det gäller allmännyttan, presstödet
              och Apoteket är det den borgerliga högerregeringen som bryter
              ned det hela. Men det passar ju bra att skylla på EU. Apoteket
              klarade sig bra i EU-domstolen; det är först nu man bryter sönder
              det.
            </seg>
            <seg n="6d856848">
              Kanske beror den negativa inställningen på att vi har varit dåliga
              på att låta Sveriges röst höras, när vi nu tänker på att många
              människor är negativa i Sverige. Det gäller både den förra och
              den nuvarande regeringen. Vi socialdemokrater borde tydligare
              ha uttalat vårt missnöje med införselkvoterna till exempel. Vi
              borde ha kämpat hårdare för att få undantag. Men det är lätt att
              vara efterklok.
            </seg>
            <seg n="c28986ec">
              Sverige skulle vinna mycket på att skärpa vårt sätt att arbeta
              inom EU; det är jag övertygad om. Vi ska inte vara så artiga som
              justitieministern var när hon inte ville stoppa Liechtensteins
              inträde i Schengen. Vi ska inte bara lyssna och lyda, utan vi
              ska ha väl underbyggda fakta och argument bakom våra krav. Vi
              ska höja vår röst mot larviga regler. Vi måste tydligare visa
              att vi kämpar mot korruption och slöseri. Vi ska också oftare
              påminna om att vi är stora nettobetalare och inte någon liten
              randstat i norr.
            </seg>
            <seg n="49809c21">
              Någonting som är fullkomligt idiotiskt är att Brysselparlamentet
              flyttar till Strasbourg var femte vecka. Det finns ingen människa
              i Sverige som tycker att detta är vettigt på något sätt. Vi måste
              arbeta för att sätta stopp för flyttcirkusen. Det kostar inte
              bara ofantligt mycket pengar, utan det är också förödande för
              miljön med alla koldioxidutsläpp från transporterna. När nu alla
              talar om miljön även om man ibland känner att det är en läpparnas
              bekännelse skulle man kunna lyfta upp den här frågan igen. Gör
              det, EU-ministern! Under sin tid som EU-parlamentariker drev EU-ministern
              denna fråga ivrigt. Vi hoppas att hon är beredd att göra det nu
              också. Jag tror att det också skulle vara ett sätt att få människor
              i Sverige att bli positivare.
            </seg>
            <seg n="716b4db3">
              Men vi ska inte bara stirra oss blinda på larviga regler. Som
              jag sade i mitt första inlägg är EU för oss socialdemokrater i
              grunden en kraft för fred och demokrati. Det är en bra och viktig
              kraft som är värd att kämpa för.
            </seg>
          </u>
          <note type="speaker" n="980ecc79">
            Anf. 10 ANNA KINBERG BATRA (m):
          </note>
          <u who="anna_kinberg_batra_7631d7" xml:id="i-61e10b272c3064dd-1" n="67cfe0ae">
            <seg n="e8f74745">
              Fru talman! Jag tar med mig pralinerna, Ulf Holm, för inte blev
              jag så mycket klokare av ditt inlägg. Det lät ju likadant som
              vanligt: Visst ska vi samarbeta för klimatet och för klimathoten.
              EU, eller åtminstone det internationella samarbetet, kanske till
              och med borde bli ännu starkare i det.
            </seg>
            <seg n="9ca1c0ee">
              Men Ulf Holm svarade inte på frågan om ifall han inte längre
              vill gå ur det samarbete som vi har. Jag hörde i alla fall inte
              något tydligt svar. Det finns ju ett världsunikt och välfungerande
              verktyg för den typ av internationellt samarbete som du efterlyser,
              nämligen EU. Välkommen in i vårt arbete för att förändra inifrån
              EU! Jag behåller pralinasken och hoppas få tillfälle att lämna
              över den under debattens gång. Vi får se hur det blir med den
              saken.
            </seg>
            <seg n="ac4b1abc">
              Först vill jag återkomma till konkurrenskraften, ekonomin och
              jobben. Det blir också ett huvudnummer på vårtoppmötet dit både
              Europaministern, statsministern och några till ska åka nästa vecka.
            </seg>
            <seg n="3a8daf73">
              Nu tänkte jag inte titta ned i vattnet utan ut i världen. Jag
              är ingift i en indisk familj. Varje gång jag har varit i Indien
              många andra ledamöter har ju också varit där blir jag lika stressad
              när jag kommer hem.
            </seg>
            <seg n="34470c5d">
              Indien har en halv miljard invånare under 25. De kommer att leva
              längre, må bättre och bli rikare och mer välutbildade än någon
              generation före dem i modern tid. Kanske vill de också öppna sig
              mot världen utanför. Kanske vill de komma hit. Ska vi vara rädda
              då? Nej!
            </seg>
            <seg n="66924cc1">
              Hittills har Indien haft ungefär 1 procent av världshandeln,
              alltså ungefär lika mycket som vi, eller lite mindre enligt vissa
              mätningar. Man har bara påbörjat utbytet med oss. Jag tycker att
              vi ska bejaka det. Detta är viktigt att slå fast.
            </seg>
            <seg n="49db3006">
              Det är viktigt att vi behåller den tradition som vi har, bland
              annat i den här kammaren. Vi sju partier, eller åtminstone fem
              är rätt stolta över att det svenska välståndet byggdes på handel
              med och öppenhet inför omvärlden. Den riktningen vill jag fortsätta
              i. Här ska vi inte hota och skrämmas bara för att första maj närmar
              sig, utan vi måste berätta om och stå upp för att utbyte med världen
              är viktigt och bra.
            </seg>
            <seg n="a7147265">
              I går presenterade SNS och Institutet för europapolitiska studier
              en studie som heter Europa i en globaliserad värld . Jag har den
              på engelska här. Lars Calmfors har lett gruppen. Studien visar
              hur ökad globalisering inte är ett hot utan tvärtom ganska bra
              för att skapa fler jobb. Det skapar möjligheter för fler starka
              växande företag och fler svenska jobb. Det ska vi bejaka, inte
              hota med och skrämmas för att plocka billiga poänger inför första
              maj. Om man gör det för mycket, s och v, ger man faktiskt spelrum
              för dunklare krafter som inte gillar EU och som inte heller gillar
              öppenhet och utlänningar.
            </seg>
            <seg n="e10ace66">
              Ta ansvar för öppenheten! Den har vi anledning att vara stolta
              över.
            </seg>
            <seg n="3189bdaf">
              Jag vill återkomma till budgeten lite kort. Här i riksdagen finns
              och det vet Europaministern, men jag vill säga det tydligt ett
              väldigt brett stöd. Vi brukar nästan alltid vara sju partier,
              både i miljö- och jordbruksutskottet och i EU-nämnden snart också
              i finansutskottet som är för att minska jordbruksstödet, avskaffa
              exportsubventionerna och se över struktur- och sammanhållningsmedel
              så att de faktiskt går till dem som är fattigast och behöver det
              mest. Det ska inte vara som i dag, när 60 procent av medlen går
              till de länder som är rikast, relativt sett.
            </seg>
            <seg n="2aa708c6">
              Jag är medveten om att vi inte kan revolutionera hela EU-budgeten
              på ett år eller två, men inriktningen måste vara tydlig för att
              svensk påverkan ska ge resultat. Precis som ministern sade behöver
              inte allt som är viktigt kosta pengar. Vi prioriterar både klimat
              och forskning och lite till, och det kan till och med skapa nya
              intäkter eller inte kosta något alls eftersom lagstiftning är
              medlet. Det viktiga är att vi använder EU för att påverka i den
              riktning vi vill.
            </seg>
            <seg n="989e6fa2">
              Till sist, Lars Ohly med flera: Om man skulle tro på all nej-propaganda
              som vi har hört sedan 1994 och framåt skulle man bli alldeles
              mörkrädd, och EU skulle se helt annorlunda ut, för propagandan
              har alltid varit överdriven. EU är varken mer eller mindre än
              en beslutsnivå som vi kan använda för att påverka. Nu har vi i
              majoritetspartierna och även Socialdemokraterna berättat hur vi
              vill använda EU. Men vad vill ni, särskilt ni som inte alls vill
              vara med?
            </seg>
          </u>
          <note type="speaker" n="fbbcd712">
            Anf. 11 STAFFAN DANIELSSON (c):
          </note>
          <u who="staffan_danielsson_d9e83c" xml:id="i-3d0852ed88d36f41-1" n="66f48992">
            <seg n="8a694a21">
              Fru talman! Jag skulle vilja ställa en liten fråga till Miljöpartiet,
              eller delar av det, som här representeras av Ulf Holm, liksom
              till Lars Ohly, som likt ståndaktiga tennsoldater alltid vill
              lämna EU och därmed lösa de flesta av Sveriges och världens problem.
            </seg>
            <seg n="82878331">
              EU växer och spelar en oerhört betydelsefull roll för Europas
              utveckling och tillväxt. EU är det kraftfulla instrument som främst
              tryggar fred och demokrati i Europa. EU:s växande drivkraft och
              betydelse i klimat- och miljöfrågorna i Europa och inte minst
              globalt kan knappast överskattas.
            </seg>
            <seg n="45be49a0">
              Genom Sveriges medlemskap i EU kan vi fullt ut använda denna
              plattform för att driva på. Vårt inflytande är betydligt större
              än vår storlek. Nästan alla gröna partier i Europa ser också EU:s
              oerhörda betydelse på miljöområdet och vill ha ett starkt och
              fungerande EU-samarbete. Ändå vill fortfarande i denna tid, 2008,
              Miljöpartiet och Vänsterpartiet att EU-samarbetet väl helst ska
              upplösas och byggas upp på nytt precis så som ni skulle vilja
              se det. I varje fall ska Sverige uttåga ur detta samarbete. Tänker
              ni inte lite fel ändå?
            </seg>
            <seg n="28ba735f">
              Låt oss anta att ni faktiskt lyckas mycket hypotetiskt att få
              EU-samarbetet att upplösas och att Europas länder efter våldsamma
              konvulsioner så småningom börjar samarbeta på precis det sätt
              som ni vill. Det blir kanske framåt 2090-talet eller så, och det
              kommer självfallet att kosta massor av energi och turbulens under
              resans gång.
            </seg>
            <seg n="18f84ae3">
              Min fråga är då: Vad händer i så fall med EU:s drivkraft i klimat-
              och miljöfrågorna under denna långa tidsperiod? Rimligen riskerar
              detta att påverkas mycket negativt. Det skulle vara djupt allvarligt
              eftersom dessa frågor kräver krafttag nu. Om 50 eller 100 år,
              Lars Ohly och Ulf Holm, kan det vara för sent. Jag tycker faktiskt
              att ni spelar rysk roulett med Europas kraftinsatser på miljö-
              och klimatområdet när ni vill försvaga EU och kräver ett svenskt
              utträde. Är det inte dags att tänka om och tänka nytt, precis
              som Maria Wetterstrand och Peter Eriksson faktiskt gör?
            </seg>
            <seg n="ea013d0a">
              Nu vet jag att Lars Ohlys eller Ulf Holms styrka väl inte är
              att komma upp ur gamla invanda hjulspår, men borde inte omsorgen
              om miljön göra det värt ett försök?
            </seg>
            <seg n="599383b9">
              Fru talman! För oss i Centerpartiet är EU mer än en betydelsefull
              kraft på den globala arenan. Det är mer än en viktig arena för
              politiska beslut. EU är en symbol för öppenhet öppenhet mellan
              länder och människor, öppna gränser som möjliggör kunskapsutbyte,
              utveckling, bättre välfärd och ekonomisk tillväxt. Det är en öppenhet
              som får individer, företag och regioner att växa sig starkare
              och mer livskraftiga. Vi tror på en än friare handel, på ekonomier
              som i allt högre grad flätas samman och på en genuint gemensam
              inre marknad för varor, tjänster, kapital och människor.
            </seg>
            <seg n="f35f9e86">
              Som ett led i denna strävan vill Centerpartiet lansera Helsingforssstrategin
              under det svenska ordförandeskapet som en uppföljare till Lissabonstrategin
              för konkurrenskraft och jobb. Helsingforssstrategin bör höja ribban
              jämfört med dagens ambitionsnivå och innehålla såväl satsningar
              för att fullfölja arbetet med den inre marknaden som tillväxtskapande
              och konkurrensfrämjande reformer.
            </seg>
          </u>
          <note type="speaker" n="843d4158">
            Anf. 12 SVEN GUNNAR PERSSON (kd):
          </note>
          <u who="sven_yngve_persson_e89efd" xml:id="i-f0db25a337b5e266-1" n="56f3742e">
            <seg n="bf963e05">
              Fru talman! Ulf Holm hade i andanom sett ett EU-altare som människor
              fylkades omkring. Om det verkligen hade funnits ett EU-altare
              skulle det nog ha varit ganska tomt där. Han lovade att aldrig
              komma dit. Det är väl gott och väl. Jag tror inte att någon annan
              går dit heller. Det finns en kritisk hållning hos alla, även hos
              oss som tycker att EU är jättebra. Saker är inte perfekta. Saker
              behöver förändras. Vi kristdemokrater har ingen svårighet att
              sida upp och sida ned rada upp sådant som vi vill förändra och
              förbättra. Det är därför vi är med.
            </seg>
            <seg n="0249d998">
              Det är därför en kommunpolitiker engagerar sig han vill se förbättringar
              och förändringar och så är det i landstinget och här i riksdagen
              också. Så gör vi också i EU. Vi tror och är övertygade om att
              EU-samarbetet är den enda eller en av de få möjligheterna att
              ta itu med de utmaningar vi inte klarar av att lösa på vare sig
              det personliga planet, i familjen, regionalt eller ens nationellt.
            </seg>
            <seg n="e6d69a40">
              Självklart behöver EU:s fiskeripolitik ses över och förändras
              i grunden. Det gäller också den absurda kampen mot snus medan
              annan tobak liksom alkohol får flöda fritt genom EU. Det är också
              omöjligt att förklara för människor. EU lägger sig i skatter och
              arbetsgivaravgifter på ett sätt som försvårar vårt arbete. Man
              får inte till stånd transportlösningar som för över tungt gods
              från lastbil till järnväg. Man har ett kluvet och konstigt förhållningssätt
              till prostitution som minskar kraften i kampen mot människohandel.
              Det är naturligtvis sådant som måste förändras, och sådant kan
              vi förändra om vi är med och vill påverka.
            </seg>
            <seg n="bd1bde61">
              Jag hade möjlighet att vara med i den svenska delegationen vid
              klimatkonferensen på Bali. Där fick jag se på nära håll jag satt
              med i delegationsmöten och så hur ett bra EU-ledarskap fungerar,
              hur man är i fronten när det gäller klimatförhandlingarna, hur
              man trycker på stormakterna och hur man i förberedande möten gemensamt
              ger och tar och diskuterar i en oerhört öppen och dynamisk atmosfär
              för att sedan tillsammans gå ut och föra diskussionen framåt.
            </seg>
            <seg n="440a0e53">
              Det här kommer EU att fortsätta med, och här har Sverige oerhört
              viktiga bidrag att ge, inte minst när det gäller att ytterligare
              förstärka de krafter inom EU som vill att man ska ha en högre
              målsättning och som vill att man ska lösa sådana saker som måste
              lösas för att vi ska nå dit, till exempel transportfrågorna.
            </seg>
            <seg n="6292990e">
              Jag ser fram emot arbetet med att ta fram en Östersjöstrategi.
              Sverige kommer att vara pådrivande, och det kommer att vara en
              mycket viktig fråga i samband med det svenska ordförandeskapet.
            </seg>
            <seg n="03a4ea3a">
              Det är ett gemensamt ansvar. Åtta av nio länder runt Östersjön
              tillhör EU. Men för att det också ska vara möjligt måste vi parallellt
              försöka påverka och förändra fiskeripolitiken, så att den står
              i bättre överensstämmelse med vetenskap och allmänhetens uppfattning.
            </seg>
            <seg n="bad9045d">
              När det gäller brottsligheten är EU en av de få instanser som
              verkligen kan komma till rätta med den högspecialiserade brottslighet
              som rör sig tvärs över gränserna med vapen, droger och människohandel.
              Här kan vi göra skillnad när vi gör det tillsammans därför att
              vi måste vara lika högspecialiserade och ligga i fronten och vara
              före.
            </seg>
            <seg n="4bfc9ce6">
              Jag får återkomma till fördraget i mitt sista inlägg.
            </seg>
          </u>
          <note type="speaker" n="0815dd3e">
            Anf. 13 LARS OHLY (v):
          </note>
          <u who="lars_ohly_b0c789" xml:id="i-517a2b79a21d00db-0" n="213e9fc1" next="i-ba8f72d845e57941-0">
            <seg n="042de5c4">
              Fru talman! Den här debatten tar ju en lite överraskande vändning.
              Här har vi nämligen fem partier, Socialdemokraterna och de fyra
              borgerliga, som uppenbarligen sitter fast i en gammal ja-och-nej-debatt.
              Ni pratar om fred och demokrati. Ni pratar om öppenhet och allt
              det där som var argumenten för att vi en gång skulle gå med. Jag
              kanske ska upplysa er om att ni vann folkomröstningen 1994. Vi
              är med.
            </seg>
            <seg n="004724c0">
              Nu är det dags att diskutera det EU som finns och vilka hot som
              detta EU ställer oss inför, och det oavsett om det gäller Apoteket,
              presstödet, public service, allmännyttan eller alkoholpolitiken.
              Det är mycket konkreta och uppenbara hot mot en svensk politik
              som vi har haft stor samstämmighet kring tidigare och som en stor
              majoritet har tyckt varit den riktiga för Sverige.
            </seg>
            <seg n="882a99bd">
              Men där är ni tysta. Ni fortsätter att prata om demokrati och
              fred. Javisst, men vad vill ni göra mot de hot som den svenska
              modellen står inför? Och vad vill ni göra för att garantera kollektivavtalen
              och konflikträtten? Vad har ni för lösning i fråga om det hot
              som konflikträtten nu är ställd inför, efter EG-domstolens dom?
            </seg>
            <seg n="520d665b">
              Då kan man säga som Cecilia Malmström: Ja, det där ordnar vi
              själva. Det finns en stor samstämmighet kring det.
            </seg>
            <seg n="e37a9f52">
              Det gör det väl inte?
            </seg>
            <seg n="ab0d464b">
              John Monks som är generalsekreterare i Europafacket säger så
              här:
            </seg>
            <seg n="67f83186">
              Domens effekter är enorma. Den skapar otrygghet för hela arbetarrörelsen.
              Vaxholmsdomen sätter stopp för likabehandling för arbetstagare.
              Strejkrätten som konstitutionell rättighet är i fara. Strejkrätten
              är visserligen en erkänd grundläggande rättighet i EU men inte
              lika grundläggande som marknadens frihet. Vaxholmsdomen ger företagen
              rätt att socialt dumpa löner och anställningsvillkor.
            </seg>
            <seg n="5c14ff66">
              Hans slutsats är att man måste få en särskild klausul där stridsrätten
              exkluderas från EU:s inremarknadsregler.
            </seg>
          </u>
          <note n="1535d33c">
            Jonas Malmberg, professor i arbetsrätt vid Uppsala universitet,
            säger:
          </note>
          <u who="lars_ohly_b0c789" xml:id="i-ba8f72d845e57941-0" n="213e9fc1" prev="i-517a2b79a21d00db-0">
            <seg n="9916ef47">
              Det går inte längre att kräva lika behandling för utländska arbetare
              som är verksamma i Sverige. Man gör, från domstolen, inte den
              bedömningen.
            </seg>
            <seg n="068d1806">
              Nu är det företagens fria rörlighet som gäller, inte det man
              brukar kalla det sociala Europa.
            </seg>
            <seg n="d7a98cc1">
              Det här är verkligheten. Det är det hot vi står inför med EG-domstolens
              dom som så uppenbart står i strid med den nordiska kollektivavtalsmodellen
              och med den nationella konflikträtten. Då räcker det inte med
              ändringar i svensk lagstiftning, Cecilia Malmström. EU-lag står
              över nationell lag. Vi kan få nya Vaxholmsfall. Svenskt näringsliv
              kan driva nya frågor till avgörande i EG-domstolen. Det finns
              inga garantier så länge vi bara har ändrat i nationell lagstiftning.
            </seg>
            <seg n="1e3bc995">
              Då kan man fråga sig: Är konflikträtten en nationell angelägenhet?
              Eller är det kanske så att ni egentligen inte tycker det? Era
              företrädare i EU-parlamentet röstade ju emot när det var omröstning
              häromveckan i fråga om konflikträtten skulle ses som en nationell
              angelägenhet eller inte. Era företrädare i EU-parlamentet anser
              inte att konflikträtten är en nationell angelägenhet. Merparten
              av europeiska socialdemokrater anser inte heller det. Det är naturligtvis
              skrämmande, men då måste vi ta hänsyn till det och kräva ett undantag
              för den nordiska kollektivavtalsmodellen i Lissabonfördraget.
            </seg>
            <seg n="5f15e334">
              Det är tråkigt att hålla Lissabonfördraget som gisslan för kollektivavtalen,
              säger Cecilia Malmström. Ja, men det är ju nu vi har möjligheter
              att påverka. Det är nu det finns en elit i Europa som till varje
              pris vill få igenom Lissabonfördraget och som säkert också är
              beredd att gå med på undantag för den modell som så framgångsrikt
              har praktiserats i Sverige. Därför kräver vi ett sådant undantag
              innan Lissabonfördraget antas. Vi kräver självklart också en folkomröstning
              om detta fördrag. Våga fråga folket, Cecilia Malmström!
            </seg>
          </u>
          <note n="1ad69ccd">
            Birgitta Nyström, som är professor i civilrätt vid Lunds universitet,
            säger:
          </note>
          <note type="speaker" n="a89a9f66">
            Anf. 14 ULF HOLM (mp):
          </note>
          <u who="ulf_holm_74ae2f" xml:id="i-63021f4587230487-1" n="30a53c03">
            <seg n="8a03a6e7">
              Fru talman! Jag kan först säga att jag är omutbar. Jag formar
              min politiska uppfattning utifrån den gröna ideologin och de debatter
              vi har internt i partiet och utifrån den verklighet som finns.
              Jag är inte ute efter Moderaternas praliner. Det är ganska viktigt
              att veta detta, så att det inte blir några missförstånd.
            </seg>
            <seg n="0c8df0b3">
              Jag tycker att det är viktigt att vi utgår från den verklighet
              som finns i dag där håller jag med Lars Ohly. Vi pratar inte om
              ja eller nej till EU just i dag. Vi pratar om det EU som finns
              här. Och just nu finns det en viktig fråga på bordet. Det är Lissabonfördraget.
            </seg>
            <seg n="fa586015">
              Lissabonfördraget ger EU en EU-president och en utrikesminister.
              Små stater får mindre inflytande i ministerrådet. Vi har inte
              rätt till en egen EU-kommissionär, och vi får överstatliga beslut
              på straffrättsligt och polisiärt område.
            </seg>
            <seg n="af765570">
              Det är de förändringar som är på gång. Vi säger klart och tydligt:
              Vi vill ha en folkomröstning om detta. Hela syftet med Lissabonprocessen
              var ju att vi skulle få ett EU närmare folket. Då är det skamligt
              att inte fråga folket om det är denna utveckling folket vill ha
              eller inte. Det är därför vi vill ha en folkomröstning.
            </seg>
            <seg n="9ac30e34">
              Samtidigt kan man konstatera något som är intressant. Det är
              rätt många partier här som bekänner sig till att vi måste ha ett
              smalare och vassare EU. Lissabonfördraget går i motsatt riktning.
              Det blir fetare och bredare. Det är det EU vi har framför oss.
              Det är inte smalare och vassare.
            </seg>
            <seg n="12fd908a">
              Många hade kanske hoppats på det när vi var 15 medlemsstater
              och skulle bli 27, att man när det blev fler medlemmar skulle
              koncentrera EU på färre frågor. Men det är inte den utveckling
              vi står inför. Inte på en enda punkt har man decentraliserat någon
              makt från EU ned till medlemsstaterna eller till lägre nivå. Det
              är den sanning vi ser.
            </seg>
            <seg n="60144c0e">
              Sedan är det givetvis sant att även EU har börjat prata om klimatpolitik
              skam vore det väl annars. Det är jättebra. Jag tycker att det
              är bra att EU lyfter upp denna framtidsfråga. EU har satt upp
              målet att minska till exempel utsläppen med 20 procent fram till
              2020. Ja, det är ett bra steg för EU, men det är inte tillräckligt
              enligt FN-toppmötet på Bali. Då skulle vi behöva 3040 procent.
              Men visst, det är ett viktigt steg, och det är bra att EU agerar
              globalt för detta.
            </seg>
            <seg n="2409afc6">
              Men lika lite som jag blir moderat eller borgare för att Reinfeldt
              har börjat prata om klimat blir jag EU-vän för att EU har börjat
              prata om klimat. Jag blir inte det. Jag vill se resultat. Jag
              vill se besluten. Jag vill se vart detta är på väg. De konkreta
              besluten på klimatområdet lyser fortfarande med sin frånvaro.
              Det är det viktigaste.
            </seg>
            <seg n="5d1289f9">
              Faktum är att EU skulle behöva göra en total makeover för att
              kunna omvandlas till ett minimum av klimatunion. EU pratar om
              klimatåtgärder, men samtidigt planerar man för att fördubbla flygtrafiken
              inom tio år.
            </seg>
            <seg n="c60c00dc">
              Vägtransporterna ska öka. År 2004 kartlade EU:s miljöbyrå subventionerna
              inom energisektorn. 29 miljarder euro per år subventionerades
              energisektorn med, framför allt kolindustrin. Det finns mycket
              att göra.
            </seg>
            <seg n="4836c290">
              Jag har därför ställt flera interpellationer och skriftliga frågor
              till regeringen och till Cecilia Malmström om hon kommer att ta
              initiativet att göra en klimatsäkring av EU:s budget och se till
              att EU:s budget inte går till klimatdåliga lösningar. Svaret är
              samma sak varje gång: Nej, nej och nej. Vi tänker inte klimatsäkra
              EU:s budget. Vi tänker inte ta initiativ till någon kommission
              om detta. Vi tänker inte ta några initiativ när det gäller detta.
            </seg>
            <seg n="130cf7a2">
              Kanske Cecilia Malmström ändrar sig i dag och säger: Ja, vi tänker
              ta initiativet till att klimatsäkra EU:s budget.
            </seg>
          </u>
          <note type="speaker" n="4d7e52fc">
            Anf. 15 Statsrådet CECILIA MALMSTRÖM (fp):
          </note>
          <u who="cecilia_malmström_minister_2006" xml:id="i-9c0d6535e8b0d10b-2" n="9a99ee76">
            <seg n="0b43581b">
              Fru talman! Susanne Eberstein efterlyste ett lite mer konkret
              ordförandeskapsprogram från Sverige. Jag kan lova Susanne Eberstein
              att det kommer ett sådant när det gäller den svenska sexmånadersperioden.
              Vi håller på att arbeta med ett sådant, och det kommer naturligtvis
              att presenteras och diskuteras med Sveriges riksdag. Vi har inte
              riktigt hunnit dit än. Jag tror att vi ligger långt framme i förberedelserna,
              men fortfarande är det 18-månadersprogrammet som är prioriteringen
              nu under våren.
            </seg>
            <seg n="e40171a9">
              Det kommer att präglas väldigt mycket av klimatarbetet. EU är
              ju just nu i färd med att göra sin hemläxa. Vi driver på för att
              det ska ske i varje land, för att Europaparlamentet ska hinna
              besluta om den lagstiftning som är relevant så att EU, 27 länder,
              kan komma starkt rustade till den stora internationella klimatkonferensen
              i Köpenhamn.
            </seg>
            <seg n="79f424d4">
              Det beror inte bara på EU. Det finns andra stora viktiga aktörer
              i världen. Men det minsta vi ska kunna se till är väl i alla fall
              att EU är starkt rustat inför detta. Inför det arbetet välkomnar
              vi också Miljöpartiet och Maria Wetterstrand som tycker att det
              här är viktigt.
            </seg>
            <seg n="3596e0a6">
              Det finns naturligtvis massor med larviga regler inom EU. Absolut.
              Det är klart att vi inte bejakar dem. En del försöker vi stoppa,
              en del försöker vi urvattna, en del klarar vi inte av att stoppa
              därför att det är ett samarbete mellan 27 länder. Det är inte
              alls så att vi bejakar allt möjligt där.
            </seg>
            <seg n="a64dfa07">
              Det gjordes en referens till justitieministern. Hon har ensam
              stått upp för skilsmässolagen och fått ta emot ganska mycket tufft
              för detta.
            </seg>
            <seg n="b548a7cf">
              Det finns en mängd andra saker. Att pendla mellan Strasbourg
              och Bryssel är naturligtvis urkorkat. Det är dock väldigt svårt
              att stoppa. Men naturligtvis är det en stor dumhet.
            </seg>
            <seg n="bb67c4d9">
              När det gäller Lissabonfördraget står det väldigt tydligt jag
              hoppas att Lars Ohly har fått det; vi har skickat runt det till
              alla riksdagsledamöter och alla skolor och brett i hela landet
              att i enlighet med unionsrätten samt nationell lagstiftning och
              praxis har arbetstagare och arbetsgivare rätt att förhandla och
              ingå kollektivavtal och i händelse av intressekonflikter tillgripa
              kollektiva åtgärder för att försvara sina intressen, inbegripet
              strejk.
            </seg>
            <seg n="2e261df0">
              Principerna står ju inskrivna där. Det är tillämpningen i Lavalfallet
              som vi håller på att diskutera. Att folkomrösta skulle betyda
              att det här försvinner, för det står inte i Nicefördraget.
            </seg>
          </u>
          <note type="speaker" n="eb8cd35c">
            Anf. 16 SUSANNE EBERSTEIN (s):
          </note>
          <u who="susanne_eberstein_f43611" xml:id="i-50d0656ef4556afa-2" n="d31d8c9f">
            <seg n="76547797">
              Fru talman! Jag vill säga till EU-ministern: Glöm inte flyttcirkusen!
              Den skulle spara mycket koldioxid. Och justitieministern stod
              inte helt ensam i Bryssel. Hon hade hela Sveriges riksdag bakom
              sig. Det är ett ganska bra och tufft stöd.
            </seg>
            <seg n="d022d50a">
              Vi politiker talar ibland om att olika politikområden är svåra
              att få människor att engagera sig i. EU-politiken är ett sådant,
              även om det inte är så just här och nu.
            </seg>
            <seg n="b74e02b5">
              Många använder EU lite som vargen kommer. När apoteksdomen kom
              dödförklarades apoteksmonopolet. Det blev inte alls så. Det är
              den borgerliga regeringen som nu förstör Apoteket. Det vill jag
              verkligen säga till Lars Ohly. Det är alltså inte EU som gör det.
              Att ständigt ropa vargen kommer gör att när vargen kanske kommer
              är det ingen som bryr sig.
            </seg>
            <seg n="c59ec3da">
              Frågan om kollektivavtalen är faktiskt långt ifrån avgjord. Den
              har inte varit uppe i Arbetsdomstolen ännu, och vi har egentligen
              inte så mycket aning om vad de ganska suddiga domarna kommer att
              innebära. Frågans vikt är naturligtvis jättestor, men det kanske
              är lite för tidigt att begrava hela den svenska arbetsrätten.
            </seg>
            <seg n="c582f8a7">
              Vi vill öka politikens verkningsgrad. Vi vill öka svenska folkets
              förståelse för vad EU betyder. Då kanske det är viktigt att tala
              om just det som Cecilia Malmström gjorde i dag och även berätta
              när vi misslyckas, att inte alltid vara så himla positiv. För
              det är det som ofta triggar i gång människor som är skeptiska
              och negativa. Det är ju både positivt och negativt att vara med
              i en så väldigt stor förening.
            </seg>
            <seg n="e6c736e1">
              Jag är glad att höra att det svenska ordförandeskapet kommer
              att bli positivt, att det kommer att förtydligas. Jag hoppas att
              vi kommer att kunna visa att Sverige ligger i framkant när det
              gäller många olika ämnesområden.
            </seg>
          </u>
          <note type="speaker" n="5fcc2e7e">
            Anf. 17 ANNA KINBERG BATRA (m):
          </note>
          <u who="anna_kinberg_batra_7631d7" xml:id="i-61e10b272c3064dd-2" n="67cfe0ae">
            <seg n="121b7b57">
              Fru talman! Jag vill nämna några ord om fördraget, även om flera
              talare redan har gjort det. Jag är nämligen stolt över hur Sveriges
              riksdag hittills behandlar sådana här frågor. Det hoppas jag att
              vi kommer att fortsätta att göra.
            </seg>
            <seg n="1bb28078">
              När vi röstade om mandatet det detaljerade mandatet, om man blir
              lite teknisk inför hur Lissabonfördraget skulle se ut, enkelt
              uttryckt, var det 87 procent av ledamöterna i kammaren som röstade
              för. Vi var överens fem partier över blockgränserna, och vi hade
              debatten här just för att kunna ha en bred, djup och öppen debatt
              i sådana här viktiga frågor. Det är jag stolt över. Jag ser fram
              emot att fortsätta att jobba i den andan under året när vi förväntar
              oss en proposition efter sommaruppehållet och så småningom kan
              gå till beslut i höst.
            </seg>
            <seg n="6d7e8085">
              Med fördraget på plats får vi verktyg och spelregler. Sedan kan
              vi bli osams inom ramen för de spelreglerna. Det är det som är
              det fina med att vara överens om hur de ska se ut. Då får vi verktyg
              för att jobba vidare med EU:s vardagsproblem och lösa problem
              som medborgarna upplever. Det är det som så många efterlyser.
            </seg>
            <seg n="0dcfe324">
              Det syns i den undersökning som flera har refererat till. Bland
              det viktigaste i den är att EU ska motverka rasism och främlingsfientlighet,
              bekämpa brotten och satsa på klimatet men även jobben.
            </seg>
            <seg n="ac85376d">
              Jag vill säga till Susanne Eberstein: Tack för ganska rimliga
              kommenterar om frågan om Laval och fördraget! Det är mycket riktigt
              så att nu utreds utstationeringslagen och lex Britannia. Kollektivavtalsrätten
              är vi faktiskt överens om är viktig. Den stärks, inte försvagas,
              med fördraget. I dag har regeringen utsett en utredare för att
              se hur vi kan behålla den svenska modellen och kombinera den med
              fri rörlighet. Båda är viktiga för att skapa jobb. Claes Stråth
              lär vara utsedd i dag.
            </seg>
            <seg n="2baaa1a2">
              Till sist Ulf Holm. Du ska faktiskt få pralinasken. Jag mutar
              aldrig någon. Jag jobbar också med argument. Men jag hör ändå
              och det gläder mig att du innerst inne har ett brinnande engagemang
              för Europa. Du ser behovet av att jobba tillsammans över gränserna
              för att bekämpa hoten mot klimatet. Och jag gillar öppen och konstruktiv
              Europadebatt. Dessutom är det eurosymboler. Så de kan också symbolisera
              fortsatta debatter som jag hoppas ha även med Ulf Holm i konstruktiv
              anda.
            </seg>
          </u>
          <note type="speaker" n="cb6b88ff">
            Anf. 18 STAFFAN DANIELSSON (c):
          </note>
          <u who="staffan_danielsson_d9e83c" xml:id="i-3d0852ed88d36f41-2" n="66f48992">
            <seg n="5b4c7e6a">
              Fru talman! Det är roligt att få konstatera att Lars Ohly sade
              något riktigt bra. Nu är det dags att diskutera det EU som finns.
              Jag instämmer helt och fullt. Det är det som är det intressanta.
              Hur utvecklar vi EU? Hur kan vi påverka det? Det handlar inte
              om att sticka svansen mellan benen och tåga ur.
            </seg>
            <seg n="31e2e392">
              Sverige har valt att ställa sig utanför eurosamarbetet. Vår ekonomi
              utvecklas väl med kronan. I Centerpartiet drog vi inför folkomröstningen
              också slutsatsen att nackdelarna för Sverige överväger med euron,
              framför allt av ekonomiska skäl. Sverige klarar sig ju utmärkt,
              som vi alla vet, med vår krona. Det är viktigt att vi kan behålla
              räntevapnet för att på så sätt kunna justera ekonomin. Däremot
              kan självfallet en fördjupad och förnyad analys så småningom behöva
              göras när vi har upplevt flera konjunkturfaser och vet mer om
              i vilken utsträckning och på vilket sätt EMU-länderna har anpassat
              sig till varandra.
            </seg>
            <seg n="7fe7aa27">
              Fru talman! Sverige innehar ordförandeskapet i EU under andra
              halvan av 2009. Vi har då möjlighet att påverka Europas agenda.
              Det är en chans som vi ska se till att utnyttja väl. Vi ska vara
              med och driva på för bästa möjliga gemensamma lösningar. De fem
              prioriterade områdena under ordförandeskapet är viktiga. Jag vill
              här särskilt lyfta fram Östersjön, vår del av EU. Det är viktigt
              med goda relationer och bra samarbete i vårt närområde.
            </seg>
            <seg n="5fa986d9">
              Det finns många frågor rörande Östersjön som det är viktigt att
              samarbeta om och finna gemensamma lösningar på. Centerpartiet
              har länge varit pådrivande i Östersjösamarbetet. Miljö- och energipolitiken
              är givna ingredienser, men det handlar även om brottsförebyggande
              arbete, gränsöverskridande transporter, främjande av demokrati
              och mänskliga rättigheter och mycket mer.
            </seg>
            <seg n="5d26b521">
              Jag ser fram emot de möjligheter som kommer att ges för att lyfta
              både vår regions roll i Europa och vårt samarbete med våra grannar,
              där Ryssland innehar en särställning, under det svenska ordförandeskapet.
            </seg>
          </u>
          <note type="speaker" n="77facecb">
            Anf. 19 SVEN GUNNAR PERSSON (kd):
          </note>
          <u who="sven_yngve_persson_e89efd" xml:id="i-f0db25a337b5e266-2" n="56f3742e">
            <seg n="92cfa6c6">
              Fru talman! Ulf Holm säger lite slarvigt att EU har börjat prata
              om klimat och att skam vore det väl annars. Det är inte så. Vi
              vet ju att EU inte bara har pratat. 27 stats- och regeringschefer
              har kommit överens om och tagit varandra i hand på de mest långtgående
              målsättningarna och åtgärdspaketen som något område någonsin kommit
              överens om, och nu är man i full färd med att fatta beslut om
              hur detta ska implementeras när det gäller bilar, förnybar energi
              och olika åtgärder. Hur skulle det ha gått med dessa beslut om
              inte EU hade funnits? Vilka hade fattat så långtgående och gemensamma
              beslut? Det hade inte blivit mycket med det.
            </seg>
            <seg n="403a16ab">
              Kristdemokraterna ser väldigt positivt på Lissabonfördraget och
              kommer att delta och ta sitt ansvar för att föra ut debatten om
              fördraget bland våra medlemmar och sympatisörer, ut på gator och
              torg, i studiecirklar och vad det nu kan vara, för att vi gemensamt
              i Sverige ska kunna stå upp och stå bakom och ta del av de fördelar
              som det nya fördraget för med sig.
            </seg>
            <seg n="e7f8515a">
              Fördraget stärker den enskilda medborgarens ställning genom att
              stadgan om de grundläggande rättigheterna i fortsättningen kommer
              att ha samma rättsliga status som fördraget. Det kommer att ge
              ett bättre och effektivare beslutsfattande på de områden där vi
              har kommit överens om att överlåta befogenheter. Det ökar parlamentens
              och Europaparlamentets inflytande. Öppenheten ökar också. Det
              ger nya och bättre verktyg för brottsbekämpning på ett område
              som vi alla är överens om måste lösas på Europanivå med bibehållen
              rättssäkerhet.
            </seg>
            <seg n="5a92bd9b">
              Nu är det upp till oss partier att ta ansvar inför våra väljare
              och medlemmar och medborgarna och föra ut debatten om fördraget
              och skapa en stor uppslutning omkring det. Vi kommer att ta vårt
              ansvar.
            </seg>
          </u>
          <note type="speaker" n="9b7adc76">
            Anf. 20 LARS OHLY (v):
          </note>
          <u who="lars_ohly_b0c789" xml:id="i-4a3b2a5b2f7767f1-1" n="213e9fc1">
            <seg n="22e5b167">
              Fru talman! Jag har inte hört någon seriös bedömare som tror
              att EG-domstolen skulle ha dömt annorlunda med Lissabonfördraget
              som grund än med Nicefördraget. Men Cecilia Malmström antydde
              det, som om det här fördraget på något sätt skulle garantera att
              vi inte får nya Vaxholmsfall i framtiden. Det är naturligtvis
              helt fel. Vaxholmsfallet handlade om konflikten mellan fri rörlighet
              och konflikträtt. Domstolen dömde till förmån för den fria rörligheten
              och sade att konflikträtten är underställd den.
            </seg>
            <seg n="b0278fbf">
              Lissabonfördraget minskar inte juristernas makt. EG-domstolens
              beslut är även i fortsättningen överordnade en nationell lagstiftning
              till och med grundlag. Då säger mina debattmotståndare här att
              vi ropar vargen kommer. Men vargen är ju redan här! Vi har en
              dom som faktiskt hotar den svenska kollektivavtalsmodellen. Som
              säger att marknaden går före löntagarnas intressen. Som säger
              att EU bestämmer över stridsrätten inte Sverige. Som hävdar ursprungslandsprincipen
              och att de regler som gäller i ett annat land ska gälla på svensk
              arbetsmarknad när ett företag har huvudkontor där. Som kör över
              den decentraliserade och flexibla svenska kollektivavtalsmodellen
              och som pressar ned lönerna i EU. Det är effekterna av den dom
              som EG-domstolen fällde i början av december.
            </seg>
            <seg n="d50f05eb">
              Det enda rimliga då är naturligtvis att utgå från den verkligheten
              och fråga sig: Hur kan vi undvika att detta blir framtiden i Europa
              med social dumpning och lönenedpressning som följd? Det enda hållbara
              är att vägra ratificera Lissabonfördraget innan konflikträtten
              är garanterad. Man bör garantera konflikträtten i ett undantag
              i likhet med de fyrtiotal nationella undantag som redan finns
              och faktiskt visa att man står upp för konflikträtten. Och så
              skulle det ju vara klädsamt om man också vågade fråga folket om
              Lissabonfördraget. Men det modet har inte EU-ministern, och det
              beklagar jag.
            </seg>
          </u>
          <note type="speaker" n="bc699799">
            Anf. 21 ULF HOLM (mp):
          </note>
          <u who="ulf_holm_74ae2f" xml:id="i-63021f4587230487-2" n="30a53c03">
            <seg n="7eb22b97">
              Fru talman! Jag beklagar att regeringen inte vill lyfta upp frågan
              om att klimatsäkra EU:s budget. Det är ett konstruktivt, rimligt
              krav att också se över vår egen budget på över 1 000 miljarder
              svenska kronor när man driver internationellt att vi ska ha en
              bättre klimatpolitik. Vart går de pengarna? Är vi säkra på att
              de inte går till klimatdåliga saker?
            </seg>
            <seg n="06642215">
              Där kan vi tyvärr vara säkra. Det gör pengarna. Enligt en utredning
              går 55 procent till vägar och motorvägar och bara 27 procent till
              järnvägar. Vi måste se över detta för att vara trovärdiga internationellt.
              Och jag tycker att vi ska driva frågorna globalt. Oavsett uppfattning
              om EU är EU i dag en aktör där.
            </seg>
            <seg n="7c4c905b">
              Jag hade hoppats att ministern kunde ta åt sig av detta konstruktiva
              förslag om att göra någonting åt klimatfrågan, men jag har fått
              nej på detta än en gång. Jag beklagar detta.
            </seg>
            <seg n="0e101727">
              I LO-tidningen den 19 oktober förra året kunde man läsa rubriken
              Fackets roll tonas ned i EU-fördraget. Det finns en facklig dimension
              här, och där måste man ge en viss poäng till Lars Ohly. Självklart
              är det dock inte. Jag tror som förstahandstips att vi kan lösa
              frågan om villkor i Sverige för svenska och utländska företag
              själva. Det måste vara utgångspunkten. Men vi vet inte resultatet
              av dessa utredningar i Sverige och i EU bland de andra länder
              som har samma problematik som vi har, till exempel Danmark. Skulle
              det visa sig att det inte funkar måste vi våga lyfta upp frågan
              till EU-nivå. Vi vet i dag inte när det är. Det är viktigt att
              fackföreningsrörelsen inte sätter sig på åhörarläktaren i den
              frågan utan är aktivt med i debatten. Det tror jag är väldigt
              viktigt.
            </seg>
            <seg n="79e98a70">
              Slutligen, Cecilia Malmström: Jag är för ett svenskt utträde
              ur EU. Det är Miljöpartiet också, och vi är stolta över det.
            </seg>
          </u>
          <note type="speaker" n="50f2906e">
            Anf. 22 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-6a8d6cc3d5380324-0" n="f4f3037b">
            <seg n="81043d44">
              Fru talman! Gubbar, gubbar, gubbar. Det är bilden jag ser framför
              mig när jag tänker på EU och vilka som styr Europeiska unionen.
              Här finns mycket att göra. Det kan inte vara meningen att hälften
              av EU:s 497 miljoner invånare, kvinnorna, inte ska vara representerade
              när EU beslutar om den framtida politiken. Från svensk sida har
              det varit OK. Vi har bidragit med en kvinnlig kommissionär som
              därtill är vice ordförande i Europaparlamentet där Sverige också
              är representativt vad gäller kön.
            </seg>
            <seg n="1bb5cd46">
              En högaktuell fråga i alla parlament just nu är det nya fördraget.
              Det pratas och diskuteras mycket om vad det kommer att betyda.
              En sak som är helt ny i fördraget och en helt ny rättighet som
              det inte pratas lika mycket om, men som nu börjar lyftas fram,
              är jämställdheten. In kommer också barnperspektivet. Jag undrar
              hur det kommer att synas i arbetet i kommissionen och ministerrådet.
              Vilka avtryck kommer det att sätta i Lissabonstrategin och i EU:s
              nya framtidsbudget? Varför pratas det så lite om detta? Det är
              ett stort steg för jämställdheten, men kanske beror det på att
              vi lyfter fram frågor från olika perspektiv beroende på vilket
              kön vi tillhör. När majoriteten av de styrande i unionen är gubbar,
              gubbar, gubbar kanske dessa frågor kommer lite bakefter.
            </seg>
            <seg n="5daee6e0">
              Fru talman! Samtidigt kan jag känna att det finns hopp om att
              Europa ska bli mer jämställt. Det något som vi socialdemokrater
              enträget arbetar för. Nu vet vi att Angela Merkel i Tyskland har
              sneglat på vår svenska välfärd och särskilt på det som berör småbarnsföräldrars
              vardag, exempelvis rätten till barnomsorg och en bra föräldraförsäkring.
            </seg>
            <seg n="54fa9a64">
              Det är positivt, tycker jag, att Kristdemokraterna i Tyskland
              går i täten för att fler kvinnor ska komma ut på arbetsmarknaden
              i Europa. Merkel har insett att om det ska fungera behövs det
              bra förskolor där barnen kan vara när föräldrarna arbetar. Och
              förskolor ska ha en bra pedagogisk verksamhet. Det måste kännas
              tryggt för föräldrarna att lämna barnen.
            </seg>
            <seg n="8544fc87">
              Här i Sverige har vi tagit sjumilasteg bakåt i tiden och infört
              ett vårdnadsbidrag. Den borgerliga regeringen ska ge kvinnor bidrag
              för att de inte förvärvsarbetar. Det är märkligt att en svensk
              regering på 2000-talet tar ett sådant beslut. Det är Angela Merkels
              partikamrater här i riksdagen och i regeringen som har drivit
              igenom det.
            </seg>
            <seg n="1fdda3ba">
              Om Europa ska bli världens mest konkurrenskraftiga kontinent
              är det nödvändigt att kvinnors arbetsinsatser och företagande
              tas på allvar. För att vi ska få hög tillväxt och sysselsättning
              i Europa krävs det att människor känner trygghet i vardagen. För
              att fler kvinnor ska få möjlighet till en egen inkomst, men också
              till inflytande i beslutande organ, alltifrån Europaparlamentet
              till bolagsstyrelser, krävs det väl fungerande välfärdssystem.
            </seg>
            <seg n="c7a53289">
              När nu jämställdheten blir en rättighet ställer jag mig frågan:
              Hur blir det med föräldraförsäkringen? Kommer vi att få se en
              utbyggd föräldraförsäkring i hela Europa? Kommer vi att få se
              Sverige på ministermöten och i samband med Lissabonstrategin driva
              den viktiga frågan att varje land bygger upp en bra, jämställd
              föräldraförsäkring? Barnomsorg och föräldraförsäkring är säkert
              en del av nyckeln till att unga familjer i Europa kommer att vilja
              skaffa barn.
            </seg>
            <seg n="f9b3fdc8">
              Vi vet i dag hur det ser ut i Sverige och i Europa vad gäller
              en alltmer åldrande befolkning. Men till skillnad från andra länder
              har vi i Sverige många barn. Förutom barnomsorg och föräldraförsäkring
              för att stimulera till ökat barnafödande är tryggheten att få
              behålla sin anställning vid graviditet viktig. Där har EU nu stärkt
              minimikraven, men det behöver också utvecklas ekonomisk trygghet.
            </seg>
            <seg n="0a7e7948">
              Fru talman! År 2010 är målet att 60 procent av Europas kvinnor
              ska vara i sysselsättning. För svensk del har vi uppfyllt det
              målet med råge hitintills. Men man kan inte låta bli att känna
              en viss oro för hur det ska bli i framtiden när regeringens viktigaste
              mål för ökad tillväxt och sysselsättning är satsning på hushållsnära
              tjänster. För oss socialdemokrater går inte det ihop.
            </seg>
            <seg n="74d9ee86">
              Sverige är ett litet land som hitintills har klarat att konkurrera
              på en tuff global marknad som växer allt snabbare. Nu byter den
              borgerliga regeringen spår och väljer att i första hand satsa
              på hushållsnära tjänster. Det går inte ihop. Tror regeringen på
              att det är skatteavdrag för hushållsnära tjänster som skapar ett
              konkurrenskraftigt Sverige och Europa? Kommer då fler kvinnor
              ut på arbetsmarknaden, och kommer fler kvinnor i ledande ställning?
            </seg>
            <seg n="72e41986">
              På tal om arbetsmarknad finns det i dag en stor besvikelse hos
              många kvinnliga småföretagare. Det pratas bara om hur vi får fler
              småföretagare, inte om hur vi får fler småföretag att växa och
              hur vi får fler kvinnor i ledande ställning. Att få ut fler kvinnor
              på arbetsmarknaden tror jag, fru talman, är kärnan när det gäller
              att få en ökad tillväxt i Europa.
            </seg>
          </u>
          <note type="speaker" n="25efcf85">
            Anf. 23 WALBURGA HABSBURG DOUGLAS (m):
          </note>
          <u who="walburga_habsburg_douglas_bde0d8" xml:id="i-10db507ed61d2714-0" n="5c070b0a">
            <seg n="173a8a48">
              Fru talman! Jag vill inleda med att tacka vår Europaminister
              Cecilia Malmström. Det var som alltid mycket intressant att lyssna
              på henne och få en utförligare bakgrund till Sveriges tankar och
              program inför vårt ordförandeskap i EU 2009 och hennes kommentarer
              till EU-kommissionens arbetsplan.
            </seg>
            <seg n="8816a3ab">
              Själv tänkte jag fokusera på tre punkter i debatten om EU:s utrikespolitik
              som jag anser vara av särskild vikt.
            </seg>
            <seg n="bb05922b">
              Min första punkt gäller den europeiska grannskapspolitiken. Vi
              kan inte nog understryka värdet för Sverige och EU av ett stabilt
              närområde. Vi bör fortsätta att aktivt arbeta för att se till
              att de länder som omfattas av den europeiska grannskapspolitiken
              och har ambitionen att bli framtida medlemsländer får chansen
              att bli det.
            </seg>
            <seg n="e983c676">
              Men jag tänker också på Svartahavsregionen. Jag hade nyligen
              chansen att delta i en konferens om europeisk grannskapspolitik
              i Batumi i Georgien. Och jag måste säga att de intryck som jag
              tog med mig därifrån gör mig fylld av tillförsikt inför framtiden.
              Jag är full av beundran över de resultat som Georgien har åstadkommit
              på så kort tid.
            </seg>
            <seg n="97da63b1">
              Jag tror att vi med rätt hjälp och med rätt politik kan nå målet
              att länderna runt Svarta havet ska bli lika framgångsrika som
              länderna runt Östersjön. Estland har varit inne på samma tanke
              sedan en längre tid. Mart Laar har engagerat sig som ekonomisk
              rådgivare åt Georgiens president Mikhail Saakashvili.
            </seg>
            <seg n="0c0411af">
              Min andra punkt gäller Ryssland. Där kan man konstatera att situationen
              inte är helt oproblematisk. Ryssland har under den senaste tiden
              ställt sig vid sidan av många av de etablerade samarbeten som
              finns. I nutid räcker det att påminna om vad de gjorde med valobservationen
              under presidentvalet. Där krånglade de till allt så mycket att
              OSSE inte kunde skicka några observatörer detta samtidigt som
              Ryssland är medlemsland i OSSE.
            </seg>
            <seg n="2279dd56">
              Men också på andra områden har relationerna med Ryssland blivit
              ansträngda, exempelvis de nyligen uttalade ryska hoten om reducerade
              eller helt indragna gasleveranser till Ukraina, ett hot som skulle
              resultera i att flera europeiska länder skulle få brister i energiförsörjningen.
            </seg>
            <seg n="8907cca3">
              Trots dessa problem får inte EU ge upp alla samarbetsplaner.
              EU bör tala med tydlig röst och anstränga sig för att få till
              stånd ett ökat utbyte med Ryssland på flera plan samtidigt som
              man klart talar om alla problem. Det handlar om ett långsiktigt
              utvecklingssamarbete genom handelsrelationer och genom politiska
              kontakter. Att helt bryta med Ryssland vore förödande. Ett sådant
              agerande skulle innebära att en vikig potentiell partner skulle
              falla ifrån, något som särskilt vi som grannland vid Östersjön
              skulle få lida av.
            </seg>
            <seg n="766ca733">
              Även om situationen just nu inte ser så bra ut ska vi inte ge
              upp. Valet av ny president kan bli en nystart, även om spelarna
              är desamma. Därför bör vi fortsatt eftersträva ett närmare samarbete
              och även här verka för ett ramavtal inom grannskapspolitiken.
              Sloveniens ordförandeskap har en bra möjlighet att börja med detta.
            </seg>
            <seg n="b3e99057">
              Min tredje och avslutande punkt gäller EU:s utvidgning. Utvidgningen
              är en prioriterad fråga för oss svenskar. Redan vid förra ordförandeskapet
              var det en av tre huvudpunkter i vårt arbete. På den punkten finns
              det ingen anledning till ändring. De svenska ansträngningarna
              för en fortsatt utvidgning kommer att underlättas när Lissabonfördraget
              är på plats. Därför är det viktigt att se till att Lissabonfördraget
              träder i kraft så snart som möjligt, allra senast vid nästa årsskifte.
            </seg>
            <seg n="e63d27f4">
              En ytterligare dimension på EU:s utvidgningspolitik gäller EU:s
              så kallade medlemskapsperspektiv. Genom detta har EU en möjlighet
              att verka som en s oft power . Det gäller särskilt gentemot länderna
              på Balkan och kan fungera som ett påtryckningsinstrument för att
              gemensamt hitta lösningar på de stora problem som regionen brottas
              med. Som läget ser ut nu blir det svårt för länderna att lösa
              alla problem själva.
            </seg>
            <seg n="b059a17b">
              I sammanhanget vill jag lansera en idé och lyfta fram ett exempel
              på vad som kan göras för långsiktiga, stabila och fredliga lösningar,
              ett exempel där Sverige och de nordiska länderna spelade en avgörande
              roll i framgången för de baltiska länderna. Tack vare ett stort
              engagemang och närvaro etablerade vi ett nära samarbete, eller
              vad jag vill kalla ett mentorskap, med dessa länder. Det underlättade
              i högsta grad dessa länders närmande till EU, en process som vi
              alla vet slutade i medlemskap. Det här samarbetet byggs just nu
              ut till ett trepartssamarbete bland parlamenten och administrationerna
              i Sverige, Lettland och Moldavien. I går var den lettiske talmannen
              på besök i riksdagen. Han var här för att stämma av nästa steg
              i detta samarbete, men också för att tala om politik och vad vi
              gemensamt kan göra för att få mer genomslagskraft.
            </seg>
            <seg n="d8e5388a">
              Jag tror att det vore en bra idé att bygga upp ett liknande nätverk
              av mentor- eller fadderländer för Sydösteuropa. Jag tänker närmast
              på de nya EU-länderna, som fortfarande har förhandlingsprocessen
              om medlemskap i färskt minne och som dessutom delar en gemensam
              historia om kommunistiskt förtryck med länderna på Balkan. Jag
              vill tro att ett liknande politiskt tillvägagångssätt under Sveriges
              ordförandeskap skulle kunna föra utvidgningsfrågan och grannskapspolitiken
              ett stort steg vidare.
            </seg>
          </u>
          <note type="speaker" n="803a1433">
            Anf. 24 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-aa74e682f8c1ed26-0" n="a4f1e3fb">
            <seg n="84923ad7">
              Fru talman! Det var intressant. Med anledning av det vi har hört
              framföras tidigare i dag verkar det som att under den långa period
              vi har varit medlemmar i EU har Sverige inte gjort någonting.
              Därför är jag glad att höra den här redogörelsen för vad Sverige
              faktiskt har betytt för utvecklingen och utvidgningen av EU.
            </seg>
            <seg n="7fef8124">
              Kommer samarbetet med andra länder att fortsätta? Kommer verkligen
              den moderatledda regeringen att ta initiativ, till exempel sådana
              som vi socialdemokrater tog under de tolv år vi företrädde Sverige
              i EU?
            </seg>
          </u>
          <note type="speaker" n="fe9a82a7">
            Anf. 25 WALBURGA HABSBURG DOUGLAS (m) replik:
          </note>
          <u who="walburga_habsburg_douglas_bde0d8" xml:id="i-10db507ed61d2714-1" n="5c070b0a">
            <seg n="7923fb83">
              Fru talman! Jag har berättat om trepartssamarbetet mellan Lettland,
              Sverige och Moldavien. Jag ser det som en möjlighet att föra länderna
              närmare EU.
            </seg>
            <seg n="639dbb8d">
              När jag förberedde mig för i dag tänkte jag på varför vissa länder
              som bröts av när Sovjetunionen imploderade har haft så mycket
              lättare. Jag har förstått att de har samarbetat mycket med sina
              grannländer. Därför är det viktigt att fortsätta med det. Ett
              sådant trepartssamarbete är ett bra exempel på ett lyckat samarbete.
            </seg>
          </u>
          <note type="speaker" n="a97469d7">
            Anf. 26 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-aa74e682f8c1ed26-1" n="a4f1e3fb">
            <seg n="9c6de95c">
              Fru talman! Det är det lyckade samarbetet som Sverige och den
              socialdemokratiska regeringen har initierat. Vi socialdemokrater
              tycker att det är viktigt att fortsätta samarbetet. Därför undrar
              jag om Walburga Habsburg Douglas kan svara på om den moderatledda
              regeringen verkligen kommer att ta itu med detta.
            </seg>
          </u>
          <note type="speaker" n="8e711ff2">
            Anf. 27 WALBURGA HABSBURG DOUGLAS (m) replik:
          </note>
          <u who="walburga_habsburg_douglas_bde0d8" xml:id="i-10db507ed61d2714-2" n="5c070b0a">
            <seg n="4ae371d3">
              Fru talman! Nästan alla nya talmän i Lettland gör sina första
              resor hit för att fortsätta samarbetet. Det visar på att vi tar
              många initiativ för samarbete med de länder som står på tur att
              bli medlemmar i Europeiska unionen. Jag är övertygad om att detta
              är en av de stora viktiga utmaningarna. Därför talar vi hela tiden
              om utvidgningen och tar konkreta steg mot en utvidgning.
            </seg>
          </u>
          <note type="speaker" n="f2796659">
            Anf. 28 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_b2c973" xml:id="i-6a8d6cc3d5380324-1" n="f4f3037b">
            <seg n="f3757970">
              Fru talman! Jag vill också säga något om det lyckade samarbetet.
              Kommer den moderatledda regeringen att fortsättningsvis driva
              frågan? Med tanke på vad som har sagts tidigare i kammaren i dag,
              inte minst från partiföreträdaren, att Sverige är det land som
              har lyckats allra bäst med tillväxten, att det finns ett samband
              med att det finns många kvinnor på arbetsmarknaden, hur ska vi
              se på framtiden med tanke på att regeringen har valt att införa
              ett vårdnadsbidrag och hur kommer Sverige att agera i Europa och
              inte minst i samarbete med andra länder? Kommer man att rekommendera
              att de också ska införa vårdnadsbidrag eller att utveckla en föräldraförsäkring?
            </seg>
          </u>
          <note type="speaker" n="9adf36e9">
            Anf. 29 WALBURGA HABSBURG DOUGLAS (m) replik:
          </note>
          <u who="walburga_habsburg_douglas_bde0d8" xml:id="i-10db507ed61d2714-3" n="5c070b0a">
            <seg n="0dadfe06">
              Fru talman! Även på den tiden när Moderaterna satt i opposition
              var vi, tillsammans med våra allianspartner, det mest Europapositiva
              partiet. Vi har alltid försökt att driva Europasamarbetet vidare
              på alla plan. Jag ser inte varför samarbetet ska avta när vi sedan
              16 månader sitter i regeringen. Jag anser själv att vårt Europasamarbete
              och våra försök att hjälpa de svagaste inom EU inte avtar utan
              tilltar.
            </seg>
          </u>
          <note type="speaker" n="76c95f5b">
            Anf. 30 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_b2c973" xml:id="i-6a8d6cc3d5380324-2" n="f4f3037b">
            <seg n="542dded4">
              Fru talman! Ska jag tolka svaret som att man från Moderaternas
              sida i regeringen kommer att driva på inför framtiden för att
              få ett mer jämställt Europa, att vårdnadsbidraget kommer att avskaffas
              och att man inte ska fortsätta att driva frågan bara för att man
              alltid har varit för det i ett Europasamarbete?
            </seg>
          </u>
          <note type="speaker" n="4f05c36f">
            Anf. 31 WALBURGA HABSBURG DOUGLAS (m) replik:
          </note>
          <u who="walburga_habsburg_douglas_bde0d8" xml:id="i-d2056c45058635bd-0" n="5c070b0a" next="i-f581293fce3aa1dc-0">
            <seg n="83e02445">
              Fru talman! Vi försöker driva Europasamarbetet vidare. Vi har
              försökt att särskilt nu under de former som finns i riksdagen
              driva på att Lissabonfördraget blir precis så som vi vill. Jag
              kan lova att vi ska fortsätta med det även under Sveriges ordförandeskap.
            </seg>
          </u>
          <note n="9794dc89">
            Ajournering
          </note>
          <note n="eaa8c27e">
            Kammaren beslutade kl. 13.55 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="walburga_habsburg_douglas_bde0d8" xml:id="i-f581293fce3aa1dc-0" n="5c070b0a" prev="i-d2056c45058635bd-0">
            <seg n="23fd04a4">
              Återupptagna förhandlingar
            </seg>
            <seg n="6d7ba39e">
              Ojämlik vård
            </seg>
          </u>
          <note n="c4cd9070">
            Förhandlingarna återupptogs kl. 14.00.
          </note>
          <note n="cc97d803">
            5 § Frågestund
          </note>
          <note n="8fb28946">
            Anf. 32 FÖRSTE VICE TALMANNEN:
          </note>
          <note n="9b556b86">
            Jag vill hälsa följande statsråd välkomna: socialminister Göran
            Hägglund, statsrådet Cristina Husmark Pehrsson, statsrådet Tobias
            Billström, kulturminister Lena Adelsohn Liljeroth och statsrådet
            Ewa Björling.
          </note>
          <note type="speaker" n="8804158e">
            Anf. 33 VERONICA PALM (s):
          </note>
          <u who="veronica_palm_9d5ce6" xml:id="i-3fc1fd53cd3b46c8-0" n="8eac341c">
            <seg n="77b51d8a">
              Herr talman! Jag ska läsa inledningen i hälso- och sjukvårdslagen
              för socialministern. Målet för hälso- och sjukvården är en god
              hälsa och en vård på lika villkor för hela befolkningen. Den som
              har det största behovet av hälso- och sjukvård skall ges företräde
              till vården.
            </seg>
            <seg n="4d348ec2">
              I min hemstad Helsingfors sker utvecklingen i en helt annan riktning
              genom det som den moderatledda majoriteten i Helsingforss läns
              landsting kallar Vårdval Helsingfors. I Svenska Dagbladets granskning
              i dag kan man läsa att två tredjedelar av de nya vårdmottagningarna
              etableras i områden med höginkomsttagare och att samtliga besparingar
              och försämringar i vården sker i områden där det bor många låginkomsttagare.
            </seg>
            <seg n="c5e98718">
              Ersättningssystemet i Vårdval Helsingfors gör att innerstadsmottagningarna
              får en ökning på runt 10 miljoner per vårdcentral. Men i de södra
              förorterna området som jag kommer från får till exempel Rågsveds
              vårdcentral en minskning på 10 miljoner.
            </seg>
            <seg n="d2ae48df">
              Anser sjukvårdsministern att den utveckling som sker är i enlighet
              med hälso- och sjukvårdslagens portalparagraf om likabehandling?
            </seg>
          </u>
          <note type="speaker" n="72598cd0">
            Anf. 34 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-79a37314becd4630-0" n="debc9806">
            <seg n="52bdfd43">
              Herr talman! I en lång rad landsting och regioner pågår ett intressant
              arbete med att utveckla svensk hälso- och sjukvård för att göra
              den mer tillgänglig för alla. I dag har Socialstyrelsen kommit
              med en rapport som handlar om tillgängligheten inom vården och
              de problem som vi har att brottas med. En av de stora frågorna
              handlar om jämlikheten inom vården. Där visar man, med siffror
              som i all del handlar om tiden fram till 2006, att vi har problem
              med jämlikheten inom vården.
            </seg>
            <seg n="cac6bb04">
              Inom landsting som Halland, Västmanland och Helsingfors pågår
              ett intressant arbete med att utveckla olika former av vårdvalsmodeller
              för medborgarna. Syftet är förstås att öka tillgängligheten till
              vård och att förbättra kvaliteten. Jag är helt övertygad om att
              avsikten också hos landstingspolitikerna i Helsingforss stad är
              att förbättra vården där det finns brister.
            </seg>
          </u>
          <note type="speaker" n="dcd5776d">
            Anf. 35 VERONICA PALM (s):
          </note>
          <u who="veronica_palm_9d5ce6" xml:id="i-3fc1fd53cd3b46c8-1" n="8eac341c">
            <seg n="7046d0dd">
              Herr talman! Det ersättningssystem som den moderatledda borgerliga
              majoriteten i Helsingforss läns landsting inför genom Vårdval
              Helsingfors ökar inte tillgängligheten för alla. Den ökar ojämlikheten.
              Ökade orättvisor är inte lösningen på problemen i vården i Helsingfors.
            </seg>
            <seg n="2871e1cf">
              I de södra förorterna, där behoven är som störst, finns det endast
              111 läkare medan det i norrförort, i de rikare förorterna, finns
              400 läkare. Ojämlikheten ökar.
            </seg>
            <seg n="1c284fc5">
              Det hörs många protester, och det finns en vilja att förändra
              detta. Bland annat samlas socialdemokrater och medborgare ute
              i Tensta varje torsdag för att få svar från den borgerliga majoriteten
              i landstinget om vad man gör och vill och varför medborgarna drabbas.
              Filippa Reinfeldt har vägrat att träffa dem.
            </seg>
            <seg n="5fb423f0">
              Är socialministern beredd att följa med mig ut i förorterna i
              Helsingfors och se effekterna av det som den borgerliga majoriteten
              i Helsingforss läns landsting genomför?
            </seg>
          </u>
          <note type="speaker" n="5f864cab">
            Anf. 36 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-79a37314becd4630-1" n="debc9806">
            <seg n="31ec321f">
              Herr talman! Jag trodde att jag kom till Sveriges riksdag, men
              jag kom tydligen till Helsingforss läns landsting. Vi ska komma
              ihåg att vi har den arbetsfördelningen i Sverige att vi på den
              nationella nivån står för lagstiftning, arbete med uppföljning,
              riktlinjer och inte minst tillsyn, som är betydelsefull. Det är
              vårdgivarna, landstingen, som i respektive geografiskt område
              svarar för vårdens utförande.
            </seg>
            <seg n="2a33690f">
              I Helsingfors är bilden i dag ännu något otydlig, åtminstone
              för mig. Svenska Dagbladet ger en bild av att det blir nya vårdcentraler
              i innerstan men inte i ytterstan. Dagens Nyheter beskriver det
              som att det är massor av nya i ytterstan. Jag väntar med spänning
              på de utvärderingar som man gör i Helsingforss läns landsting
              av arbetet. Syftet är att förbättra tillgängligheten och höja
              kvaliteten i vården efter många år av problem med just jämlikheten
              på vårdområdet.
            </seg>
          </u>
          <note n="faec99fe">
            Utredning om socialförsäkringarna
          </note>
          <note type="speaker" n="23c34b2a">
            Anf. 37 GUNVOR G ERICSON (mp):
          </note>
          <u who="gunvor_g_ericson_3187bd" xml:id="i-8d537dd6c8136e44-0" n="eba55dfd">
            <seg n="911fe2ef">
              Herr talman! Jag har en fråga till Cristina Husmark Pehrsson
              med anledning av att allt fler människor står utanför dagens trygghetssystem
              och att vi i morse kunde läsa att nästan 200 000 ytterligare har
              lämnat a-kassan.
            </seg>
            <seg n="1efe0ef6">
              Under förra mandatperioden röstade de borgerliga partierna och
              Miljöpartiet tillsammans igenom att vi skulle tillsätta en parlamentarisk
              utredning om socialförsäkringarna, det vill säga att alla riksdagens
              partier skulle ingå i en sådan utredning.
            </seg>
            <seg n="6aaf4e87">
              Är ministern beredd att till denna kommande parlamentariska utredning,
              som riksdagen beslutat om, ge direktiv att utreda frågan om helhetssyn
              och en gemensam myndighet för sjukförsäkring, arbetslöshetsförsäkring
              och försörjningsstöd?
            </seg>
          </u>
          <note type="speaker" n="386b3382">
            Anf. 38 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_minister_2006" xml:id="i-3871d6464f5e79fc-0" n="a8963dda">
            <seg n="b505cbd3">
              Herr talman! Jag tackar Gunvor Ericson för frågan. Det är en
              väldigt viktig frågeställning som tas upp här. Jag ser också betydelsen
              av att vi tar ett helhetsgrepp. Direktiven till Socialförsäkringsutredningen
              bereds.
            </seg>
            <seg n="f345e03a">
              Vi har sett det mer angeläget att komma med förslag som ganska
              omedelbart kan lösa mycket av dagens problem med att 550 000 personer
              finns i en förtidspension och 150 000 i längre eller kortare sjukskrivningar.
              Vi vill omedelbart förse dessa personer med redskap och åtgärder
              för att de ska bli friska fortare och kunna komma tillbaka till
              arbetet.
            </seg>
            <seg n="54f0212e">
              Nu vidtar arbetet med direktiv till utredningen. Precis som Gunvor
              Ericson sade beslutades det om utredningen i riksdagen för ett
              par år sedan. Det beslutades att det skulle vara en parlamentarisk
              utredning, men den socialdemokratiska regeringen tillsatte en
              enmansutredning. Min ambition är däremot att tillsätta en parlamentarisk
              utredning.
            </seg>
          </u>
          <note type="speaker" n="c007b7cc">
            Anf. 39 GUNVOR G ERICSON (mp):
          </note>
          <u who="gunvor_g_ericson_3187bd" xml:id="i-8d537dd6c8136e44-1" n="eba55dfd">
            <seg n="d12cda3b">
              Herr talman! Det är viktigt att vi får till stånd utredningen.
              Men tiden går. Beslutet togs under förra mandatperioden, så man
              kan undra när. Vi har ju vetat om beslutet ganska länge.
            </seg>
            <seg n="5b6be0b9">
              Problemet är att det blir hårdare och hårdare regler för den
              enskilde, men det görs inga åtgärder på systemnivå så att den
              enskilde verkligen kan ta det. Det var det helhetsgreppet som
              jag trodde att den parlamentariska utredningen skulle kunna få.
            </seg>
            <seg n="cf12e8d2">
              Jag är glad att Cristina Husmark Pehrsson säger att det ska vara
              en parlamentarisk utredning. När kommer dessa direktiv att presenteras?
            </seg>
          </u>
          <note type="speaker" n="d798d3db">
            Anf. 40 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_minister_2006" xml:id="i-d73783be2645f6a9-0" n="a8963dda" next="i-97c7375b5bcfa59d-0">
            <seg n="855da96f">
              Herr talman! Det som Gunvor Ericson syftar på är bland annat
              det som har införts i Norge och som heter NAV. Man har slagit
              ihop försäkringskassa, arbetsförmedling och vilket är frivilligt
              i många kommuner kommunernas försörjningssystem. Jag har varit
              i Norge och studerat detta som de har hållit på med i snart ett
              år. Det har tagit otrolig mycket kraft och energi bara att forma
              och få ihop en ny myndighet med nya stora byråkratiska system.
            </seg>
            <seg n="67741dea">
              Vi har i stället börjat i andra ändan med att systemen och myndigheterna
              ska närma sig varandra men lägga fokus, kraft och energi på att
              hjälpa de individer som befinner sig i ohälsa att komma tillbaka.
            </seg>
            <seg n="a4367f8f">
              Jag har också varit och tittat på Central Link och många andra
              organisationer där man samordnar kompetenserna runt den enskilde
              individen. Jag ser det som en början att samordna Försäkringskassan
              och Arbetsförmedlingen så att personerna inte behöver springa
              runt bland alla myndigheter, falla mellan stolar och inte hitta
              god hjälp. Det gör vi med vårt förslag som vi har satsat på, nämligen
              försök med utövare som ska gå ut. Arbetsförmedlingen håller på
              att handla upp detta. Det handlar om att samla kompetenserna runt
              den enskilda individen.
            </seg>
            <seg n="2c63a681">
              Migrationspolitiken
            </seg>
          </u>
          <note n="700c9a3f">
            Anf. 41 ULRIKA KARLSSON i Uppsala (m):
          </note>
          <u who="cristina_husmark_pehrsson_minister_2006" xml:id="i-97c7375b5bcfa59d-0" n="a8963dda" prev="i-d73783be2645f6a9-0">
            <seg n="f5da07b1">
              Herr talman! Jag har en fråga till migrationsministern. Den rör
              skiftet i migrationspolitiken.
            </seg>
            <seg n="c65acf9f">
              Tidigare har vi sett invandring främst som en humanitär fråga,
              och det har varit något av en uppoffring från svensk sida att
              ta emot människor trots att vi vet att invandring ger välfärdsvinster
              för såväl ursprungslandet som värdlandet.
            </seg>
            <seg n="d55ed1e6">
              Jag välkomnar att vi byter från att se på människor som belastningar,
              problem och kostnader till att se dem som de resurser, förmågor
              och tillgångar som de är. Det är inte dyrt med människor. Vi behöver
              fler människor i Sverige. Det är viktigt att vi öppnar för fler
              vägar in i Sverige.
            </seg>
            <seg n="48e31f24">
              Med anledning av det vill jag fråga statsrådet om statsrådet
              i dag kan säga något om när den så viktiga propositionen om arbetskraftsinvandring
              kommer och om man i innehållet i den kommer att beakta situationen
              för dem som redan finns i landet och lever gömda.
            </seg>
          </u>
          <note type="speaker" n="f09d80c1">
            Anf. 42 Statsrådet TOBIAS BILLSTRÖM (m):
          </note>
          <u who="tobias_billström_minister_2006" xml:id="i-b10bfb2552501dd6-0" n="847d27fa" next="i-a3ba74bacde70a27-0">
            <seg n="dc0abd50">
              Herr talman! Som frågeställaren säger är frågan om förändrade
              regler när det gäller arbetskraftinvandring mycket prioriterad,
              inte bara för mig som migrationsminister utan för regeringen som
              helhet. Det är viktigt att vi förändrar den lagstiftning som vi
              har haft och öppnar fler vägar för människor som vill komma till
              Sverige och arbeta och göra rätt för sig.
            </seg>
            <seg n="9ee41396">
              De frågor som nu bereds i Regeringskansliet bygger på det slutbetänkande
              som levererades från Kommittén för arbetskraftsinvandring hösten
              2006.
            </seg>
            <seg n="36d4bfaf">
              Vi tittar fortfarande på frågorna, men tanken är att propositionen
              ska kunna avlevereras enligt den propositionslista som redan har
              levererats till riksdagen, alltså under våren.
            </seg>
            <seg n="0e0ba841">
              De andra frågor som Ulrika Karlsson tog upp bereds också i samband
              med den stora processen.
            </seg>
          </u>
          <note n="4d4565ed">
            Anf. 43 ULRIKA KARLSSON i Uppsala (m):
          </note>
          <u who="tobias_billström_minister_2006" xml:id="i-a3ba74bacde70a27-0" n="847d27fa" prev="i-b10bfb2552501dd6-0">
            <seg n="ae0082d4">
              Herr talman! Jag tackar statsrådet för svaret. Även om svaret
              inte har gjort mig helt lugn kan jag ändå i det utläsa ett visst
              hopp om att situationen för gömda människor som lever här i dag
              och som jobbar vitt eller svart kommer att beaktas i framtiden
              och att vi kommer att hitta en rimlig lösning för dessa människor.
            </seg>
          </u>
          <note type="speaker" n="43dfb553">
            Anf. 44 Statsrådet TOBIAS BILLSTRÖM (m):
          </note>
          <u who="tobias_billström_minister_2006" xml:id="i-f5028c53688b375b-0" n="847d27fa">
            <seg n="c5ca63db">
              Herr talman! Det är naturligtvis viktigt att problematisera de
              här frågorna och fundera över hur man ska kunna arrangera en arbetskraftsinvandringslagstiftning
              som bygger på principen att människor är välkomna att komma hit
              men som också gör en tydlig åtskillnad mellan de människor som
              är asylsökande och de människor som vill komma som arbetskraftsinvandrare.
            </seg>
            <seg n="cd03570f">
              Vi måste alltså se till att vi inte bygger problem för framtiden
              när vi tar fram den nya lagstiftningen. Därför är förberedelsearbetet
              i Regeringskansliet av stor vikt. Jag tycker att det är angeläget
              och betydelsefullt att i kammaren försöka samla en så bred majoritet
              som möjligt bakom förslagen när det väl blir dags att gå till
              beslut.
            </seg>
            <seg n="27a86e8f">
              Ett flexibelt sjukförsäkringssystem
            </seg>
          </u>
          <note type="speaker" n="d94e56ca">
            Anf. 45 GUNHILD WALLIN (c):
          </note>
          <u who="unknown" xml:id="i-532cb33e7dd395e6-0" n="067fd518">
            <seg n="c9743642">
              Herr talman! Jag har en fråga till statsrådet Cristina Husmark
              Pehrsson.
            </seg>
            <seg n="d646ad59">
              Alliansen gick ju till val på att minska utanförskapet. Vi kan
              konstatera att vi har lyckats bra. Vi är på rätt väg. Bland annat
              har ohälsotalen gått ned, och de korta sjukskrivningarna har minskat.
              Däremot är långtidssjukskrivningarna ett problem. Det har inte
              hänt så mycket.
            </seg>
            <seg n="7ffbbdd0">
              När jag hemma pratar med personer som är sjukskrivna tar flera
              upp problemet med det statiska sjukförsäkringssystem vi har, det
              vill säga att det endast finns tre nivåer 25, 50 eller 75 procent
              som man kan vara deltidssjukskriven.
            </seg>
            <seg n="a341356f">
              Min fråga till statsrådet är: Finns det några planer på att titta
              över systemet så att det blir mer flexibelt och utgår från individens
              behov och från den faktiska arbetsförmågan? Om man till exempel
              kan arbeta 65 procent ska det vara möjligt att vara sjukskriven
              35 procent.
            </seg>
          </u>
          <note type="speaker" n="38080e05">
            Anf. 46 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_minister_2006" xml:id="i-3871d6464f5e79fc-1" n="a8963dda">
            <seg n="a86b8f8e">
              Herr talman! Tack för frågan! Det är en fråga som jag ofta möter
              när jag är ute och reser. Man säger: Jag kan jobba lite grann
              ibland, ibland inte. Jag kan jobba mer eller mindre. Varför ska
              vi ha de fasta gränserna på 25, 50 och 75 procent?
            </seg>
            <seg n="5f91d9dd">
              Det har regeringen tagit till sig. Vi har lagt ett förslag som
              nu är ute på remiss när det gäller personer som i dag har en så
              kallad förtidspension eller sjukersättning. För dem lägger vi
              nu en mängd förslag. Ett är att man ska få arbeta 2 procent om
              man vill eller 25 eller 75 beroende på vad man kan. Man vill göra
              likadant med långtidssjukskrivningar.
            </seg>
            <seg n="730156be">
              Vi tittar på det. Vi har inget förslag ännu, men frågan finns
              med hos oss.
            </seg>
          </u>
          <note type="speaker" n="2666876f">
            Anf. 47 GUNHILD WALLIN (c):
          </note>
          <u who="unknown" xml:id="i-532cb33e7dd395e6-1" n="067fd518">
            <seg n="63df1a32">
              Herr talman! Jag tackar statsrådet för svaret. Det känns bra
              att ni tittar på systemet och att det kan gälla alla sjukskrivningar
              att det kan bli mer flexibelt.
            </seg>
            <seg n="64def317">
              Om man är sjukskriven i dag ska individen passas in i systemet.
              Vi ska i stället eftersträva ett system som anpassas efter individens
              behov. Om man är sjukskriven på 25 procent och ska öka sin arbetstid
              till 50 procent är det faktiskt en fördubbling av arbetstiden.
              Det är ett stort steg. Risken är att man misslyckas och att det
              blir en ännu jobbigare situation och katastrofalt för den enskilde
              som misslyckas. Genom att ta små steg tror jag att man lättare
              kan uppnå full arbetsförmåga.
            </seg>
            <seg n="60b237f3">
              Finns det någon tidsaspekt på det hela?
            </seg>
          </u>
          <note type="speaker" n="bcfd4805">
            Anf. 48 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_minister_2006" xml:id="i-3871d6464f5e79fc-2" n="a8963dda">
            <seg n="d3d479c4">
              Herr talman! Nej, någon tidsaspekt finns inte. Vi har, som sagt,
              just lanserat det flexibla sättet att försöka pröva från vars
              och ens förmåga och möjlighet när det gäller personer med sjukersättning.
            </seg>
            <seg n="e1a866ac">
              Jag skulle inte vara förvånad om vi därefter kommer in i en sådan
              diskussion. Det är viktigt att man i stället för att vara helt
              sjukskriven får möjlighet att under sjukskrivningstiden ha kvar
              kontakten med arbetslivet och sina arbetskamrater för att kanske
              förkorta sjukskrivningstiden och inte känna sig utanför. Man kan
              vara med och samtidigt få möjlighet till de insatser som finns
              i form av rehabilitering och kontakt med företagshälsovården.
            </seg>
            <seg n="decbc229">
              Det är en viktig fråga, och vi tittar också på den.
            </seg>
            <seg n="d1514f98">
              Tillgängligheten till sjukvård
            </seg>
          </u>
          <note type="speaker" n="a49c5733">
            Anf. 49 JOHAN PEHRSON (fp):
          </note>
          <u who="johan_pehrson_93d767" xml:id="i-f8a7ee41b672c32d-0" n="f6846338">
            <seg n="00e33a57">
              Herr talman! Jag har en fråga till socialministern.
            </seg>
            <seg n="b579975a">
              Som företrädare för Folkpartiet blir man ju väldigt glad när
              man tar del av Socialstyrelsens utvärdering av svensk sjukvård
              i dag. Man konstaterar att den svenska sjukvården ligger långt
              fram när det gäller kvalitet. Man noterar att vi gör många insatser
              för patientsäkerhet och öppnare redovisning. Särskilt glad blir
              jag över att se hur man har nått framgång med att bättre koppla
              ihop psykiatri inom öppenvården. Man noterar avsevärda förbättringar
              under de senaste två åren.
            </seg>
            <seg n="a9f29aa3">
              Det lilla mörker som finns och som vi måste jobba vidare med
              är tillgängligheten. Här är inte minst tillgången på primärvård
              avgörande. Regeringen har gjort vissa reformer för att öka utbudet
              och för att fler människor ska kunna välja. Det kallades av en
              tidigare frågeställare för vårdval. I de landsting där man inte
              jobbar med att få fler människor att komma in i primärvården blir
              det ett köval. Det är ju andra partier som styr det.
            </seg>
            <seg n="5bd12719">
              Min fråga till socialministern är: Finns det några nya aktuella
              åtgärder som regeringen planerar för att öka tillgängligheten
              ytterligare och se till att vården kommer närmare människor så
              att vi får bättre betyg även där i utvärderingarna i framtiden?
            </seg>
          </u>
          <note type="speaker" n="15f0f2a1">
            Anf. 50 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-79a37314becd4630-2" n="debc9806">
            <seg n="ab49c5b2">
              Herr talman! Tack, Johan Pehrson, för frågan i ett angeläget
              ämne!
            </seg>
            <seg n="6c2d98be">
              Precis som Johan Pehrson beskriver ser väldigt mycket ut att
              gå åt rätt håll. Svensk hälso- och sjukvård står sig väl i ett
              internationellt perspektiv. Man ser positiva trender från Socialstyrelsens
              sida när det gäller öppna redovisningar, det vill säga en möjlighet
              att jämföra vårdens kvalitet och tillgänglighet mellan olika utförare.
              Patientsäkerhetsarbetet går framåt. Det sjukdomsförebyggande arbetet
              går framåt. I kontakt med patienten diskuterar läkaren eller sköterskan
              patientens livssituation när det gäller motionsvanor, tobaksvanor,
              matvanor och så vidare. Det har naturligtvis en viktig effekt
              när det gäller hälsan ur förebyggande synvinkel.
            </seg>
            <seg n="f75c3e39">
              Jag tror att Johan Pehrson har rätt när det gäller att primärvården
              behöver utvecklas ytterligare. Man ser problem med en del grupper
              med lägre ekonomisk standard.
            </seg>
          </u>
          <note type="speaker" n="a3be4cea">
            Anf. 51 JOHAN PEHRSON (fp):
          </note>
          <u who="johan_pehrson_93d767" xml:id="i-f8a7ee41b672c32d-1" n="f6846338">
            <seg n="4d81178f">
              Herr talman! Vi är väl överens till en del, socialministern och
              jag. Något ytterligare som man pekar på och som gäller vården
              och det förebyggande nära människor är skolhälsovården.
            </seg>
            <seg n="a2405b3a">
              Här är inte minst de regionala skillnaderna stora. Jag undrar
              om socialministern är beredd att ta några initiativ på detta område.
              Unga människor kan nämligen ofta behöva hjälp och stöd för att
              förstå hur de ska få ett friskare liv helt enkelt. Det är mycket
              som kan göras där. Vi har under många år sett att man har rustad
              ned skolhälsovården. Hur tänker socialministern tillsammans med
              till exempel utbildningsministern rusta upp skolhälsovården? Det
              är i alla fall en central fråga för Folkpartiet i vårt arbete
              i riksdagen.
            </seg>
          </u>
          <note type="speaker" n="4fda827c">
            Anf. 52 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-79a37314becd4630-3" n="debc9806">
            <seg n="015e69cf">
              Herr talman! Johan Pehrson har förstås rätt på den här punkten
              också, att just skolhälsovården är av central betydelse när det
              gäller inte minst det som han nämnde inledningsvis, nämligen den
              psykiska hälsan. När det gäller närheten till det enskilda barnet
              och till den unga har skolhälsovården ett försteg framför den
              vård som befinner sig lite på avstånd. Detta är naturligtvis väldigt
              centralt när det gäller det preventiva, alltså det förebyggande,
              arbetet. Här finns också ett samarbete som måste utföras tillsammans
              med folkhälsominister Maria Larsson och med utbildningsminister
              Jan Björklund för att vi ska se hur vi kan förstärka skolhälsovården
              eftersom den är en väldigt betydelsefull faktor kortsiktigt men
              också långsiktigt för att framför allt kunna förbättra situationen
              för enskilda men också för att minska trycket på sjukvården i
              framtiden.
            </seg>
            <seg n="df9be17c">
              Arbetskraftsinvandring
            </seg>
          </u>
          <note type="speaker" n="7d5d29cd">
            Anf. 53 EVA JOHNSSON (kd):
          </note>
          <u who="eva_johnsson_ec5ffa" xml:id="i-eb7dd8140909f68a-0" n="9182ab67">
            <seg n="db0efce8">
              Herr talman! Jag har en fråga till migrationsminister Billström.
              Jag börjar med att spetsa till frågan om arbetskraftsinvandringen
              och undrar vad ministern anser om möjligheterna för asylsökande
              med fast och varaktig anställning att få stanna.
            </seg>
            <seg n="706d10ad">
              I Kronobergs län som jag kommer från tvingades vi under helgen
              se på hur en av våra invånare hämtades av polisen och fördes till
              Gävle där han nu sitter i förvar i väntan på vidare transport
              till Afghanistan. Han är 22 år gammal, kom till Sverige för fyra
              år sedan, har jobbat i tre och ett halvt år, haft en fast anställning
              på en däckfirma i Markaryd och betalar skatt, talar bra svenska
              och är med i den lokala fotbollsklubben. Han är klart integrerad.
              Han ska nu utvisas.
            </seg>
            <seg n="c0bc532a">
              Regeringen kommer att öppna upp för arbetskraftsinvandring inom
              kort, vilket naturligtvis är mycket bra. Vi behöver arbetskraft
              i Sverige, det vet vi alla.
            </seg>
          </u>
          <note type="speaker" n="c09d105d">
            Anf. 54 Statsrådet TOBIAS BILLSTRÖM (m):
          </note>
          <u who="tobias_billström_minister_2006" xml:id="i-f5028c53688b375b-1" n="847d27fa">
            <seg n="8bc3fbc6">
              Herr talman! Först och främst måste jag inleda med att säga att
              jag naturligtvis inte kan kommentera enskilda fall. Det är välkänt
              även för ledamoten. Däremot vill jag gärna understryka hur viktigt
              det är att fundera över och problematisera kring dessa frågor.
              Det är viktigt att göra skillnad mellan den som är asylsökande
              och den som är arbetskraftsinvandrare. Det är viktigt att vi funderar
              över det nu när vi står i begrepp att ta fram en ny lagstiftning.
              Det tycker jag är en angelägen och viktig uppgift. Just nu pågår
              arbetet i Regeringskansliet där vi också berör de frågor som Eva
              Johnsson tog upp i sin fråga. När det arbetet är avslutat avser
              jag att återkomma mer i denna fråga.
            </seg>
          </u>
          <note type="speaker" n="8af9ef8b">
            Anf. 55 EVA JOHNSSON (kd):
          </note>
          <u who="eva_johnsson_ec5ffa" xml:id="i-eb7dd8140909f68a-1" n="9182ab67">
            <seg n="ba34fd05">
              Herr talman! Min fråga var på det principiella planet. Sedan
              hade jag ett exempel från verkligheten.
            </seg>
            <seg n="fb075143">
              Min följdfråga är om ministern tycker att det är rimligt när
              man nu stiftar en ny lag att man inte beaktar verkligheten och
              därmed fullföljer den arbetslinje även inom detta område som vi
              alla är så överens om och tycker är så bra.
            </seg>
            <seg n="35a25ac4">
              Det är oerhört viktigt att beslut som fattas är begripliga för
              alla människor. Att utvisa personer som på något sätt är skötsamma
              skattebetalare, som bidrar till samhällsbyggandet och som trivs
              i Sverige är svårt att begripa och förklara. Vi vet att vi behöver
              arbetskraft mycket väl i Sverige. Att sedan säkerhetsläget i Afghanistan
              också har visat sig vara i högsta grad osäkert förstärker det
              bekymmersamma i denna situation.
            </seg>
            <seg n="34b313e7">
              Men jag är väldigt tacksam för migrationsministerns uttalande
              häromdagen. Han verkar ta situationen i Afghanistan på allra största
              allvar, och jag är tacksam för det.
            </seg>
          </u>
          <note type="speaker" n="3fb6de3a">
            Anf. 56 Statsrådet TOBIAS BILLSTRÖM (m):
          </note>
          <u who="tobias_billström_minister_2006" xml:id="i-f5028c53688b375b-2" n="847d27fa">
            <seg n="a70d7cfa">
              Herr talman! Ledamoten och jag ska ha en interpellationsdebatt
              i denna fråga framöver, och jag tänker inte föregripa den nu i
              kammaren, utan en del av dessa frågor får anstå till dess.
            </seg>
            <seg n="9caf6afd">
              Jag vill understryka det som jag har sagt tidigare, nämligen
              att denna fråga måste problematiseras. Som det har påpekats från
              ett antal frivilligorganisationer runt om i Sverige finns det
              en risk om man börjar fundera över gränsdragningen mellan att
              vara asylsökande och att vara arbetskraftsinvandrare. Man skulle
              kunna få en situation där människor som kommer hit som asylsökande
              men som inte lever upp till skyddsnivåerna men som lyckas skaffa
              sig ett arbete får ett försprång och en möjlighet att stanna jämfört
              med dem som kanske nådde lika långt när det gäller skyddsnivåerna
              som den förstnämnda gruppen. Det skulle kunna skapa oklarheter
              i systemet. Därför måste vi fortsätta att fundera över detta,
              och det arbetet pågår som sagt för fullt i Regeringskansliet.
            </seg>
            <seg n="d6607607">
              Barnomsorg på obekväm arbetstid
            </seg>
          </u>
          <note type="speaker" n="5ab7554f">
            Anf. 57 NIKOS PAPADOPOULOS (s):
          </note>
          <u who="nikos_papadopoulos_ededca" xml:id="i-cae87bf6c52ddeff-0" n="892b7c73">
            <seg n="f3f5d1dd">
              Herr talman! Min fråga går till kulturminister Lena Adelsohn
              Liljeroth. Den handlar om barnomsorg utanför kontorstid till kulturarbetarnas
              barn.
            </seg>
            <seg n="45354e28">
              För ett par veckor sedan redovisade TCO tillsammans med Yrkesmusikerförbundet
              och Teaterförbundet en rapport som visar att endast varannan kommun
              kan erbjuda barnomsorg utanför kontorstid. Vi vet alla att detta
              är ett stort bekymmer för kulturarbetarna runt om i hela landet.
              Det är ett ständigt pusslande för musiker, skådespelare med flera
              som arbetar när andra är lediga och barnomsorgen är stängd.
            </seg>
            <seg n="1db993f7">
              Dessutom inför nu regeringen ett vårdnadsbidrag som ytterligare
              minskar utbudet av kommunal barnomsorg.
            </seg>
            <seg n="68be4898">
              Min fråga till statsrådet är: Vad tänker statsrådet vidta för
              åtgärder för att barnen till kulturarbetarna på våra teatrar och
              i våra orkestrar runt om i landet ska omfattas av den kommunala
              barnomsorgen utanför kontorstid?
            </seg>
          </u>
          <note type="speaker" n="e6af7520">
            Anf. 58 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_minister_2006" xml:id="i-3871d6464f5e79fc-3" n="61b8b87a">
            <seg n="8ae770b9">
              Herr talman! Tack för frågan, Nikos Papadopoulos! Jag vill inte
              vara onödigt formell och säga att det egentligen inte är min fråga.
              Den ligger snarast på Utbildningsdepartementet eller hos Maria
              Larsson. Men jag ska försöka svara på den i alla fall.
            </seg>
            <seg n="9a0db601">
              Den här frågan är inte obekant. Den har funnits med under rätt
              många år. Jag uppvaktades också i opposition av de fackliga organisationerna
              om denna fråga. Detta är ingenting som vi kan lösa från Kulturdepartementets
              sida. Det är en kommunal fråga. Jag vill minnas att den också
              varit ända uppe i Regeringsrätten där man inte har fått rätt.
              Det är en fråga som man får driva i varje kommun, och de anställda
              på de olika kulturinstitutionerna får driva den med arbetsgivarna.
            </seg>
            <seg n="bf973ac5">
              Jag förstår och vet att detta är ett problem därför att många
              kulturskapare inte har 95-jobb.
            </seg>
          </u>
          <note type="speaker" n="0fdef2e1">
            Anf. 59 NIKOS PAPADOPOULOS (s):
          </note>
          <u who="nikos_papadopoulos_ededca" xml:id="i-cae87bf6c52ddeff-1" n="892b7c73">
            <seg n="aa4c21ce">
              Herr talman! Jag förstår att det inte är direkt kulturministerns
              fråga. Men den berör henne eftersom det gäller den grupp som tillhör
              kulturministerns ansvarsområde, nämligen kulturarbetarna i hela
              landet.
            </seg>
            <seg n="e7dd5d84">
              Barnomsorg måste vara en rättighet för alla barnfamiljer och
              inte bara för dem som arbetar mellan 9 och 5. Det är därför som
              jag ställer följande fråga till kulturministern: Kan kulturministern
              tänka sig att ta några initiativ för att förbättra kulturarbetarnas
              situation under denna tid?
            </seg>
          </u>
          <note type="speaker" n="e4f1b2cb">
            Anf. 60 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_minister_2006" xml:id="i-3871d6464f5e79fc-4" n="61b8b87a">
            <seg n="dee1351b">
              Herr talman! Jag kan mycket väl ta en diskussion med mina kolleger
              i regeringen, även om det inte riktigt är en fråga för Kulturdepartementet.
            </seg>
            <seg n="edc1abf1">
              Men jag kan ändå säga att vissa lättnader och möjligheter faktiskt
              har uppstått genom att man har fått möjlighet att dra av för hushållsnära
              tjänster. Det ger också en stor hjälp, inte minst ekonomiskt,
              för många kulturskapare som ibland har svårt att få lönen att
              räcka till och hitta en lösning. Då kan man också använda sig
              av de hushållsnära tjänsterna om man vill anlita en barnvakt som
              hjälper till på obekväm arbetstid.
            </seg>
            <seg n="362c518f">
              Höjning av garantipensionen
            </seg>
          </u>
          <note type="speaker" n="a2d6b984">
            Anf. 61 LENNART AXELSSON (s):
          </note>
          <u who="lennart_axelsson_ca2940" xml:id="i-495fde31e11704be-0" n="6df55c94">
            <seg n="c5706e6b">
              Herr talman! Min fråga riktar sig till socialminister Göran Hägglund.
            </seg>
            <seg n="09dd1834">
              Pensionärer runt om i landet med PRO och SPF i spetsen är med
              rätta upprörda över hur de har behandlats av den borgerliga regeringen.
              Än så länge har de bara fått vara med och betala för andras skattesänkningar
              och inte själva fått ta del av de goda tiderna.
            </seg>
            <seg n="4a599288">
              I valrörelsen lovade Kristdemokraterna att garantipensionerna
              skulle höjas, och så sent som i november lovade tre kristdemokratiska
              ministrar i en tidningsartikel samma sak.
            </seg>
            <seg n="824d20d1">
              Nu har statsministern i en intervju i SPF:s tidning Veteranen
              slagit fast att det inte blir några höjningar.
            </seg>
            <seg n="7c6d1916">
              Herr talman! Jag och Sveriges pensionärer undrar, Göran Hägglund,
              vad som egentligen gäller. Vad är regeringens besked, och när
              är det pensionärernas tur att få ta del av de goda tiderna?
            </seg>
          </u>
          <note type="speaker" n="6ab8217e">
            Anf. 62 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-79a37314becd4630-4" n="debc9806">
            <seg n="66210e8b">
              Herr talman! Jag tror att det är viktigt att förstå att den absolut
              viktigaste frågan för pensionärerna är hur många människor i vårt
              land som finns i arbete. Hur hög tillväxten blir i Sverige spelar
              en avgörande roll för utvecklingen av pensionerna.
            </seg>
            <seg n="45148fb0">
              Under tiden med den nya regeringen har fler människor kommit
              i arbete. Vi har en ekonomisk utveckling som är väldigt positiv.
              Det gör att vi får de största pensionshöjningarna på många många
              år. Men jag är inte nöjd med detta, utan jag tycker att det finns
              skäl att gå vidare.
            </seg>
            <seg n="b6afa1eb">
              Beträffande den artikel som Lennart Axelsson refererar till har
              jag sagt att för oss kristdemokrater är ett prioriterat område
              att förbättra situationen för de pensionärer som har de allra
              lägsta inkomsterna. Då talar vi framför allt om kvinnor väldigt
              långt upp i åren som har väldigt låg pension.
            </seg>
            <seg n="53abe1d1">
              Vi ska komma ihåg att pensionärerna får stora förbättringar som
              ett resultat av den framgångsrika politik som regeringen har bedrivit
              när det gäller att fler människor kommer i arbete.
            </seg>
          </u>
          <note type="speaker" n="a37dbc20">
            Anf. 63 LENNART AXELSSON (s):
          </note>
          <u who="lennart_axelsson_ca2940" xml:id="i-495fde31e11704be-1" n="6df55c94">
            <seg n="5a8423e0">
              Herr talman! Svaret var väl ungefär det svar man kunde vänta
              sig. Vi får alltså inget besked om pensionerna.
            </seg>
            <seg n="0b562824">
              Vi har sett ett antal svikna vallöften framför allt från Kristdemokraternas
              sida. Det gäller då skatten på bensin som skulle sänkas men som
              nu har höjts. Det gäller fastighetsskatten som skulle bli väldigt
              låg för de flesta, men många har fått en höjning. Och nu gäller
              det alltså garantipensionerna.
            </seg>
            <seg n="9771d43c">
              Det är väl bara att konstatera att den nu förda jobbskattepolitiken
              ökar klyftorna i Sverige. Det gäller även, eller kanske framför
              all, pensionärerna.
            </seg>
          </u>
          <note type="speaker" n="84a3ea12">
            Anf. 64 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-79a37314becd4630-5" n="debc9806">
            <seg n="879677e4">
              Herr talman! Lennart Axelsson har i grunden fel när det gäller
              det resonemanget. Det som ökar klyftorna i samhället är en politik
              som bedrivs på ett sådant sätt att människor inte har ett arbete
              att gå till. Det är det som ökar klyftorna i det svenska samhället.
            </seg>
            <seg n="52635c90">
              Nu har vi lagt om politiken. För varje dag som går är det allt
              fler människor som går till ett arbete. Det spelar naturligtvis
              väldigt stor roll för de här människornas självkänsla men också
              för den ekonomi vi har för att kunna förbättra för olika grupper.
            </seg>
            <seg n="8c45303b">
              För övrigt vet jag inte hur det är i Lennart Axelssons värld.
              Men i min värld har vi fyraåriga mandatperioder. Det gör att väljarna
              när mandatperioden är över får en möjlighet att summera fögderiet
              under de fyra år regeringen har styrt landet. Förra gången landade
              man i att Socialdemokraternas misslyckande gjorde att de nog borde
              få sitta i opposition och i stället ställa frågor.
            </seg>
            <seg n="6e2e3dfc">
              Frihandel
            </seg>
          </u>
          <note type="speaker" n="9e0838b6">
            Anf. 65 ANNA BERGKVIST (m):
          </note>
          <u who="unknown" xml:id="i-30f89e22a6296af2-0" n="067fd518">
            <seg n="ed80c4e4">
              Herr talman! Jag skulle vilja ställa en fråga till handelsminister
              Ewa Björling.
            </seg>
            <seg n="2f64e5b9">
              Regeringen och Allians för Sverige har slagit fast att världen
              behöver mer frihandel, inte mindre. Det tycker jag är mycket glädjande.
              Jag hoppas att Sverige kan vara frihandelns främsta försvarare
              ute i världen.
            </seg>
            <seg n="7e7e5efe">
              Under den senaste tiden har jag dock blivit något oroad då det
              har visat sig att det blåser alltmer protektionistiska vindar
              runt om i världen. Inte minst i EU har vi sett detta men också
              i den presidentkampanj i USA som nu pågår. Det är till och med
              så att nationella regelverk har införts för att begränsa konkurrensen
              från omvärlden.
            </seg>
            <seg n="924bb3f3">
              Jag är medveten om att Ewa Björling kanske inte har inflytande
              och kan bestämma över andra länder om vad de ska och inte ska
              göra. Men jag har ändå en fråga om vilka planer eller strategier
              handelsministern har för att arbeta för att det verkligen blir
              mer frihandel i världen, inte mindre.
            </seg>
          </u>
          <note type="speaker" n="1f1cb659">
            Anf. 66 Statsrådet EWA BJÖRLING (m):
          </note>
          <u who="unknown" xml:id="i-3871d6464f5e79fc-5" n="067fd518">
            <seg n="2b1f3780">
              Herr talman! Först vill jag tacka för en intressant fråga, Anna
              Bergkvist! Ja, det stämmer att jag uttrycker att världen behöver
              mer frihandel, inte mindre. När jag är ute i världen brukar jag
              säga att jag inte bara är minister for trade utan också är minister
              for free trade just för att verkligen peka på hur viktigt jag
              tycker att det är med frihandel och fri handel. Notera skillnaden!
            </seg>
            <seg n="e71f376a">
              Vi ser i dag protektionistiska vindar från både USA:s och Europas
              sida. Det första jag avser att göra är naturligtvis att närma
              de kamrater vi har inom EU. Det finns ändå flera länder där man
              fortfarande väldigt mycket tror på frihandel. Det handlar om att
              bli mer sammansvetsad i olika diskussioner i EU.
            </seg>
            <seg n="1e7d997f">
              Nästa möte är nu på söndag Gaercmötet.
            </seg>
          </u>
          <note type="speaker" n="a475796a">
            Anf. 67 ANNA BERGKVIST (m):
          </note>
          <u who="unknown" xml:id="i-30f89e22a6296af2-1" n="067fd518">
            <seg n="66488dda">
              Herr talman! Först vill jag tacka Ewa Björling för svaret.
            </seg>
            <seg n="1ea49355">
              Det gläder mig oerhört mycket att vi äntligen har fått en handelsminister
              som tar de här frågorna på allvar. Det är med glädje jag ser fram
              emot kommande arbete i EU och inte minst att vi under Sveriges
              ordförandeskap extra mycket kan lyfta fram de här frågorna och
              lägga tonvikten på dem så att vi verkligen får med oss övriga
              länder i EU som nu kanske ändå har vänt något och förespråkar
              mer protektionistiska regler.
            </seg>
            <seg n="f747a035">
              Jag önskar ministern lycka till och tackar ännu en gång för svaret.
            </seg>
          </u>
          <note type="speaker" n="0d62d90b">
            Anf. 68 Statsrådet EWA BJÖRLING (m):
          </note>
          <u who="unknown" xml:id="i-3871d6464f5e79fc-6" n="067fd518">
            <seg n="448d6178">
              Herr talman! Jag kan ta ett tydligt exempel. Det handlar väldigt
              mycket om frågor som rör handel och klimat. En av den här regeringens
              främsta prioriteringar är just klimatfrågan. Klimatet är ett viktigt
              område och ett område där vi mycket mer kan länka oss samman för
              att se dels hur vi kan stimulera konsumenterna till att använda
              mer klimatvänliga varor, dels hur vi kan sänka tullar inom de
              här områdena.
            </seg>
            <seg n="fc0b5fea">
              För att få en tätare sammansvetsad liberal klubb inom EU handlar
              det, tror jag, just om att se positiva fördelar och om att stimulera
              till mer frihandel, för det är klimatvänligt när vi också kan
              handla närmare, med våra grannar.
            </seg>
            <seg n="d473efb5">
              Utvisningar till Afghanistan
            </seg>
          </u>
          <note type="speaker" n="d7154c66">
            Anf. 69 MAGDALENA STREIJFFERT (s):
          </note>
          <u who="magdalena_streijffert_a5cb2a" xml:id="i-d5610b84e155b5ec-0" n="a361573c">
            <seg n="a4b49685">
              Herr talman! Jag har en fråga till migrationsminister Tobias
              Billström med anledning av den afghanske utrikesministerns besök
              förra veckan. Situationen i Afghanistan är, som vi vet, mycket
              allvarlig. Fortfarande är det en skör demokrati med instabila
              institutioner. Våldet har ökat markant.
            </seg>
            <seg n="c20626f7">
              Afghanistans utrikesminister vädjade till några av oss riksdagsledamöter
              som träffade honom om att Sverige inte ska skicka tillbaka flyktingar
              till Afghanistan.
            </seg>
            <seg n="6582c0a9">
              I dag är verkligheten att ungefär 700 afghaner i Sverige som
              har fått avslag väntar på att med tvång bli avvisade till Afghanistan.
              Afghanistans utrikesminister säger: Att skicka unga afghanska
              män tillbaka till Kabul utan familj eller socialt nätverk, utan
              bostad, arbete eller annan möjlighet till uppehälle gör dem lättare
              till offer för talibaner, lokala krigsherrar och narkotikabaroner.
            </seg>
            <seg n="1726850d">
              Migrationsdomstolen ger samma bild i en dom som kom bara häromdagen.
              Där pekar man på att det inte är säkert för personer att skickas
              tillbaka till Kabul. Vidare deklarerar Afghanistans utrikesminister
              att det återvändandeavtal länderna emellan som skrivits inte är
              legitimt.
            </seg>
            <seg n="178e42fe">
              Jag är väl medveten om att Migrationsverket och migrationsdomstolarna
              fattar beslut i enskilda fall. Men ämnar migrationsministern vidta
              några åtgärder generellt utifrån samtalen med utrikesministern
              från Afghanistan?
            </seg>
          </u>
          <note type="speaker" n="7dd88a9c">
            Anf. 70 Statsrådet TOBIAS BILLSTRÖM (m):
          </note>
          <u who="tobias_billström_minister_2006" xml:id="i-f5028c53688b375b-3" n="847d27fa">
            <seg n="bd4aa10b">
              Herr talman! Svaret på den första frågan är, som jag utgår från
              att ledamoten vet, naturligtvis nej därför att frågan om handläggning
              av asylärenden inte är en fråga för regeringen. Frågan är inte
              heller en fråga för riksdagen, utan den är en fråga för Migrationsverket
              och migrationsdomstolarna.
            </seg>
            <seg n="0310ebf8">
              Jag hade ett mycket bra samtal med den afghanske utrikesministern
              där vi diskuterade de här frågorna. Jag klargjorde mycket tydligt
              den svenska positionen: att människor som har fått avslag på sin
              asylansökan naturligtvis ska, oavsett vilket land de kommer från,
              lämna Sverige, för annars hotas integriteten i det svenska systemet.
            </seg>
            <seg n="2e64e7b9">
              I anslutning till talen och till de problem som finns i Afghanistan
              med återvändande vill jag också påpeka att från Sverige återvände
              25 personer under 2007. Jag har väl skickat tillbaka tre personer.
              Jag tror inte beträffande de här siffrorna att Afghanistan står
              och faller med de människor som Sverige återsänder; det kan jag
              inte tro.
            </seg>
          </u>
          <note type="speaker" n="a95c787f">
            Anf. 71 MAGDALENA STREIJFFERT (s):
          </note>
          <u who="magdalena_streijffert_a5cb2a" xml:id="i-d5610b84e155b5ec-1" n="a361573c">
            <seg n="be88e760">
              Herr talman! Det handlar om 700 afghaner som väntar på utvisning
              från Sverige. Vidare skulle jag vilja höra lite grann om det återvändandeavtal
              som ministern säger inte är legitimt och om hur man kan agera
              utifrån det.
            </seg>
            <seg n="220ea32f">
              Orsaken till att Sverige skickar tillbaka människor till Afghanistan
              är att Migrationsverket har tolkat utlänningslagen och begreppet
              väpnad konflikt på ett sådant sätt att det endast är sex provinser
              i Afghanistan som man inte kan skicka tillbaka människor till,
              utan man säger att väpnad konflikt råder.
            </seg>
            <seg n="91a83db9">
              Detta har gjort att rättspraxis har förändrats i samband med
              den nya instans- och processordningens införande. Det går emot
              den dåvarande regeringens intentioner. Lagstiftningen säger att
              uppehållstillstånd ska beviljas till personer som behöver skydd
              på grund av yttre och inre väpnad konflikt eller på grund av andra
              svåra motsättningar i hemlandet.
            </seg>
            <seg n="78110e12">
              Vi har vid olika tillfällen diskuterat begreppet väpnad konflikt,
              men vi kanske också ska börja diskutera vad vi lagstiftare menar
              med svåra motsättningar i hemlandet. Migrationsverket säger i
              sin tolkning att det inte är svåra motsättningar i Irak, i Somalia
              eller i Afghanistan. Det är klart att detta kan kritiseras.
            </seg>
            <seg n="1ec0163a">
              Min följdfråga är om det finns någon vilja till en översyn av
              utlänningslagen i syfte att göra definitionen av väpnad konflikt
              och svåra motsättningar i ett land tydligare och bredare.
            </seg>
          </u>
          <note type="speaker" n="7ea5c18a">
            Anf. 72 Statsrådet TOBIAS BILLSTRÖM (m):
          </note>
          <u who="tobias_billström_minister_2006" xml:id="i-f5028c53688b375b-4" n="847d27fa">
            <seg n="97886b7d">
              Herr talman! Jag kan konstatera att under mitt samtal med utrikesministern
              från Afghanistan, Dr Spanta, framfördes inga av de synpunkter
              som Magdalena Streijffert nu ger uttryck för här i kammaren. Vi
              talade inte om någon uppsägning av återvändandeavtalet eller något
              motsvarande.
            </seg>
            <seg n="8e5bc898">
              Beträffande den ytterligare fråga som Magdalena Streijffert lyfte
              fram kan jag bara konstatera att regeringen redan har tillsatt
              en översyn av den nya instans- och processordningen för utlännings-
              och medborgarskapsärenden. Det gjordes förra året, och den kommer
              att vara färdig i februari 2009. I det arbetet ingår de frågeställningar
              som ledamoten tog upp. Arbetet har alltså redan påbörjats.
            </seg>
            <seg n="c70238ae">
              Pensionärernas ekonomiska situation
            </seg>
          </u>
          <note type="speaker" n="072109bb">
            Anf. 73 HILLEVI LARSSON (s):
          </note>
          <u who="hillevi_larsson_9ae9e2" xml:id="i-5fd6f670958c79d8-0" n="28e7d5f3">
            <seg n="1e450749">
              Herr talman! Landets socialsekreterare tycker att trycket under
              det senaste året har ökat betänkligt. Jag vill redan nu nämna
              att jag vill ställa min fråga till Cristina Husmark Pehrsson.
            </seg>
            <seg n="c3849081">
              En av de grupper som nu kommer till socialen är pensionärer med
              låga pensioner. Något som gör saken ännu allvarligare är att det
              är allt fler socialkontor som hänvisar dessa människor till kyrkorna,
              därför att de klarar helt enkelt inte trycket. De har fått politiskt
              tillsagt att de inte ska ge så mycket hjälp, och dessutom är det
              många fler som har kommit dit.
            </seg>
            <seg n="4dcec1ff">
              Då undrar jag om det verkligen är rimligt att våra svenska äldre
              människor som faktiskt inte kan arbeta de allra flesta är inte
              kapabla att göra det ska ha som sista möjlighet att gå till socialen
              och även till kyrkan. Det finns dessutom ett mörkertal av pensionärer
              som tycker att det är förnedrande att gå till socialen.
            </seg>
            <seg n="fd9527ff">
              Hur ser regeringen på den här frågan?
            </seg>
          </u>
          <note type="speaker" n="9ff7ceb1">
            Anf. 74 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_minister_2006" xml:id="i-3871d6464f5e79fc-7" n="a8963dda">
            <seg n="d3553bd4">
              Herr talman! Jag kan referera till Göran Hägglunds svar tidigare,
              att det bästa sättet för oss att hjälpa de här pensionärerna är
              att se till att vi har en tillväxt och en ökad sysselsättning
              i det här landet. Det innebär att pensionerna kommer att stiga
              väldigt mycket mer än vad de har gjort de föregående åren med
              socialdemokratisk majoritet, så det kan jag glädja frågeställaren
              med.
            </seg>
            <seg n="14faa59b">
              Den här regeringen har också höjt bostadstillägget för pensionärer
              ganska betydligt. Men där har vi ett problem som jag vill påpeka,
              nämligen att det finns pensionärer i dag med låga inkomster som
              av olika anledningar inte söker bostadstillägg för pensionärer
              fast de har rätt till det. Det finns ett antal som inte tror att
              de ska få det eller som helt enkelt inte vill ansöka om det. Därför
              får man med förenade insatser och information se till att de söker
              det bostadstillägg som de faktiskt har rätt till.
            </seg>
          </u>
          <note type="speaker" n="a4b32ea5">
            Anf. 75 HILLEVI LARSSON (s):
          </note>
          <u who="hillevi_larsson_9ae9e2" xml:id="i-5fd6f670958c79d8-1" n="28e7d5f3">
            <seg n="b12834c6">
              Herr talman! Ja, det är riktigt, och det är faktiskt många pensionärer
              som inte vet att de har den möjligheten. Därför krävs det en stor
              informationskampanj, som jag ser det. Men jag tror inte att det
              räcker, för något som vi har sett under den senaste tiden är att
              det är allt fler pensionärer som går till socialen, som ändå är
              den sista utvägen, och i sin tur hänvisas vidare till kyrkorna.
            </seg>
            <seg n="c382d382">
              Pensionärer har ju utgifter liksom alla vi andra. De kan till
              och med ha extra utgifter. Det kan handla om mediciner. Om man
              inte är så rörlig måste man ha bil, och bilförsäkringen har blivit
              dyrare. Hyrorna har också ökat på många håll. Det som kan tyckas
              vara lite pengar är väldigt mycket pengar för den som har väldigt
              låg pension.
            </seg>
            <seg n="ecbfbc77">
              Jag tycker att det här är en grundläggande trygghetsfråga, så
              vi kan inte bara hänvisa till framtida tillväxt. Nu väntar ju
              en lågkonjunktur, och då är risken att det blir ännu värre.
            </seg>
            <seg n="31127709">
              De sämst ställda pensionärerna ska inte behöva gå till socialen.
              Jag hoppas att regeringen verkligen gör någonting åt det här.
            </seg>
          </u>
          <note type="speaker" n="a6e982d5">
            Anf. 76 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_minister_2006" xml:id="i-3871d6464f5e79fc-8" n="a8963dda">
            <seg n="8302b759">
              Herr talman! Tack så mycket för följdfrågan! Jag vet att statsrådet
              Maria Larsson gör en kraftfull insats på äldreområdet med satsningar
              både på kvalitet inom äldreomsorgen och på flera särskilda boendebyggnader.
              Frågeställaren vet också att under Socialdemokraternas sista år
              vid makten drogs antalet särskilda boendeplatser kraftigt ned.
              Det försöker vi nu återställa med en betydande satsning på just
              boendefrågorna. Jag vet att det i dag är 77 kommuner som har ansökt
              om stimulanspengar för att bygga fler bostäder till landets pensionärer.
            </seg>
            <seg n="3fe98622">
              Sedan är det välkommet att Socialdemokraterna till slut anslöt
              sig till pensionsöverenskommelsen. Vi är fem partier som står
              bakom pensionsöverenskommelsen. Det var väldigt väl att Socialdemokraterna
              kom till den pensionsgrupp som sitter och diskuterar bland annat
              pensionärernas ekonomiska situation. Det välkomnar jag.
            </seg>
            <seg n="2c58ebad">
              Vinter-OS till Sverige
            </seg>
          </u>
          <note type="speaker" n="3c386380">
            Anf. 77 SVEN BERGSTRÖM (c):
          </note>
          <u who="sven_bergstrom_b4b613" xml:id="i-c5a99266057253a9-0" n="9db835e0">
            <seg n="de540889">
              Herr talman! Regeringen aviserade redan i sin första regeringsdeklaration
              att man ville främja svenskt värdskap för stora idrottsevenemang
              här i landet. Det välkomnar vi från Centerpartiet och jag som
              har motionerat i den här frågan flera gånger. Jag ser fram emot
              det. Frågan har också utretts av en särskild utredare, Anders
              Lindström, som har presenterat ett betänkande i frågan.
            </seg>
            <seg n="80e5282f">
              Jag vet att idrottsministern nu har bjudit in ledande företrädare
              för idrottsrörelsen för att resonera vidare om hur man ska kunna
              göra verklighet av det här. Jag utgår från att också det ultimata,
              ett vinter-OS i Sverige, står på dagordningen.
            </seg>
            <seg n="47b48994">
              Jag vill fråga idrottsministern på vilket sätt hon vill gå vidare
              och göra verklighet av ambitionerna i regeringsdeklarationen om
              stora idrottsevenemang och då med sikte på ett vinter-OS.
            </seg>
          </u>
          <note type="speaker" n="3b663fcf">
            Anf. 78 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_minister_2006" xml:id="i-3871d6464f5e79fc-9" n="61b8b87a">
            <seg n="56401d6c">
              Herr talman! Det är riktigt att regeringen har ambitionen att
              få flera internationella evenemang till Sverige, inte bara idrottsevenemang
              ska jag tillägga.
            </seg>
            <seg n="c114a2a4">
              Anders Lindströms utredning, som Sven Bergström hänvisar till
              och som ligger på Näringsdepartementet, handlar om evenemang i
              stort. Man kan säga att idrottsfrågorna kom in som ett extra direktiv
              strax innan det blev ett regeringsskifte.
            </seg>
            <seg n="09a0968b">
              Jag kan väl medge att vi kanske borde ha satt i gång den här
              frågan tidigare, men det har varit ett tryck på väldigt många
              andra frågor. Nu har jag dock bjudit in till möte nästa vecka,
              och vi har haft en dialog hela tiden som jag har suttit som idrottsminister.
              På mötet kommer vi bland annat att diskutera hur vi kan gå vidare
              och forma en strategi för att få fler större evenemang till Sverige.
            </seg>
            <seg n="3fd4900f">
              Jag återkommer i mitt nästa svar till detta med olympiska spel.
            </seg>
          </u>
          <note type="speaker" n="231106a8">
            Anf. 79 SVEN BERGSTRÖM (c):
          </note>
          <u who="sven_bergstrom_b4b613" xml:id="i-c5a99266057253a9-1" n="9db835e0">
            <seg n="702d2046">
              Herr talman! Jag välkomnar de försiktigt positiva beskeden.
            </seg>
            <seg n="cf2dcd03">
              Vi har sett bara under de senaste veckorna exempel på framgångsrika,
              välarrangerade, svenska stora idrottsevenemang. Vi hade skidskytte-VM
              uppe i Östersund. Vi har haft Skidspelen i Falun, där idrottsministern
              var prisutdelare. Vi har nu senast haft Vasaloppet, en klassiker.
              Och till sommaren har vi O-ringens femdagarsorientering i Sälen
              med 20 000 deltagare från 40 olika länder. Vi är alltså duktiga
              på detta och behöver gå vidare med det här, tycker jag.
            </seg>
            <seg n="6e254ac3">
              Det är nästan lite genant när nu Norge, vårt lilla grannland
              i väster, intensivt förbereder en ansökan om ett tredje vinter-OS
              innan vi i Sverige på allvar har gett oss på ett första i Sverige.
            </seg>
            <seg n="851378f2">
              Jag hoppas verkligen att det här kan bli verklighet och att idrottsrörelsen
              tillsammans med regeringen nu går till offensiv i frågan.
            </seg>
          </u>
          <note type="speaker" n="e6a54b82">
            Anf. 80 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_minister_2006" xml:id="i-3871d6464f5e79fc-10" n="61b8b87a">
            <seg n="5fabf8a6">
              Herr talman! Det är riktigt att vi är mycket duktiga på evenemang.
              Nästa vecka börjar konståknings-VM i Göteborg. Vi hade också alpin-VM
              förra året uppe i Åre, ett arrangemang som blev väldigt lyckat
              och som också genererade en vinst på 30 miljoner kronor.
            </seg>
            <seg n="b6660ba3">
              Nu är det så att det inte är regeringen som ansöker om olympiska
              spel, utan det gör idrottsrörelsen själv. Vi kan bara avvakta
              att Sveriges olympiska kommitté möjligen beslutar sig för att
              ansöka om ett OS, oavsett om det blir ett sommar-OS eller ett
              vinter-OS. Men jag har en regelbunden dialog med såväl Sveriges
              olympiska kommitté som Riksidrottsförbundet.
            </seg>
          </u>
          <note n="900ddbda">
            Försäljningen av Vin &amp; Sprit AB
          </note>
          <note type="speaker" n="802207a1">
            Anf. 81 CARINA HÄGG (s):
          </note>
          <u who="carina_hagg_4f0222" xml:id="i-79a37314becd4630-6" n="7f5cb5e9">
            <seg n="6578bf0b">
              Herr talman! Vi vet att regeringen säljer ut och styckar upp
              statliga företag utan att vi har fått presenterat för oss några
              som helst rationella skäl. Inte heller har vi kunnat se att det
              har något med samhällsekonomin att göra, utan det sker av klart
              ideologiska skäl. Och det är framför allt kristdemokrater som
              i regeringen med glädje tar sig an uppgiften att sälja ut det
              som tillhör oss alla, svenska folkets egendomar.
            </seg>
            <seg n="75758ab7">
              Men det finns ett av dessa företag som det har förvånat mig särskilt
              mycket att Kristdemokraterna vill göra sig av med, och det är
              Vin &amp; Sprit, därför att det har en nationell betydelse men det
              har också en internationell betydelse.
            </seg>
            <seg n="396ffb45">
              Jag har pekat på sambandet med PGU, politik för global utveckling,
              som vi har varit eniga om. Det får konsekvenser som inte ligger
              i linje med vad vi har fattat beslut om gemensamt. Vin &amp; Sprit
              är ett av de få redskap vi har för att påverka alkoholpolitiken
              internationellt, inte minst i samarbetsländer. Det finns ett regelverk
              som vi ofta kritiserar. Vi kanske skulle vilja göra mer av det,
              men om man jämför med konkurrenterna, de multinationella bolagen,
              har Vin &amp; Sprit ändå varit ett instrument i biståndspolitiken.
              Varför gör Göran Hägglund och Kristdemokraterna sig av med detta
              alkoholpolitiska instrument?
            </seg>
          </u>
          <note type="speaker" n="126d7c2e">
            Anf. 82 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-79a37314becd4630-7" n="debc9806">
            <seg n="3b99df95">
              Herr talman! Om det vore så, som Carina Hägg säger, att detta
              vore ett alkoholpolitiskt instrument skulle vi se på frågan på
              ett annat sätt. Men vår grundsyn är den att företag som är verksamma
              på en konkurrensutsatt marknad, som har samma spelregler som strikt
              kommersiella företag, finns det ingen anledning att staten binder
              upp skattebetalarnas pengar i.
            </seg>
            <seg n="3df1e9c8">
              Det finns stora behov på många andra områden där det inte finns
              någon annan som vill investera. Vi kan prata om boenden för äldre,
              vägnät, järnvägssatsningar och så vidare som investeringar där
              staten har ett särskilt ansvar. Men staten har inget särskilt
              ansvar för att sälja sprit i andra länder.
            </seg>
          </u>
          <note type="speaker" n="f965c963">
            Anf. 83 CARINA HÄGG (s):
          </note>
          <u who="carina_hagg_4f0222" xml:id="i-79a37314becd4630-8" n="7f5cb5e9">
            <seg n="96fb9eea">
              Herr talman! Jag förstår av socialministerns svar att regeringen
              över huvud taget inte har prövat utförsäljningen av Vin &amp; Sprit
              mot den politik för global utveckling som regeringen har ett ansvar
              för att genomföra. Jag beklagar det och hoppas att det inte upprepas.
              Jag tycker att vi gemensamt borde se till att politik för global
              utveckling får en realitet i det politiska uttrycket.
            </seg>
            <seg n="c30dd7b6">
              Jag är också oerhört förvånad över att just Kristdemokraterna
              inte har velat se att alkoholen är ett viktigt skäl till att man
              inte alltid får den utveckling i vissa länder som man skulle vilja.
              Jag är förvånad över att man vill öppna spritkranarna till de
              regioner som skulle behöva stöd och hjälp för att bygga upp en
              alternativ alkoholpolitik i stället för det som de multinationella
              bolagen presenterar. De politiker som finns i de här staterna
              för att sköta lagstiftningen har inte samma makt som dessa multinationella
              bolag. Dem vill Göran Hägglund ge ett bättre redskap för att kunna
              sälja ännu mer sprit i utvecklingsländer.
            </seg>
          </u>
          <note type="speaker" n="30d6c9fa">
            Anf. 84 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-1682e0ceee7f7cab-0" n="debc9806" next="i-ad8597138bf24e5c-0">
            <seg n="9b2274fe">
              Herr talman! Missbruk av alkohol hindrar utveckling i Sverige
              och i andra länder. Det är ett faktum. Det är skälet till att
              jag tycker att det är klokt att vi i Sverige har det statliga
              Systembolaget som gör att vi begränsar tillgången på alkohol för
              till exempel underåriga. Då spelar Systembolaget en roll.
            </seg>
            <seg n="bbc37f59">
              Men Vin &amp; Sprit har en helt annan roll. Tillsammans med framför
              allt ett antal multinationella företag spelar Vin &amp; Sprit på en
              global arena. Det är inte så att Vin &amp; Sprit har varit fritt från
              kritik. De har inte, utifrån sin position, behandlat till exempel
              de fattigaste länderna särskilt mycket mer skonsamt än de andra
              storföretagen. Sanningen är den att Vin &amp; Sprit inte spelar någon
              alkoholpolitisk roll, utan det är ett stort företag bland andra
              som det inte finns någon anledning att staten äger.
            </seg>
            <seg n="ccbc7470">
              Hot mot den svenska basindustrin
            </seg>
          </u>
          <note n="7954e0b4">
            Anf. 85 GUNNAR ANDRÉN (fp):
          </note>
          <u who="göran_hägglund_minister_2006" xml:id="i-ad8597138bf24e5c-0" n="debc9806" prev="i-1682e0ceee7f7cab-0">
            <seg n="29ca3d31">
              Herr talman! Jag tänker ställa en fråga om fler och trygga jobb
              i den svenska basindustrin. Jag hoppas att kammaren har överseende
              och ursäktar detta. Frågan går därför till handelsministern.
            </seg>
            <seg n="89c229cc">
              Ryssland har infört exporttullar på massaved och andra träprodukter.
              De är nu på 10 euro per ton. Sedan vi senast diskuterade detta
              har jag fått klart för mig att de kommer att höjas med 50 procent
              redan den 1 april och alltså bli 15 euro per ton. Här handlar
              det om att exportera arbetslöshet till Sverige och Finland.
            </seg>
            <seg n="c1a3ac77">
              Jag undrar vad statsrådet och regeringen gör för att undvika
              denna export och detta hot mot den svenska basindustrin. Det berör
              folk i Ortviken, Husum, Hallstavik och andra orter.
            </seg>
          </u>
          <note type="speaker" n="672f2eb0">
            Anf. 86 Statsrådet EWA BJÖRLING (m):
          </note>
          <u who="unknown" xml:id="i-d73783be2645f6a9-1" n="067fd518">
            <seg n="0dc5f109">
              Herr talman! Tack för en intressant fråga, Gunnar Andrén! Jag
              håller med om att det är en oerhört viktig fråga för den svenska
              skogsindustrin och inte minst för den finska skogsindustrin eftersom
              den är ännu större än Sveriges.
            </seg>
            <seg n="30be3da9">
              Jag samarbetar med min finska kollega, handelsminister Paavo
              Väyrynen, i den här frågan och även med den svenska skogsindustrin
              respektive den finska skogsindustrin. Vi har också haft långa
              samtal med kommissionen som för vår gemensamma talan gentemot
              Ryssland. Det stämmer att det är väldigt bråttom i den här frågan
              eftersom det sker en 50-procentig höjning den 1 april.
            </seg>
            <seg n="f80e7152">
              Det senaste som jag har hört i frågan är att Ryssland har visat
              sig vara mer flexibelt än förut. Nu ska de gå hem och fundera
              över sina ytterligare förhandlingsmandat. Jag har gott hopp om
              att denna fråga ska lösas.
            </seg>
          </u>
          <note n="232b78dc">
            Anf. 87 GUNNAR ANDRÉN (fp):
          </note>
          <u who="unknown" xml:id="i-97c7375b5bcfa59d-1" n="067fd518">
            <seg n="8269268d">
              Herr talman! Jag tror att det är väldigt viktigt att denna fråga
              löses, och den måste lösas snabbt före den 1 april eftersom den
              berör väldigt många svenska jobb och en stor del av den svenska
              importen av massaved. Våra industrier måste kunna fortsätta att
              arbeta på högvarv. Denna fråga handlar om vårt välstånd mer än
              många andra frågor.
            </seg>
            <seg n="ace9064e">
              Jag vill fråga statsrådet om det finns något mer som Sverige
              och Finland kan göra jag inser också att detta berör Finland ännu
              mer än att förlita sig på EU-kommissionen. Man skulle möjligen
              kunna misstänka att kommissionens intresse inte är så starkt som
              det svenska och finska intresset i denna fråga.
            </seg>
          </u>
          <note type="speaker" n="ab95992b">
            Anf. 88 Statsrådet EWA BJÖRLING (m):
          </note>
          <u who="unknown" xml:id="i-3871d6464f5e79fc-11" n="067fd518">
            <seg n="7bc71c9c">
              Herr talman! Vi står i nära kontakt med kommissionen avseende
              denna fråga. Jag kan försäkra Gunnar Andrén om att man också har
              insett betydelsen av den eftersom både Sverige och Finland gemensamt
              har tryckt på.
            </seg>
            <seg n="979e7b9f">
              Ett problem i detta är att Ryssland vill koppla den här frågan
              till ett WTO-inträde och säger att den dagen de får tillträde
              till WTO kommer också de här tullarna att minska och försvinna.
              Jag vill vara väldigt tydlig med att den svenska regeringen välkomnar
              Ryssland in i WTO på precis samma villkor och spelregler som för
              alla andra länder. WTO-frågan ska definitivt särkopplas från frågan
              om virkestullar.
            </seg>
            <seg n="82042673">
              Det är också oroväckande att Ryssland nu har beslutat att man
              bara ska kunna förtulla virket på tre stationer i norra Finland.
              Det gör att det blir väldigt mycket dyrare att exportera ut virke
              därifrån.
            </seg>
            <seg n="f31d1831">
              Jag har gott hopp i frågan, och vi står i tät kontakt med kommissionen
              avseende detta. Jag avser även att ta upp detta med mina kolleger
              på söndag i Bryssel.
            </seg>
            <seg n="1c2eb00f">
              Lavaldomen och svensk arbetsrätt
            </seg>
          </u>
          <note type="speaker" n="56ac98e5">
            Anf. 89 PATRIK BJÖRCK (s):
          </note>
          <u who="patrik_bjorck_b56219" xml:id="i-99d083ea3eb31ff9-0" n="ae7211d1">
            <seg n="172798ce">
              Herr talman! Min fråga gäller EG-domen, den så kallade Lavaldomen,
              och svensk arbetsrätt. Det finns i dag en stor oro på arbetsmarknaden
              efter utslaget i det så kallade Lavalmålet. Det är en oro för
              lönedumpning och försämrade arbetsvillkor. Det finns också en
              stor oro i Sverige för om regeringen verkligen avser att slå vakt
              om den svenska modellen.
            </seg>
            <seg n="05b82128">
              Kan vi i dag få ett tydligt besked att regeringen avser att vidta
              nödvändiga åtgärder för att stödja den svenska arbetsmarknadsmodellen
              och att den utredning som vi har förstått nu äntligen är på gång
              arbetar så skyndsamt att man kan vara klar innan AD:s dom i målet
              faller?
            </seg>
          </u>
          <note type="speaker" n="b9b772dc">
            Anf. 90 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-79a37314becd4630-9" n="debc9806">
            <seg n="b2fee9f6">
              Herr talman! Det är en väldigt viktig fråga som Patrik Björck
              tar upp. Här har arbetsmarknadsminister Sven Otto Littorin och
              även statsministern varit väldigt tydliga. Vi måste ta den här
              frågan på allra största allvar och göra ett grundligt arbete tillsammans
              med parterna på den svenska arbetsmarknaden så att vi kan stå
              eniga om eventuella förändringar som måste göras.
            </seg>
            <seg n="a9f11fb1">
              Detta är av väldigt stor betydelse för den framgångsrika svenska
              modellen där vi har ett stort mått av samförstånd. Det har naturligtvis
              varit hårda tag i lönerörelser och så vidare, men det har funnits
              ett stort samförstånd om de grundläggande spelreglerna på arbetsmarknaden.
              Regeringen har ingen annan avsikt än att så ska vara fallet också
              fortsättningsvis.
            </seg>
          </u>
          <note type="speaker" n="532e4b9d">
            Anf. 91 PATRIK BJÖRCK (s):
          </note>
          <u who="patrik_bjorck_b56219" xml:id="i-99d083ea3eb31ff9-1" n="ae7211d1">
            <seg n="b191f260">
              Herr talman! Tack, ministern, för svaret! Det här handlar om
              regeringens trovärdighet när det gäller den svenska modellen.
              Det har under regeringens tid vid makten gång på gång kommit fram
              en splittring i regeringen då olika ministrar har uttalat sig
              om de här frågorna på helt olika sätt. Det är det som skapar denna
              stora oro, nämligen att man inte har stöd för tankegången om att
              slå vakt om svensk arbetsrätt i Sveriges regering och att ministrarna
              uttalar sig så helt olika om samma fråga. Det gäller alltså trovärdighet
              och att få ett tydligt uttalande.
            </seg>
            <seg n="9ab8e61e">
              Min andra fråga gällde tidsperspektivet. Avser regeringen att
              se till att utredningen arbetar med en sådan takt att man lägger
              fram ett förslag till förändringar innan Arbetsdomstolens dom
              faller, vilket troligen väntar någon gång till hösten? Tidsperspektivet
              är alltså viktigt liksom regeringens trovärdighet. Det finns mycket
              i övrigt att önska i de här frågorna.
            </seg>
          </u>
          <note type="speaker" n="b30df4e1">
            Anf. 92 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-1682e0ceee7f7cab-1" n="debc9806" next="i-ad8597138bf24e5c-1">
            <seg n="9d6cbe46">
              Herr talman! Jag tror att Patrik Björck har anledning att konstatera
              att regeringen i just den här frågan har visat stor tydlighet
              och enighet om den svenska modellen. Här finns inga skillnader
              mellan partierna inom regeringen, och jag tror att det också finns
              en bred enighet bland riksdagens olika, ja, faktiskt samtliga,
              partier.
            </seg>
            <seg n="27afb05a">
              När det gäller tidsperspektivet är jag för dåligt påläst, får
              jag säga, om när den här utredningen ska vara slutförd. Men det
              finns all anledning till att det här ska gå skyndsamt och att
              det ska ske i samförstånd med arbetsmarknadens parter, just för
              att behålla den styrka som Sverige traditionellt har haft och
              att den också ska kunna gälla fortsättningsvis.
            </seg>
          </u>
          <note n="3d92e1c3">
            Anf. 93 FÖRSTE VICE TALMANNEN:
          </note>
          <u who="göran_hägglund_minister_2006" xml:id="i-ad8597138bf24e5c-1" n="debc9806" prev="i-1682e0ceee7f7cab-1">
            <seg n="b93e7c92">
              Då tackar vi medverkande statsråd och övriga medverkande i dagens
              frågestund för detta.
            </seg>
          </u>
          <note n="97260562">
            6 § (forts. från 4 §) Debatt om aktuella frågor i EU-samarbetet
          </note>
          <note type="speaker" n="cdd80573">
            Anf. 94 MAX ANDERSSON (mp):
          </note>
          <u who="max_andersson_e19a12" xml:id="i-e9b78b7e3aedc212-0" n="40b71ad7" next="i-aba393d4fa88227e-0">
            <seg n="b00d2607">
              Fru talman! Som talmannen säkert har observerat har jag inte
              min kampanjtröja med texten Sverige ut ur EU på mig här i talarstolen
              i dag. Det är av två skäl.
            </seg>
            <seg n="2977a096">
              Det första är att det är innehållet i politiken i EU som vi ska
              debattera här i dag. Jag har inga problem med att kräva att Sverige
              ska gå ur EU och försvara varför vi ska ut ur EU, men det är inte
              det som den här punkten på dagordningen handlar om.
            </seg>
            <seg n="0bad69c2">
              Sedan finns det ett annat skäl. Jag respekterar riksdagens dress
              code . I denna kammare har vi principen att man inte har på sig
              kampanjtröjor. Man tar inte med sig banderoller och plakat och
              viftar med flaggor inne i kammaren. I vissa parlament gör man
              så. Det finns poänger med det, men så gör vi inte här.
            </seg>
            <seg n="b5faac20">
              Vi har också principen om att kammarens utformning ska vara politiskt
              neutral. Ni ser ingen gigantisk bild på Branting eller Hans Majestät
              Konungen här bakom talmannen. Ni ser en vacker bonad. Värdemässig
              neutralitet råder. Här finns inga röda flaggor när debatterna
              hålls på första maj. Det är en princip som är bra för denna kammare.
            </seg>
            <seg n="525770de">
              Men varför har man då hängt upp en EU-flagga här i Sveriges riksdags
              kammare? Vi har en svensk flagga här, men det är för att poängtera
              att det här är Sveriges riksdag. När jag lyssnade på debatten
              före frågestunden verkade det som om många av dem som deltog i
              den här debatten hade fått för sig att det här var EU:s riksdag,
              och att poängen med denna debatt var att tävla i vem som kan älska
              EU mest. Skillnaden mellan att vara Sveriges riksdag och att vara
              EU:s riksdag verkar det som om många av ledamöterna här i kammaren
              inte har förstått. Jag tycker att det är synd att majoriteten
              har bestämt sig för att man ska hänga upp denna ytterst laddade
              politiska symbol, som faktiskt innebär propaganda för EU här i
              Sveriges riksdags kammare. Det borde vara en politiskt neutral
              sal.
            </seg>
            <seg n="8afa9d8b">
              Jag går över till nästa fråga. EU och miljön har diskuterats
              mycket. Låt det klart sägas att EU har en lika dålig miljöpolitik
              som det har haft de senaste decennierna. Det gäller på punkt efter
              punkt. Kolla på fiskepolitiken! Kolla på kemikaliepolitiken! Kolla
              på jordbrukspolitiken!
            </seg>
            <seg n="820423b3">
              Ja, klimatpolitiken i EU har blivit bättre på sistone, men det
              är inte EU:s miljöpolitik som har förändrats. Det är inte styrkeförhållandena
              inom EU som har förändrats. Det som har förändrats är argumenten
              om att klimatkrisen är så nära och så allvarlig att den har blivit
              omöjlig att ignorera totalt. Den politik som EU har skapat innebär
              en förbättring, men den är totalt otillräcklig för att vi ska
              kunna undvika en global klimatkatastrof med hundratals miljoner
              döda.
            </seg>
            <seg n="e1bcb86d">
              Jag är övertygad om att EU kommer att få en bättre klimatpolitik
              inom kort och att USA, Kina och Indien, ja, hela världen, kommer
              att skaffa sig en bättre klimatpolitik inom kort. De vetenskapliga
              argumenten är nu så starka att de inte går att ignorera. Men det
              är inte EU som har förändrats. Det är verkligheten som håller
              på att komma i kapp oss.
            </seg>
            <seg n="862bf869">
              En annan viktig fråga som är aktuell inom EU just nu är Lissabonfördraget,
              EU-konstitutionen som nu kommer tillbaka under ett annat namn.
              Kommer ni ihåg hur det lät 2004, när man bestämde att man skulle
              ha folkomröstningar i en väldig massa medlemsländer? Frankrikes
              premiärminister gick till och med ut och sade att en sann europé
              inte kan vara emot en folkomröstning. Det sade han därför att
              det sågs som ett så stort steg att det vore omöjligt att ha demokratisk
              acceptans för att driva igenom det utan att fråga folken. Så frågade
              man folken, och folken sade nej i Frankrike och Holland.
            </seg>
            <seg n="5c89f7eb">
              Då döpte man om konstitutionen till Lissabonfördraget. Men innehållet
              är i princip detsamma. Och naturligtvis vågar man inte fråga folket
              längre. Den europeiska politiska eliten har nämligen lärt sig
              att om man frågar folken om de vill ha det Europa man vill bygga
              så säger folken nej.
            </seg>
            <seg n="53a2887a">
              Det finns ett land där det kommer att bli en folkomröstning trots
              allt. Det är Irland. Där kräver grundlagen att man måste fråga
              folket.
            </seg>
            <seg n="8af4a15a">
              Det var en omröstning i EU-parlamentet helt nyligen. EU-parlamentet
              hade en omröstning om Lissabonfördraget. Det fanns ett tilläggsyrkande
              om att man skulle uppmana EU att respektera utgången av den irländska
              folkomröstningen, så att om det blev ett nej skulle det respekteras.
            </seg>
            <seg n="ad07043e">
              Miljöpartiet var självklart för. Junilistan var självklart för.
              Vänsterpartiet var för. Folkpartiet var också för. Kristdemokraterna
              var för. Flera socialdemokrater, faktiskt allihop, var för. Men
              Moderaterna röstade nej till att respektera det irländska folkets
              vilja. Jag tycker att det är beklämmande, mycket beklämmande.
              Jag kan bara säga en sak: Om ni moderater vågar säga det som varje
              demokrat borde säga, om ni vågar låta era demokratiska röster
              sjunga ut, då lovar jag att skänka er den ask med Vicks Blå halstabletter,
              som jag här visar upp. Om det kan hjälpa er ska ni få så många
              halstabletter ni vill.
            </seg>
          </u>
          <note n="d294fe70">
            Anf. 95 ANDRE VICE TALMANNEN:
          </note>
          <u who="max_andersson_e19a12" xml:id="i-aba393d4fa88227e-0" n="40b71ad7" prev="i-e9b78b7e3aedc212-0">
            <seg n="8740236f">
              Om Max Andersson inte var här vid starten av debatten kan jag
              berätta att vi informerade om att EU-flaggan hängs upp varje år
              när vi har EU-debatt. Den hänger där den dagen.
            </seg>
          </u>
          <note type="speaker" n="6f3fabbf">
            Anf. 96 ANNA KINBERG BATRA (m) replik:
          </note>
          <u who="anna_kinberg_batra_7631d7" xml:id="i-61e10b272c3064dd-3" n="67cfe0ae">
            <seg n="0464ffc3">
              Fru talman! Låt mig börja med att säga att jag inte tycker att
              Sverigeflaggan är propaganda för Sverige. Ibland är jag för besluten
              i Sveriges riksdag ganska ofta nuförtiden och ibland är jag emot
              dem. Så är det med beslutsnivåerna också i EU. Jag hoppas att
              vi får se mer av flaggan. Mig veterligen är det en rätt bred majoritet
              i riksdagsstyrelsen som står bakom detta mycket bra initiativ.
            </seg>
            <seg n="5adb4ddf">
              Vad gäller klimatet väntade jag mig den typen av orimliga inlägg.
              Det finns alltid en position långt bortom det rimliga som Miljöpartiet
              kan inta och sedan ställa sig och ropa att vi andra är orimliga.
              Jag skulle vilja fråga Max Andersson hur han vill förbättra klimatet.
              Han erkänner att EU nu tar tag i verkligheten, men samtidigt vill
              han lämna samarbetet.
            </seg>
            <seg n="9ec9694a">
              Vad gäller folkomröstningen är vår position väl känd. Jag konstaterar
              att Max Andersson är i minoritet både i Sverige och i hela Europa.
              Jag vill att han ber om ursäkt för det löjliga påhoppet om Irland.
              Jag har jobbat i Europaparlamentet och vet att det ganska ofta
              finns hundratals ändringsförslag. Självklart respekterar vi folkviljan
              här precis som överallt.
            </seg>
          </u>
          <note type="speaker" n="f58b87be">
            Anf. 97 MAX ANDERSSON (mp) replik:
          </note>
          <u who="max_andersson_e19a12" xml:id="i-369ec461b8d477b0-0" n="40b71ad7">
            <seg n="ae8f6383">
              Fru talman! Problemet med Moderaterna och deras EU-politik är
              att de inte ens vill fråga folket. Om man frågade svenska folket
              ifall de vill ha Lissabonfördraget skulle de säga nej. Jag måste
              säga att Moderata ungdomsförbundet, vars beundrarskara jag inte
              brukar tillhöra, har en klok linje. De behöver inte ens bli mutade
              med halstabletter för att säga ja till folkomröstning och nej
              till Lissabonfördraget, för de är i grund och botten demokrater.
              Jag önskar att Anna Kinberg Batra skulle lyssna mer på sitt eget
              ungdomsförbund.
            </seg>
            <seg n="633a6032">
              Vad gäller miljön vill jag bara säga att Norge har en betydligt
              bättre klimatpolitik med betydligt mer realistiska ambitioner
              som, om den genomförs, kommer att vara tillräcklig för att förhindra
              en global klimatkatastrof. Varför har inte EU det?
            </seg>
          </u>
          <note type="speaker" n="ad3f7be6">
            Anf. 98 ANNA KINBERG BATRA (m) replik:
          </note>
          <u who="anna_kinberg_batra_7631d7" xml:id="i-61e10b272c3064dd-4" n="67cfe0ae">
            <seg n="9a5cd52c">
              Fru talman! Till skillnad från Max Andersson har jag tillbringat
              större delen av min uppväxt i Moderata ungdomsförbundet och är
              väl bekant med debatten där. Det var Muf som drev Sveriges första
              Ja till Europa-kampanj och har genom åren haft livliga debatter,
              så även nu. Det finns olika röster också i den organisationen,
              precis som i Max Anderssons parti. Det är väl kul med en livlig
              och öppen debatt även i Europafrågor.
            </seg>
            <seg n="b2253777">
              Vad gäller Norge konstaterar jag att de deltar i det allra mesta
              av EU-samarbetet utom i en sak, demokratin. De är inte med och
              röstar. De får svälja det mesta vad gäller inre marknaden. Då
              får de det som Lars Ohly och några till kritiserade i förmiddags,
              men det kallar jag inte demokrati. Demokrati är att delta och
              rösta och kunna åtgärda exempelvis klimathotet. Det blir EU ännu
              bättre på om vi, vilket jag hoppas, röstar för Lissabonfördraget
              i Sveriges riksdag. Precis så brukar vi göra i sådana processer,
              och det vet Max Andersson.
            </seg>
          </u>
          <note type="speaker" n="f5c9517f">
            Anf. 99 MAX ANDERSSON (mp) replik:
          </note>
          <u who="max_andersson_e19a12" xml:id="i-369ec461b8d477b0-1" n="40b71ad7">
            <seg n="2aee6faa">
              Fru talman! Låt oss gå tillbaka och titta lite grann på vilka
              krav Norge har. De säger att de ska sänka och klimatkompensera
              sina utsläpp med 100 procent fram till 2030. Det bör tilläggas
              att det är ett land med goda förutsättningar. Jag är ingen varm
              anhängare av klimatkompensation, och det finns möjligheter till
              förbättringar även där.
            </seg>
            <seg n="a0ca5bc6">
              I Norge har de lyssnat på vetenskapsmännen. De har lyssnat på
              vad som är nödvändigt att göra. De försöker inte driva en linje
              som är en kompromiss mellan länder som vägrar erkänna att klimatproblemen
              existerar och länder som i likhet med Sverige leds av en regering
              som så sent som förrförra året trodde att klimatet egentligen
              inte var något problem.
            </seg>
            <seg n="93c9ce42">
              Norge tar ansvar. I Sverige har vi en statsminister som gömmer
              sig bakom EU och säger att EU inte kräver att vi ska göra mer
              än så här och då ska vi inte göra mer. Det är ynkligt av Sverige
              att göra på det viset.
            </seg>
          </u>
          <note type="speaker" n="4bd7c036">
            Anf. 100 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-3d0852ed88d36f41-3" n="66f48992">
            <seg n="5217c0e3">
              Fru talman! Miljöpartiet har kongress i maj, och jag förstår
              att Max kommer att sitta där nedgrävd i nej-bunkern. Jag hoppas
              dock att han på samma sätt som Maria Wetterstrand kan vara på
              väg upp men erkänner att det var svårt att hitta några tendenser
              åt det hållet i det han sade. EU är förfärligt, och flaggan med
              dess stjärnor, som symboliserar mellanfolkligt samarbete, är rätt
              hemsk, tyckte Max. Det tycker jag är tråkigt.
            </seg>
            <seg n="cdabf3d1">
              Jag vill ställa samma frågor till Max Andersson som jag ställde
              till Ulf Holm.
            </seg>
            <seg n="10581d19">
              Tar det inte för mycket kraft att lägga ned EU och tåga ut? Riskerar
              inte EU:s allt kraftfullare miljöarbete att tappa kraft? Spelar
              inte ni som vill gå ur EU rysk roulett med klimatet och miljön
              när ni vill försvaga och upplösa den kanske starkaste internationella
              kraften i världen som driver miljöfrågorna, med all respekt för
              Norge?
            </seg>
          </u>
          <note type="speaker" n="3fe884af">
            Anf. 101 MAX ANDERSSON (mp) replik:
          </note>
          <u who="max_andersson_e19a12" xml:id="i-369ec461b8d477b0-2" n="40b71ad7">
            <seg n="4d99688e">
              Fru talman! Jag skulle nog säga att den starkaste kraft som driver
              miljöfrågorna är den globala miljörörelsen. Utan en folklig rörelse
              händer ingenting. Parlament, mellanstatliga organisationer och
              överstatliga organisationer är helt hjälplösa om det inte finns
              en stark folklig rörelse.
            </seg>
            <seg n="59bef415">
              Frågan är viktig. Vi i Miljöpartiet har inte varit tillräckligt
              bra på att tala om vad ett svenskt utträde skulle innebära för
              Sveriges miljöpolitik att vi skulle få större handlingsfrihet
              att göra bra saker för miljön, att vi inte skulle vara tvingade
              att hålla oss till EU:s ofta ganska låga ambitionsnivåer, framför
              allt när det gäller varor. Vi skulle få handlingsfrihet för att
              kunna göra saker och ting bättre.
            </seg>
            <seg n="64987470">
              Om man vill påverka är det alltid mycket mer effektivt att gå
              före och visa vägen, visa vad som är möjligt. Utan EU kan vi göra
              det, och det är ett starkt argument för att Miljöpartiet vill
              utträda.
            </seg>
          </u>
          <note type="speaker" n="acb58b3b">
            Anf. 102 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-3d0852ed88d36f41-4" n="66f48992">
            <seg n="7e48aef9">
              Fru talman! Ett svenskt utträde vill Max Andersson ha, men i
              övrigt kan länderna inom EU fortsätta och vara en stark internationell
              kraft. Vi ska dock gå ur. Var det så jag skulle uppfatta det?
            </seg>
            <seg n="bdc70fa1">
              Miljöorganisationerna betyder jättemycket, självklart, men internationellt
              samarbete utgår från mellanstatligt samarbete genom de nationer
              som finns. EU är den starkaste internationella kraften när det
              gäller att driva miljöfrågorna och klimatfrågorna, att driva på
              andra kontinenter, andra länder. Sverige är med och kan göra,
              och gör, storverk genom att inom EU driva på så att EU ska bli
              ännu bättre. EU har kommit riktigt långt, och både vår miljöminister
              och statsminister driver på för att EU ska vara mycket starkt
              i detta arbete.
            </seg>
            <seg n="52da74f7">
              Jag tror fortfarande att om man drev på så att EU upplöstes,
              eller att Sverige gick ur, skulle miljöarbetet tappa fart. Att
              då ta tag i miljöarbetet, när vi så småningom uppnått det som
              Max Andersson och Miljöpartiet vill, skulle vara för sent. Då
              skulle miljön redan vara förlorad. Jag tycker därför att ni tar
              på er ett stort ansvar.
            </seg>
          </u>
          <note type="speaker" n="b5108e7e">
            Anf. 103 MAX ANDERSSON (mp) replik:
          </note>
          <u who="max_andersson_e19a12" xml:id="i-369ec461b8d477b0-3" n="40b71ad7">
            <seg n="30e880aa">
              Fru talman! Det är viktigt att komma ihåg att EU inte kommer
              att upplösas direkt bara för att Sverige lämnar det. Ett svenskt
              utträde skulle vara ett första steg, eller om man ska vara brutalt
              realistisk är det mer sannolikt att vi skulle följa i hälarna
              på Storbritannien. Ett svenskt utträde skulle därför antagligen
              vara ett andra eller ett tredje steg, och det vore ett steg mot
              en förbättring. Det är det viktiga. Det skulle förbättra våra
              möjligheter att jobba för Sverige, för världen och för en bra
              miljö. Det är det grundläggande.
            </seg>
          </u>
          <note type="speaker" n="6f995992">
            Anf. 104 SVEN BERGSTRÖM (c):
          </note>
          <u who="sven_bergstrom_b4b613" xml:id="i-c5a99266057253a9-2" n="9db835e0">
            <seg n="d14a592d">
              Fru talman! Äntligen! Häromdagen kom den. Vi riksdagsledamöter
              fick i våra postfack en pocketbok. Jag är inte säker på att alla
              riksdagsledamöter kastade sig över bokens innehåll. Det var inte
              riktigt av typen snabbläst och spännande. Det var det så kallade
              Lissabonfördraget, den nya stadgan för EU. Det omfattar mer än
              370 tättskrivna sidor med artiklar och paragrafer som är avsedda
              att ligga till grund för våra 27 medlemsländers samarbete framöver.
            </seg>
            <seg n="09ea0dbe">
              Detta fördrag som undertecknades på luciadagen den 13 december
              förra året av ledarna för EU:s medlemsländer är nu tänkt att ratificeras
              av de parlamentariska församlingarna. Denna gång sker det för
              säkerhets skull utan några föregående folkomröstningar som kan
              strula till det som för några år sedan i Frankrike och Holland
              när medborgarna röstade nej.
            </seg>
            <seg n="bc4b44d9">
              För att fördraget ska antas krävs att det ratificeras i samtliga
              EU-länder. I dagsläget är det, precis som Max Andersson sade,
              endast Irland som bestämt sig för att hålla en folkomröstning.
              Det är grundlagsreglerat. Ett nej i den folkomröstningen skulle
              sålunda innebära att fördraget inte kan antas. Det gäller förstås
              om man följer de demokratiska spelreglerna. Häromveckan röstade,
              precis som Max sade, EU-parlamentet för att man inte ska bry sig
              om hur irländarna röstar.
            </seg>
            <seg n="0b9bd109">
              Irländarna är ju vana vid att deras röst inte på allvar räknas
              i EU-sammanhang. När de i folkomröstningen om Nicefördraget röstade
              fel, det vill säga nej, fick de helt enkelt rösta en gång till.
              Samma sak inträffade som bekant när Danmark röstade nej till Maastrichtfördraget.
            </seg>
            <seg n="8ca94f6f">
              I Frankrike och Holland är man mer rationell. Där struntar man
              helt enkelt i att medborgarna röstade nej för ett par år sedan.
              Man tar inte risken en gång till att låta folket komma till tals.
            </seg>
            <seg n="b437a32f">
              Ändå talade EU-kommissionären Margot Wallström klokt efter de
              omskakande folkomröstningarna i Holland och Frankrike om vikten
              av att stanna upp och lyssna till folket. Hon talade om en plan
              D som i dialog, debatt och demokrati. Vi måste tänka efter och
              lyssna på folket. Hon talde om ett pärlband av mötesplatser för
              information och debatt. Ungefär likartat har vår svenska EU-minister
              Cecilia Malmström uttryckt det. I förordet till pocketboken skriver
              hon om hur viktigt det är med en bred debatt om vad det nya Lissabonfördraget
              innebär för Sverige och EU.
            </seg>
            <seg n="f88e40d4">
              Fru talman! I alliansregeringens allra första regeringsdeklaration
              slog man fast att den tidigare Centerparollen om ett smalare men
              vassare EU också ska vara den nya regeringens politik. Med detta
              menas att EU ska kraftsamla på de stora gränsöverskridande frågorna,
              till exempel miljöfrågan, men hålla fingrarna borta från det som
              de enskilda medlemsländerna lämpligen kan besluta om själva.
            </seg>
            <seg n="4fae5b20">
              Hur stämmer då det nya fördragsförslaget överens med parollen
              smalare men vassare? Sanningen är dessvärre att EU inte på en
              enda punkt blir smalare med det nya fördraget.
            </seg>
            <seg n="763b7c28">
              Fördraget ger i stället EU nya befogenhetsområden inom till exempel
              rymdfart, turism och sport, och man ökar sina maktbefogenheter
              inom andra områden som hälsopolitik, socialpolitik och sysselsättning.
            </seg>
            <seg n="badb84fb">
              För oss som gärna betonar vikten av att stärka demokratin och
              lägga besluten så nära människorna som möjligt går EU just nu
              i fel riktning. Ja, men invänder någon, på miljöområdet, som är
              ett så typiskt gränsöverskridande område, är det väl bra att EU
              kan agera mer kraftfullt? Så borde det rimligen vara. Men dessvärre
              är det så att just på miljö- och klimatområdet finns det enbart
              någon välvillig formulering i detta fördrag men ingen formell
              ny beslutsmakt i det nya fördraget.
            </seg>
            <seg n="7641e688">
              Nu är fördraget ute på en bred remissrunda i det svenska samhället.
              I bästa fall kan det leda till fördjupad kunskap på sina håll
              om vad som står i fördragstexten. Men remissvaren betyder inte
              ett enda dugg i sakfrågan. Fördraget är nämligen färdigförhandlat
              och undertecknat och kan bara antas eller förkastas av de olika
              medlemsländerna.
            </seg>
            <seg n="7a2c1ce9">
              Det är därför, fru talman, som jag tycker att det klingar så
              falskt när de som i retoriken bejakar debatt och engagemang så
              frenetiskt sätter sig emot att låta folket komma till tals på
              allvar. Om man inte törs släppa fram en folkomröstning av rädsla
              för att få fel resultat borde det vara en anständighetsgräns att
              åtminstone låta denna fråga diskuteras i en valrörelse inför ett
              allmänt val. Det är dessutom så att flera tunga statsvetare och
              jurister hävdar att fördraget förändrar den svenska riksdagens
              ställning på ett så långtgående sätt att det är att betrakta som
              en grundlagsändring. Då ska det som bekant vara två beslut med
              ett mellanliggande val.
            </seg>
            <seg n="df5d8450">
              I Centerpartiet är vi ett antal riksdagsledamöter som inte delar
              den okritiska hållningen kring det nya fördraget och dess hantering.
              Vi har i en motion i höstas redovisat detta tydligt. Jag vet att
              det också i alla andra partier finns kritiska röster som inte
              har så lätt att komma till tals.
            </seg>
            <seg n="d85024bc">
              Fru talman! Om drygt ett år har vi ett val igen i Sverige. Det
              är valet till EU-parlamentet. Jag tror att det är många liksom
              jag som känner en betydande oro för möjligheterna att mobilisera
              något större intresse för detta val när svenska folket förvägras
              rätten att säga sitt om de verkligt betydelsefulla frågorna som
              ett nytt långtgående fördrag om EU.
            </seg>
            <seg n="3b164c00">
              Redan tidigare har valdeltagandet varit lågt och sjunkande i
              de tre val som hållits. Bara var tredje röstberättigad väljare
              tyckte vid förra EU-valet att det var mödan värt att gå till vallokalen.
              Detta kan jämföras med valdeltagandet när svenska folket fick
              vara med och bestämma på allvar i EMU-omröstningen år 2003. Då
              gick fler än åtta av tio röstberättigade till valurnorna.
            </seg>
            <seg n="78b1f2a6">
              Med detta, fru talman, vill jag komplettera bilden med att det
              finns kritiska röster i alla partier om detta fördrag. Men jag
              har inga stora förhoppningar om att det ska ändra något.
            </seg>
          </u>
          <note type="speaker" n="1b641dd7">
            Anf. 105 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-aa74e682f8c1ed26-2" n="a4f1e3fb">
            <seg n="ab1c643a">
              Fru talman! Tack så mycket, Sven Bergström, för den ärliga exposén
              med funderingar om EU i framtiden!
            </seg>
            <seg n="b3594ba6">
              Jag vill ställa två frågor. Den första frågan gäller det som
              din partikamrat tog upp här som jag tyckte var väldigt spännande
              om Helsingforssstrategin. Jag skulle vilja att Sven Bergström,
              som också är centerpartist, tar upp det. Hur kommer man från Centerpartiet
              att som regeringsparti driva Helsingforssfrågorna?
            </seg>
          </u>
          <note type="speaker" n="9c6dc341">
            Anf. 106 SVEN BERGSTRÖM (c) replik:
          </note>
          <u who="sven_bergstrom_b4b613" xml:id="i-c5a99266057253a9-3" n="9db835e0">
            <seg n="7b46c0f2">
              Fru talman! Jag vet inte om vi har kommit till rätt debatt Christina
              och jag. Jag trodde att detta var en EU-debatt och inte i första
              hand en regional debatt om Helsingfors, Malmö, Norrland eller
              så.
            </seg>
            <seg n="aff66121">
              Jag utgår från att vi som tidigare i Centerpartiet kommer att
              verka för att hela Sverige ska ha en chans att leva och utvecklas
              också i ett EU-perspektiv.
            </seg>
          </u>
          <note type="speaker" n="a11adb5c">
            Anf. 107 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-aa74e682f8c1ed26-3" n="a4f1e3fb">
            <seg n="612255c8">
              Fru talman! Ursäkta mig, fru talman, men nu blir jag verkligen
              förvånad. Er partiföreträdare i debatten som föregick det senaste
              inlägget tog ändå så tydligt upp att man skulle ha en Helsingforssstrategi.
              Det var Staffan Danielsson från ditt eget parti som var er företrädare.
              Han sade här: Nu ska vi driva Helsingforssstrategin!
            </seg>
            <seg n="d36de118">
              Det var därför jag ville höra: Hur stämmer det överens med den
              breda debatten om ni inte ens har pratat i ert eget parti om vad
              det är ni vill? Jag ser nu att du får en fusklapp av Staffan Danielsson.
            </seg>
            <seg n="fcfea406">
              Jag vill slutligen också fråga om en bred debatt och Helsingforssstrategin,
              som jag hoppas få höra lite grann mer om när du fått en liten
              fusklapp. Ni har varit med och lagt ned EU 2004-kommittén. Den
              var ett sådant samarbetsorgan där man hade en bred EU-debatt.
              Varför tryckte Sven Bergström då på ja-knappen?
            </seg>
          </u>
          <note type="speaker" n="43d28a38">
            Anf. 108 SVEN BERGSTRÖM (c) replik:
          </note>
          <u who="sven_bergstrom_b4b613" xml:id="i-c5a99266057253a9-4" n="9db835e0">
            <seg n="de27c22e">
              Fru talman! Jag fick fusklappen. Jag tyckte jag lyssnade noga
              på hela debatten före frågestunden. Men jag lyckades möjligen
              missa någon bisats i Staffan Danielssons inlägg. På fusklappen
              står det att han talade om Lissabonstrategin. Jag utgår då från
              att han också anknöt till det svenska ordförandeskapet hösten
              2009.
            </seg>
            <seg n="277192a2">
              Självklart ska Sverige möta de förväntningar som finns på oss
              att leva upp till parollerna i Lissabonstrategin. Hittills har
              den dessvärre varit ett väldigt misslyckande. Att EU ska bli världens
              mest dynamiska och utvecklingsbara region har tyvärr skändligen
              misslyckats.
            </seg>
            <seg n="c2113505">
              Det är en väldigt angelägen fråga att försöka skapa bästa möjliga
              förutsättningar för företagsutveckling. Det är klart att vi ska
              jobba för det. Men nu talade jag i mitt inlägg om Lissabonfördraget
              och aktuell EU-debatt. Jag ser gärna att vi tar debatten om de
              frågorna i första hand.
            </seg>
          </u>
          <note type="speaker" n="b290ae15">
            Anf. 109 ANNA KINBERG BATRA (m) replik:
          </note>
          <u who="anna_kinberg_batra_7631d7" xml:id="i-61e10b272c3064dd-5" n="67cfe0ae">
            <seg n="55487ded">
              Fru talman! Statsrådet har lämnat oss. Jag får därför ikläda
              mig rollen av jourhavande majoritetsrepresentant inför min alliansbroder,
              som han ju är i övrigt.
            </seg>
            <seg n="9e9e6fea">
              Först välkomnar jag inspelet om ett smalare men vassare Europa.
              Jag tycker att det framgick i första delen av debatten att den
              regering vi har nu verkar väl i den riktningen. Det sker till
              exempel genom arbetet inom ramen för budgetöversynen som nu pågår.
              Här söker vi och vinner allianser med andra budgetrestriktiva
              länder. Det är väl bra för oss som vill ha ett smalare men vassare
              Europa.
            </seg>
            <seg n="20f70b3e">
              Vad gäller fördragsfrågan är det välkänt vad vi båda tycker och
              vad majoriteten här tycker.
            </seg>
            <seg n="0eaa7714">
              Men jag är lite nyfiken, och jag skulle vilja fråga Sven Bergström
              om alternativen. Om du inte röstar ja till Lissabonfördraget vad
              är det då egentligen du röstar för eller står för? Varför är Nicefördraget
              så mycket bättre, tycker du? Själv föredrar jag Lissabonfördraget
              just för att det ökar öppenheten och makten för nationella parlament
              och lite till. Är det Nicefördraget du är så förtjust i, eller
              vill du lämna EU helt?
            </seg>
          </u>
          <note type="speaker" n="62fee78a">
            Anf. 110 SVEN BERGSTRÖM (c) replik:
          </note>
          <u who="sven_bergstrom_b4b613" xml:id="i-c5a99266057253a9-5" n="9db835e0">
            <seg n="365a24e9">
              Fru talman! För att undvika missförstånd: Jag tillhör dem som
              tycker att Sverige ska vara kvar i EU. Men vi ska göra något bra
              av det.
            </seg>
            <seg n="07cef870">
              Om man får bakläxa igen, som man fick i Holland och Frankrike,
              är det klart att det är ett svidande nederlag för dem som har
              utarbetat förslaget till nytt fördrag och som så skändligen har
              misslyckats med att göra det just smalare men vassare. Jämför
              med den amerikanska konstitutionen på några hundra ord som har
              levt i årtionden för att inte säga ännu längre! Här i Europa krånglar
              vi till det och gör ett fullkomligt obegripligt och oläsligt fördrag
              som ingen vanlig medborgare har möjlighet att sätta sig in i i
              varje detalj.
            </seg>
            <seg n="ed5e4265">
              Men principerna kan man följa. Det är därför jag säger att folket
              likaväl som riksdagsledamöterna borde tillfrågas om det är den
              här vägen man ska gå. Det råder ingen tvekan om att det är en
              fortsatt maktöverföring och en fortsatt centralisering. Och på
              ingen punkt återförs makt till de nationella eller regionala instanserna
              eller hur, Anna Kinberg Batra? Det väl ändå ett nederlag.
            </seg>
          </u>
          <note type="speaker" n="c6a698bc">
            Anf. 111 ANNA KINBERG BATRA (m) replik:
          </note>
          <u who="anna_kinberg_batra_7631d7" xml:id="i-61e10b272c3064dd-6" n="67cfe0ae">
            <seg n="73a5238e">
              Fru talman! En av de mer positiva inslagen i detta är att vi
              ger ut den som pocketbok, Sven Bergström. Det är en början. Jag
              kan hålla med om att det är snårig materia, men du skulle ha sett
              hur det såg ut i somras när vi höll på med detaljerna och klippte
              och klistrade! Fotnoterna täckte hela A 4-sidor, och så var det
              några rader i början.
            </seg>
            <seg n="0aa13f86">
              Det här är ett framsteg i läsbarhet, men framför allt är det
              ett framsteg vad gäller just det svenska inflytandet och riksdagens
              inflytande. Det tycker jag är ett av de viktigaste elementen som
              skiljer det här fördraget från det som gäller nu. Med det här
              kan ju vi här i Sveriges riksdag påverka bättre dels positivt
              i form av yttranden om kommissionsförslag, dels negativt genom
              starkare makt att också bromsa förslag som strider mot närhetsprincipen,
              som vi båda brukar tycka ganska mycket om. Detta och förslagen
              om ökad öppenhet även i rådet stärker det nationella inflytandet
              och det folkliga inflytandet eftersom det är de folkvalda organen
              som får större makt. Det tycker jag är viktigt, och det råkar
              Sven Bergström missa om han inte följer med mig och röstar ja
              till Lissabonfördraget.
            </seg>
          </u>
          <note type="speaker" n="5b525ab5">
            Anf. 112 SVEN BERGSTRÖM (c) replik:
          </note>
          <u who="sven_bergstrom_b4b613" xml:id="i-c5a99266057253a9-6" n="9db835e0">
            <seg n="6cb2ecc5">
              Fru talman! Jag noterar att Anna Kinberg Batra inte ens försöker
              peka på en enda punkt där vi återför makten till de nationella
              nivåerna. Vi kan bromsa och vi kan be om omprövning; det är rätt.
              Det är precis vad vi kan göra. Men EU-kommissionen kan göra precis
              som den vill i alla fall.
            </seg>
            <seg n="cce12974">
              Fru talman! Jag är orolig för att hanteringen av frågan om fördraget
              är så dålig att det kan sluta med att vi bjuder in ännu ett missnöjesparti
              i protest. Förra gången fick vi in Junilistan. Det skulle inte
              förvåna mig ett dugg om vi i EU-valet nästa sommar också bjuder
              in ett nytt missnöjesparti av värre sort att etablera sig först
              i EU-parlamentet och sedan kanske till och med i denna kammare.
              Så illa är den här frågan skött. Och så stor är diskrepansen mellan
              retoriken om dialog, demokrati och lyssnande och hur man i praktiken
              hanterar det här. Man är inte ett dugg intresserad av att lyssna
              till folket.
            </seg>
          </u>
          <note type="speaker" n="87989588">
            Anf. 113 HILLEVI LARSSON (s):
          </note>
          <u who="hillevi_larsson_9ae9e2" xml:id="i-5fd6f670958c79d8-2" n="28e7d5f3">
            <seg n="e4d02a5e">
              Fru talman! Jag är en av 349 ledamöter av Sveriges riksdag. Egentligen
              låter det konstigt att jag skulle ha någonting att säga till om
              över huvud taget och kunna påverka. Jag är ju bara en av 349.
              Men jag har under mina år i riksdagen upplevt att det faktiskt
              finns möjligheter som enskild att driva frågor. En människa kan
              göra skillnad. Men vad som kanske är ännu viktigare är att det
              finns möjligheter att göra det i samarbete med andra, framför
              allt i samarbete i mitt eget parti. Men det finns självfallet
              också tvärpolitiska frågor som man kan samarbeta om också över
              partigränserna.
            </seg>
            <seg n="b8bc0a3a">
              Likadant är det i EU. Samarbetet är mycket vad vi gör det till.
              Sverige är ett av många länder i EU, och Sverige är ett litet
              land. Men vi kan påverka. Jag skulle önska att vi lämnar diskussionen
              om att det inte är lönt. Vi är med i EU nu, och det har vi varit
              i många år. Jag tycker att det är dags att vi ännu mer tar de
              möjligheter att påverka som faktiskt finns.
            </seg>
            <seg n="8b9a8395">
              Ett exempel är tjänstedirektivet. Det handlar konkret om fri
              rörlighet av tjänster inom EU. Det är viktigt att detta regleras.
              Men detta ledde till att man glömde bort kollektivavtalen. Det
              skulle drabba bland andra Sverige hårt. Då gjorde vi en rejäl
              insats. Det var i och för sig i elfte timmen, för det här hade
              glidit igenom så långt att det var nära att det gick igenom. Tillsammans
              med andra i Europa drev vi denna fråga. Det visade sig att det
              fanns många andra i de andra EU-länderna som tyckte som vi. Då
              menar jag framför allt socialdemokratin och fackföreningsrörelsen.
              Det slutade med en framgång; det blev en förändring i tjänstedirektivet.
            </seg>
            <seg n="f9e370f3">
              Jag tycker att detta visar att det finns möjligheter att påverka.
              Den stora frågan är för det första om man tycker att det är lönt
              att försöka påverka. Det är det första steget. För det andra handlar
              det om vad man vill.
            </seg>
            <seg n="d05dc46b">
              Skilsmässoreglerna var en sådan fråga som seglade upp här i Sveriges
              riksdag. Det var vi, Sveriges riksdagsledamöter, som slog larm
              över partigränserna. Det som föreslogs när det gäller skilsmässoregler
              skulle kunna innebära en minskad möjlighet att få skilsmässa inte
              minst för svenska medborgare. Det skulle kunna slå hårt i ett
              jämställdhetsperspektiv. Tack vare att vi satte oss in i frågan
              och drev den hårt, först gentemot regeringen i EU-nämnden där
              var vi alla överens över partigränserna och sedan på EU-nivå blir
              det nu inte på det sätt som föreslogs. Det visar att det faktiskt
              går att påverka.
            </seg>
            <seg n="d3d54503">
              Men frågan är än en gång: Vad vill man? Ett exempel är frågan
              om allmännyttans roll i bostadspolitiken i Sverige. Vi har sagt
              nej till marknadshyror. Det är viktigt att människor har råd att
              bo och att de även kan bo centralt inne i städerna. Det får inte
              bli som i vissa länder, där fattiga människor tvingas bo långt
              utanför städerna. Här har regeringen haft en annan inställning
              än när det gällde skilsmässoreglerna. Här avvaktar man nu vad
              EU ska tycka i frågan och hur man ska tolka juridiken detta trots
              att det finns många experter på EG-rätt som hävdar att vi mycket
              väl kan behålla den modell vi har i Sverige. Det finns dessutom
              många andra länder som är intresserade av vår modell.
            </seg>
            <seg n="325916de">
              Det här är ett exempel där jag undrar om det verkligen handlar
              om att man tror att man inte kan påverka. Eller handlar det om
              att man egentligen inte vill påverka i denna fråga? Man kanske
              i själva verket tycker att det vore positivt om vi fick marknadshyror
              i Sverige.
            </seg>
            <seg n="59f17799">
              Det gäller också en annan fråga som min partikollega Leif Pagrotsky
              har tagit upp och som handlar om skatteflykt. Det är en form av
              ekonomisk brottslighet där bland andra svenska medborgare misstänkts
              för att ha fört över pengar. Det handlar om skattepengar som skulle
              ha kommit in. Men det kan även handla om brottslighet; det vet
              vi inte alls. Det kan vara ligor som på det här sättet för undan
              pengar. Tyvärr har regeringen legat lågt här trots att man tillsammans
              med Tyskland, som driver frågan, hade kunnat gå i bräschen och
              helt enkelt hindra Liechtenstein från att ha dessa hemliga avtal
              med medborgare från andra länder där de kan placera pengar.
            </seg>
            <seg n="d3ef9195">
              Jag tycker att vi ska bli mer drivande och inte bara hänvisa
              till att frågan inte är mogen för ett avgörande ännu. Tyvärr är
              det så att ju längre man väntar, desto mindre chans har man att
              påverka. Det är viktigt att visa öppna kort. Vad vill man egentligen?
              Det är ytterst det som ändå blir avgörande.
            </seg>
            <seg n="bee0c977">
              När det gäller EU:s ordförandeskap, där vi i Sverige ska ta på
              oss ordföranderollen, minns jag när Sverige senast var ordförandeland.
              Då talade vi om de tre e:na: enlargement, environment and employment
              alltså utvidgning, miljö och sysselsättning. Det var de frågor
              vi drev. Det var fantastiskt framgångsrikt. EU har arbetat mycket
              på de här områdena sedan Sverige var ordförande. Man kunde se
              att vi påverkade redan under ordförandeskapet, och vi har fortsatt
              att påverka under resans gång.
            </seg>
            <seg n="904291ed">
              Min förhoppning är självfallet att regeringen även denna gång
              ska påverka. Men jag hoppas att man också tar till sig att det
              finns brister. Den sociala dimensionen, fackliga rättigheter över
              gränserna, jämställdhet och välfärdssystem finns tyvärr inte med
              i regeringens ordförandeprogram. Jag hoppas att man lägger in
              det och driver det.
            </seg>
          </u>
          <note type="speaker" n="ea68c98f">
            Anf. 114 MAX ANDERSSON (mp) replik:
          </note>
          <u who="max_andersson_e19a12" xml:id="i-369ec461b8d477b0-4" n="40b71ad7">
            <seg n="0c969920">
              Fru talman! EU är inte ett samarbete. Det är en organisation
              för att producera lagar. Det är en statsliknande organisation.
              Den innebär att makten flyttas bort från Sverige till ett system
              där det är svårare att påverka.
            </seg>
            <seg n="89ae7637">
              Men EU är också en hävstång i händerna på Sveriges höger för
              att driva igenom saker som man annars skulle ha haft mycket svårt
              att få igenom. Det finns ett handlingsutrymme även inom EU, exempelvis
              när det gäller allmännyttan eller Vaxholmsfallet. Det är högern
              som kommer om de väljer att göra det att driva igenom de här sakerna
              med EU:s hjälp.
            </seg>
            <seg n="157f5e8f">
              Kan du inte som socialdemokrat erkänna att EU faktiskt gör det
              lättare för högern att driva igenom saker som de annars knappt
              ens hade kunnat drömma om att få igenom?
            </seg>
          </u>
          <note type="speaker" n="5b797b5e">
            Anf. 115 HILLEVI LARSSON (s) replik:
          </note>
          <u who="hillevi_larsson_9ae9e2" xml:id="i-5fd6f670958c79d8-3" n="28e7d5f3">
            <seg n="55e61bc3">
              Fru talman! Det beror ju på vem som har regeringsmakten. När
              vi socialdemokrater har regeringsmakten, till exempel i samarbete
              med Miljöpartiet och Vänsterpartiet, har ju vi möjlighet att på
              EU-nivå driva igenom det vi tror på. Det ligger i demokratins
              villkor.
            </seg>
            <seg n="dee32c68">
              Det finns också gränsöverskridande problem som vi inte kan göra
              något åt på egen hand här i Sverige. Man kan fråga sig om det
              verkligen är bra om vi lämnar över makten till de andra EU-länderna
              att besluta över huvudet på Sverige i de frågorna. Det handlar
              om klimatfrågan, där jag tror att vi faktiskt har kommit längre
              i EU tack vare Sveriges medverkan, även om det självklart också
              är andra som har varit med. Det gäller också kampen mot knark,
              där vi har varit väldigt pådrivande. Det är frågor som handlar
              både om solidaritet med hela Europa och hela världen och om Sveriges
              intressen.
            </seg>
            <seg n="25fa1a16">
              Sedan är frågan: Vad vill man? Självklart vill man olika saker.
            </seg>
          </u>
          <note type="speaker" n="93702f6c">
            Anf. 116 MAX ANDERSSON (mp) replik:
          </note>
          <u who="max_andersson_e19a12" xml:id="i-369ec461b8d477b0-5" n="40b71ad7">
            <seg n="789022b1">
              Fru talman! Det är en intressant tid vi lever i när Socialdemokraterna
              långsamt börjar inse att de inte är det parti som alltid kommer
              att ha makten i svensk politik. Fortfarande tycker jag att det
              låter som om ni innerst inne tror att Sveriges regering, med undantag
              för ytterst korta perioder av borgerlig inkompetensregering, alltid
              kommer att vara socialdemokratisk.
            </seg>
            <seg n="29da62e6">
              Jag tror inte att ni har insett de stora problem det innebär
              att regeringarna växlar i den moderna tiden. EU-medlemskapet innebär
              att borgarna får lättare att driva igenom riktigt dåliga förslag
              som sedan är svåra att rulla tillbaka. Det är ett av våra stora
              problem. Jag tror att vi kommer att vara tvungna att ta itu med
              detta efter år 2010.
            </seg>
          </u>
          <note type="speaker" n="5377f0cd">
            Anf. 117 HILLEVI LARSSON (s) replik:
          </note>
          <u who="hillevi_larsson_9ae9e2" xml:id="i-5fd6f670958c79d8-4" n="28e7d5f3">
            <seg n="0d620d1f">
              Fru talman! Jag tror att det som händer i den nationella politiken
              i vårt land påverkar svenskarna betydligt mer än EU-politiken.
              Där är det definitivt en stor högervridning.
            </seg>
            <seg n="90db7da9">
              Det är möjligt med ett systemskifte i svensk politik. Det är
              en del av demokratins villkor. Men det är också möjligt med ett
              systemskifte åt andra hållet. Självklart påverkas besluten av
              partifärgen och den politiska sammansättningen bland dem som styr
              i EU, på samma sätt som det är här i Sveriges riksdag. Frågan
              är då: Är lösningen på detta att vi ska vara så rädda för att
              påverkas av den sammansättningen att vi helt håller oss utanför
              samarbetet? Då har vi ju definitivt lämnat över makten.
            </seg>
            <seg n="e2357b4d">
              Jag vill också säga att Miljöpartiet var nära att självt ingå
              i en borgerlig regering ett tag. Så rädda är man väl inte i Miljöpartiet
              för en borgerlig politik i alla fall.
            </seg>
          </u>
          <note type="speaker" n="35f48985">
            Anf. 118 ANNA KINBERG BATRA (m) replik:
          </note>
          <u who="anna_kinberg_batra_7631d7" xml:id="i-61e10b272c3064dd-7" n="67cfe0ae">
            <seg n="223134e8">
              Fru talman! Tack, Hillevi Larsson, dels för det sista du sade,
              dels för det du sade i ditt huvudanförande, där du påpekade att
              vi från majoritetshåll driver viktiga frågor i Europa, ofta också
              tillsammans med Socialdemokraterna.
            </seg>
            <seg n="760ba040">
              Jag vill bemöta två saker du tog upp. Det ena gällde allmännyttan.
              På det principiella planet kan jag svara att det finns två delar
              i detta. Det ena är statsstödsreglerna. Jag tycker generellt att
              det är bra att EU har icke-diskriminerande statsstödsregler. Det
              är bra att man kan säga ifrån till exempel om en kommun driver
              ett kommersiellt företag och konkurrerar ut företagare. Är bostadsbolagen
              sådana? Nja. Utredning om detta pågår, och den ska jag inte föregripa.
              Däremot vill jag gärna ge beskedet att hyressättning i Sverige
              är en typisk fråga för just Sverige. Moderatstämman i oktober
              fattade ett av sina många beslut om att säga nej till marknadshyror,
              precis som vi brukar göra.
            </seg>
            <seg n="d28cda04">
              Jag tar det andra sedan.
            </seg>
          </u>
          <note type="speaker" n="e8c2db1c">
            Anf. 119 HILLEVI LARSSON (s) replik:
          </note>
          <u who="hillevi_larsson_9ae9e2" xml:id="i-5fd6f670958c79d8-5" n="28e7d5f3">
            <seg n="6d464f4f">
              Fru talman! Det finns ändå en skillnad här. När det gäller Vaxholmsfallet
              har regeringen sagt vi får se vad det blir i praktiken att man
              kommer att göra vad man kan för att behålla de svenska kollektivavtalen.
              När det gäller frågan om allmännyttan, som inte ens är avgjord
              av EG-domstolen utan tvärtom är långtifrån avgjord, har man i
              alla fall sagt att man har gjort en tolkning av rättsläget.
            </seg>
            <seg n="11649083">
              Allmännyttan är ju inget vinstdrivande företag. Därmed konkurrerar
              den inte heller med privata bostadsföretag. Det finns också experter
              hos EG-kommissionen, till och med på den avdelning som har hand
              om frågan, som menar att det här över huvud taget inte har någon
              bäring på EU-reglerna. Det finns möjligheter att behålla den svenska
              modellen. Det är först när ett bostadsföretag exempelvis börjar
              sälja lampor eller göra något annat kommersiellt i samband med
              att man är allmännytta som det blir relevant.
            </seg>
          </u>
          <note type="speaker" n="2b3efd6b">
            Anf. 120 ANNA KINBERG BATRA (m) replik:
          </note>
          <u who="anna_kinberg_batra_7631d7" xml:id="i-61e10b272c3064dd-8" n="67cfe0ae">
            <seg n="ec04f2b1">
              Fru talman! Precis som Hillevi Larsson sade på slutet är det
              lätt att ge klara besked om till exempel företag som säljer lampor.
              Det är svårare att göra det just i det här fallet. Jag väljer
              ändå att avvakta den utredning som pågår, precis som i fallet
              med Vaxholmsdomen.
            </seg>
            <seg n="1a259be4">
              När politik och juridik ibland krockar är det viktigaste att
              regeringen och majoriteten väger in alla aspekter och sedan tar
              tydlig ställning. Det tycker jag är ledarskap och att ta ansvar.
              Vi ska inte ropa åt ena eller andra hållet innan vi vet exakt
              vad som gäller.
            </seg>
            <seg n="66ffbd0c">
              Jag vill hinna kommentera det Hillevi Larsson sade om socialpolitik
              och välfärd och frågan om det kommer i ordförandeskapet. Nja,
              inte så mycket. Det står med lite om alkohol. När socialpolitik
              är gränsöverskridande och där det finns gränsöverskridande problem
              ska EU vara starkt. Det tycker vi i de sociala frågorna också.
              Däremot måste hur man lever i sin familj, hur man ordnar sin barnomsorg
              och många andra sådana frågor få vara nationella, lokala eller
              till och med upp till den enskilda familjen. Det ska EU låta bli,
              och då ska det heller inte ingå i ordförandeskapet.
            </seg>
          </u>
          <note type="speaker" n="fe7a7f30">
            Anf. 121 HILLEVI LARSSON (s) replik:
          </note>
          <u who="hillevi_larsson_9ae9e2" xml:id="i-5fd6f670958c79d8-6" n="28e7d5f3">
            <seg n="39d4e85f">
              Fru talman! Det avgörande är om man är drivande eller inte. Precis
              som Anna Kinberg Batra säger är det ett möte mellan politik och
              juridik. Där vinner ofta politiken. Så har det varit hittills
              i EU-samarbetet.
            </seg>
            <seg n="5d46e5fe">
              När det gäller till exempel införandet av euron, EMU:s tredje
              steg, har faktiskt diplomatin vunnit över juridiken. Man tvingar
              inte in ett land mot dess vilja. Det finns många sådana frågor.
              Man kör inte över länder i deras hjärtefrågor, om det går att
              undvika. Det finns alla möjligheter att försvara allmännyttan
              om man går in för det. Jag efterlyser ett lobbyarbete från regeringen
              i de frågor vi tror på, helt enkelt.
            </seg>
            <seg n="1c7436d1">
              Om vi ska klara välfärden i framtiden är det nödvändigt att vi
              har försörjning. Man talar om arbete, och det talar också Moderaterna
              själva om. Att få ut kvinnorna på arbetsmarknaden i Europa är
              till exempel helt avgörande. Utan barnomsorg kommer vi inte att
              lyckas med det. Det är ändå en gemensam fråga.
            </seg>
          </u>
          <note type="speaker" n="df58f453">
            Anf. 122 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-3d0852ed88d36f41-5" n="66f48992">
            <seg n="bc198b6b">
              Fru talman! Hillevi Larsson tog upp en fråga som var uppe i EU-nämnden
              och ministerrådet nyligen, nämligen skatteparadiset Liechtenstein,
              och att Sverige som enda EU-land av 27 skulle ha sagt nej till
              att Liechtenstein skulle ha fått inträde i Schengensamarbetet.
              I stället skulle man ha satt som villkor att man först skulle
              öppna upp sitt skatteparadis.
            </seg>
            <seg n="dc7d085c">
              Tyskland tog upp den här frågan i mediedebatten genom Angela
              Merkel och så vidare, men Tyskland godkände Liechtensteins inträde.
              På Socialdemokraternas tid jobbade man möjligen med konfrontationspolitik
              att sticka ut och vara en av de 27 som obstruerade.
            </seg>
            <seg n="b86b2ee4">
              Vi är överens om att vi ska öppna upp Liechtenstein och sätta
              kraftig press på dem för öppenhet när det gäller konton. Men det
              var fel att koppla ihop dessa frågor, lika fel som det skulle
              ha varit att koppla ett ja till Lissabonfördraget med Lavalmålet.
            </seg>
          </u>
          <note type="speaker" n="0c3fceda">
            Anf. 123 HILLEVI LARSSON (s) replik:
          </note>
          <u who="hillevi_larsson_9ae9e2" xml:id="i-5fd6f670958c79d8-7" n="28e7d5f3">
            <seg n="e0da9ca1">
              Fru talman! Den här frågan är inte slutgiltigt avgjord än. Det
              här var bara första steget. Det innebär ju att det finns alla
              möjligheter att påverka Liechtenstein under resans gång. Tyskland
              har redan nu tagit första steget, trots att frågan inte ens ska
              avgöras slutgiltigt än.
            </seg>
            <seg n="ea92ab5d">
              Där hade faktiskt Sverige kunnat delta, speciellt med tanke på
              att det inte ens är vänsterstyre i Tyskland. Det är ju högerledning.
              Det borde inte hindra borgarna här i Sverige från att tillsammans
              med sina partivänner i Tyskland samarbeta i den här frågan.
            </seg>
            <seg n="f65d7d3d">
              Det är detta som är olyckligt. Sverige har hållit en hög profil
              när det gäller kampen mot internationell brottslighet. Men av
              någon anledning är ekonomisk brottslighet inte lika angelägen.
              Det anser jag att den är. Det finns dessutom många väldigt skumma
              ligor bakom det här som det finns anledning att undersöka.
            </seg>
            <seg n="544b67d0">
              Sedan har vi faktiskt ibland satt ned foten när det gäller utfiskning
              i Västsahara, som är ockuperat. Det var jättebra att vi gjorde
              det. Det tycker jag vi ska göra mer.
            </seg>
          </u>
          <note type="speaker" n="0c8394ac">
            Anf. 124 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-3d0852ed88d36f41-6" n="66f48992">
            <seg n="b8475523">
              Fru talman! Hillevi Larsson och jag och Sverige och Tyskland
              är överens om att vi ska jobba för att öppna skatteparadisen.
            </seg>
            <seg n="a43fca28">
              Tyskland har lyft upp den här frågan vad gäller Liechtenstein
              och tog upp den i en mediedebatt inför det här beslutet i ministerrådet.
              Men Tyskland stödde att Liechtenstein skulle komma med. Skulle
              då Sverige, ensamt bland alla länder, ha sagt nej, ni får inte
              komma in i Schengen innan vi har löst den eller den frågan? Det
              gjorde vi inte. Det tycker jag var bra.
            </seg>
            <seg n="6061a69b">
              Nu gäller det att se framåt, att ta rätt fråga i rätt ordning
              och verkligen pressa Liechtenstein. Där är vi fullständigt överens,
              och vi kommer att jobba starkt tillsammans med Tyskland för att
              få en lösning på den frågan. Men jag vill bara markera att inte
              ens Tyskland ställer detta ultimatum utan släpper in Liechtenstein
              i Schengen, vilket jag tycker är bra. Skulle vi då ha gjort det?
              Det hade varit fel.
            </seg>
          </u>
          <note type="speaker" n="58f453c0">
            Anf. 125 HILLEVI LARSSON (s) replik:
          </note>
          <u who="hillevi_larsson_9ae9e2" xml:id="i-c01b0daeb3c6d045-0" n="28e7d5f3" next="i-c868d7c61af56a86-0">
            <seg n="89364416">
              Fru talman! Ja, det har förekommit att vi som enda land har gått
              ut i en fråga. Många gånger kommer andra länder efter. Men någon
              måste börja. Varför ska vi alltid vänta in vad andra gör?
            </seg>
            <seg n="10b224f1">
              När det gäller gemensamma skilsmässoregler var vi det första
              land som drev det. Nu har vi stoppat det. Från finnarna har vi
              fått ett visst gehör för det. Det har vi fått även från Danmark,
              som visserligen inte ingår i det samarbetet. Jag tror det kommer
              att sprida sig.
            </seg>
            <seg n="99d89a0d">
              I fallet med Liechtenstein var det Tyskland som tog första steget.
              Det borde vara ytterligare ett skäl för oss att agera. Då är vi
              inte ens första land, utan då kan vi ansluta oss till Tyskland.
            </seg>
            <seg n="5d853996">
              Än en gång vill jag poängtera att frågan inte är avgjord än när
              det gäller Liechtenstein och medverkan i Schengensamarbetet. Det
              här var första steget. Tyskland väckte den här frågan. Jag tror
              att Tyskland kanske till och med kommer att sätta hårt mot hårt
              när den väl avgörs, om man inte öppnar skatteparadisen. Då tycker
              jag att vi ska vara med i den kampen.
            </seg>
          </u>
          <note n="12cf4070">
            Anf. 126 LENNART SACRÉDEUS (kd):
          </note>
          <u who="hillevi_larsson_9ae9e2" xml:id="i-c868d7c61af56a86-0" n="28e7d5f3" prev="i-c01b0daeb3c6d045-0">
            <seg n="061666bc">
              Fru talman! Jag ska så gott jag kan på sex minuter i sex punkter
              försöka ta upp aspekter för ett bättre EU och ett bättre Sverige.
            </seg>
            <seg n="983b1cc1">
              Det första handlar om att visa kreativitet under det svenska
              ordförandeskapet. Då erbjuds Strasbourg och Frankrike nya möjligheter.
            </seg>
            <seg n="fa62c0f0">
              Ingen fråga är så ofta nämnd, när man är ute och talar om Europeiska
              unionen, som den flyttcirkus som finns när det gäller parlamentet
              i Bryssel och i Strasbourg. Alla brukar skaka på huvudena, och
              otåligheten tilltar när det gäller den frågeställningen.
            </seg>
            <seg n="85950583">
              Skattebetalarna inom EU fick betala över 2 000 miljoner kronor
              för något år sedan för att ha ett parlament på två olika ställen.
            </seg>
            <seg n="714d6fce">
              Det handlar om att det svenska ordförandeskapet försöker föra
              denna fråga framåt. Därför vill jag nu ge ett uppslag i syfte
              att på något sätt bryta dödläget och ett franskt veto.
            </seg>
            <seg n="1288ece9">
              Den svenska regeringen skulle under ordförandeskapet kunna visa
              på möjligheten och alternativet för Strasbourg och Frankrike,
              att ett universitet, ett forskningsinstitut eller regeringschefernas
              toppmöten förläggs till Strasbourg. Vi har en skyldighet att föra
              den frågan framåt.
            </seg>
            <seg n="b20c99dc">
              Det andra, fru talman, handlar om att sätta tidsgränser för EU-besluten.
              En långbänk i vårt land har gällt presstödets utformning och ett
              godkännande från Europeiska unionen. En annan handlar om sänkta
              arbetsgivaravgifter inom riktade områden inom tjänstesektorn.
              Där har den politiska lagstiftningen och också implementeringen
              av dessa frågor i vårt land gått i stå därför att vi inte har
              fått besked från EU.
            </seg>
            <seg n="54c4f7a2">
              Ett sätt att bryta detta dödläge skulle kunna vara att man från
              EU-kommissionens sida förpliktade sig att lämna ett besked inom,
              låt säga, sex månader. Har inte EU-kommissionen lämnat ett besked
              gäller det nationella beslutet. Det vore ett sätt att komma ur
              dessa långbänkar.
            </seg>
            <seg n="e5f4903a">
              Det tredje som jag ville ta upp gäller det ansvar Sverige har
              att sätta stopp för den illegala handeln med svenska pass. Sverige
              har ett ansvar gentemot omvärlden, inte minst övriga medlemsstater
              i Europeiska unionen, för att avnoterade försvunna svenska pass
              inte ska kunna användas som legala handlingar eller som underlag
              för omfattande förfalskningar inom unionen som sådan. Polisuppgifter
              talar om att det finns hundratusentals svenska pass som är på
              avvägar och att de utnyttjas i andra länder som helt lagliga passhandlingar.
            </seg>
            <seg n="4c899fac">
              Jag vill i det sammanhanget också ta upp att under 2007 anmäldes
              37 315 svenska pass som stulna eller förlorade. Sverige är inte
              en god medlem i Europeiska unionen, eftersom vi inte hanterar
              denna fråga mer seriöst.
            </seg>
            <seg n="3e1d2424">
              Det fjärde, fru talman, handlar om EU-författningen, Lissabonfördraget.
              Den brittiska tankesmedjan Open Europe har visat att endast 10
              av 250 förslag i 2007 års fördrag skiljer sig från det ursprungliga
              grundlagsförslaget. Med andra ord är förslagen i de båda texterna
              till 96 procent identiska. Jag tänker alltså på det som avvisades
              i folkomröstningar i Frankrike och Nederländerna 2005.
            </seg>
            <seg n="18614a38">
              Jag ska nämna några viktiga punkter när vi framgent ska diskutera
              Lissabonfördraget.
            </seg>
            <seg n="10e862bc">
              Vi inför ett EU-presidentämbete på två och ett halvt år med möjlighet
              till omval för ytterligare två och ett halvt år. Det kommer i
              praktiken att utmana det roterande ordförandeskapet.
            </seg>
            <seg n="b59e186c">
              Jag vill som kristdemokrat och medlem inom alliansens samarbete,
              riksdagsmajoriteten, uttrycka min tillfredsställelse över de besked
              som statsminister Fredrik Reinfeldt två gånger har givit här i
              kammaren då han har talat om att det för att det nationella ordförandeskapet
              fortfarande ska ha ett reellt innehåll är väldigt viktigt att
              Sverige under ordförandeskapet höstterminen 2009 värnar det nationella
              ordförandeskapet. Det är ändå ett sätt för en medlemsstat att
              på ett särskilt sätt få leda unionens arbete.
            </seg>
            <seg n="1e18a5c3">
              Jag vill också nämna att beslutsreglerna kan ändras av EU-ländernas
              ledare utan riksdagens godkännande i form av de här små bryggorna
              eller passerellerna som skapar konstitutionella möjligheter för
              kretsen av regeringschefer att ändra beslutsreglerna inom unionen.
              Uttryck för detta är förslagen om att genom enhälliga beslut i
              Europeiska rådet, det vill säga regeringscheferna, skulle ny beslutskompetens
              kunna tillföras EU som tidigare låg på nationell parlamentarisk
              nivå eller att politikområden med krav på enhällighet omvandlas
              till att det skulle vara tillräckligt med majoritetsbeslut.
            </seg>
            <seg n="698f29d4">
              (ANDRE VICE TALMANNEN: Jag måste be er som kommer in för votering
              att respektera att debatten fortfarande håller på. Lennart Sacrédeus
              måste kunna göra sig hörd.)
            </seg>
            <seg n="c6991eff">
              Ja, fru talman, min talartid går, men jag kan säga att detta
              är den stund som mest påminner om min tid i Europaparlamentet.
              Det sorl som är här är ändå en aning svagare än vad det var i
              Bryssel och Strasbourg när någon talade där inför en votering.
              Det är en lugnare stämning i den svenska riksdagen. Jag hoppas
              ändå att jag får någon sekund extra.
            </seg>
            <seg n="3ea18226">
              Jag vill också nämna att små länders röstviktning försämras.
              Vetorätten försvinner inom 50 områden.
            </seg>
            <seg n="dee3e3d9">
              Sedan är det den femte av de sex punkter som jag ville ta upp.
              Jag anser personligen jag vet att det kristdemokratiska partiet,
              mitt parti, inte har den uppfattningen att det vore bra om vi
              hade en juridisk reglering när det gäller att vi inte deltar i
              eurosamarbetet. Det har Storbritannien reglerat. Det har Danmark
              reglerat. Vi har avvisat euron i en folkomröstning 2003.
            </seg>
            <seg n="200477c9">
              Det sjätte och sista som jag tänkte ta upp är vad en folkomröstning
              om Lissabonfördraget skulle kunna innebära.
            </seg>
            <seg n="0493649d">
              Jag menar att ökad kunskap och delaktighet för landets alla myndiga
              när det gäller Sveriges och EU:s konstitutionella utveckling i
              sig är ett mål att sträva mot. Jag skulle därför tycka att det
              vore demokratiskt och moraliskt rätt att ge varje enskild medborgare
              i vårt land denna beslutsrätt i form av en inbjudan till en folkomröstning
              om det föreslagna nya EU-fördraget. Det skulle öka allas delaktighet
              i EU:s konstitutionella utveckling.
            </seg>
          </u>
          <note n="dae0dd3d">
            Hymnen och flaggan finns inte med. Begreppen konstitution eller
            författning ersätts med det gängse begreppet traktat.
          </note>
          <note n="367f645b">
            7 § Beslut om ärenden som slutdebatterats den 5 mars
          </note>
          <note n="3a0d3d0e">
            Punkt 1
          </note>
          <note n="b8239cb9">
            Punkt 2
          </note>
          <note n="257d1c7f">
            Punkt 4
          </note>
          <note n="a4f375b3">
            Punkt 5
          </note>
          <note n="dde4daa3">
            Punkt 10
          </note>
          <note n="c87ac05b">
            Övriga punkter
          </note>
          <note n="3a0d3d0e">
            Punkt 1
          </note>
          <note n="b8239cb9">
            Punkt 2
          </note>
          <note n="9a313117">
            8 § (forts. från 6 §) Debatt om aktuella frågor i EU-samarbetet
          </note>
          <note type="speaker" n="0686a72e">
            Anf. 127 CHRISTINA AXELSSON (s):
          </note>
          <u who="christina_axelsson_1dcce5" xml:id="i-aa74e682f8c1ed26-4" n="a4f1e3fb">
            <seg n="52c9e9a5">
              Fru talman! Fler och fler har kommit till insikt om att vi inte
              längre kan lösa våra utmaningar för framtiden bara i ett land,
              ensamt. Vi påverkar varandra och behöver varandra, inte minst
              när vi talar om jobb, miljö och klimatutmaningar. I dagens Europa
              hänger politiken ihop. För oss socialdemokrater är det viktigt
              med det europeiska samarbetet för att hitta lösningar på framtidens
              problem just tillsammans.
            </seg>
            <seg n="ce8dbae7">
              Jag vill därför se arbetet inom EU i framtiden präglas av en
              strävan för utveckling och framåtskridande där nya upptäckter
              och innovationer blir tillväxt som ger ökad välfärd välfärd som
              kommer alla invånare till del. Jag vill se ett EU som är världsledande
              inom forskning och utbildning och som konkurrerar i världen med
              kunskap och god miljö, inte bara med låga löner eller usla villkor
              för löntagare.
            </seg>
            <seg n="932f0f4e">
              I framtiden är klimatfrågan både en gemensam utmaning och en
              stor möjlighet, vilket många redan har påpekat. Genom att ställa
              hårda krav på miljöförstörande verksamheter och i stället göra
              gemensamma satsningar på nya jobb inom miljöteknikområdet kan
              vi ta ledningen mot ett hållbart samhälle. Här ligger Sverige
              redan långt framme, och den ledningen tycker jag att vi ska behålla,
              samtidigt som vi också ska vara ödmjuka och inse att vi har mer
              att lära av andra.
            </seg>
            <seg n="32bd849b">
              Fru talman! Regioner blir viktigare och viktigare inom Europeiska
              unionen. Helsingforssregionen är en viktig del av Europa. Utvecklingen
              i Helsingforssregionen är stark i dag. På många sätt är vi Sveriges
              motor när det gäller ekonomisk utveckling, möjligheter till utbildning
              och forskning och till kultur och näringsliv.
            </seg>
            <seg n="2d2185b6">
              Helsingfors är också en av flera motorer i EU, men många gånger
              känns det som om vår region inte står tillräckligt stark. Helsingforss
              fördelar sjabblas bort när den moderatledda regeringen gång efter
              annan sätter käppar i hjulet för utveckling och tillväxt i just
              vår region.
            </seg>
            <seg n="aa875181">
              Vi ser det på det minskade bostadsbyggandet, vi ser det på uteblivna
              infrastrukturinvesteringar, och vi ser det kanske framför allt
              på minskade investeringar i vårt värdefulla humankapital, det
              vill säga mindre av satsningar på trygghet, utbildning och just
              forskning.
            </seg>
            <seg n="9a577b09">
              För att vara ett konkurrenskraftigt land måste vår regering också
              satsa på och bejaka vår region som en tillväxtmotor. Den moderatledda
              regeringen måste inse vikten av att satsa på tillväxt för framtiden
              i Helsingfors.
            </seg>
            <seg n="fd17cc1a">
              Fru talman! Helsingfors är inte bara tillväxtmotor och huvudstad
              i vårt land. En del av tillväxtpotentialen ligger i att Helsingfors
              också är porten mot Östersjön. Östersjön är viktig, inte bara
              för smidiga och uthålliga transporter till våra grannländer utan
              även för rekreation och friluftsliv för oss nästan två miljoner
              som bor här och på andra ställen utefter Sveriges ostkust också.
              Men med algblomningen i färskt minne inser vi nu alla vikten av
              att sätta till insatser för att göra Östersjön ännu renare. Det
              är viktigt att alla länder runt Östersjön också inser vikten av
              att satsa på åtgärder för att hindra ytterligare utsläpp.
            </seg>
            <seg n="bd4b6904">
              Fru talman! Den översyn av EU:s budget som pågår måste få till
              följd att stödet till jordbruket minskar. Den hälsokontroll som
              nu pågår kring EU:s jordbrukspolitik måste få till följd att miljöfrågorna
              uppgraderas i stället för bidragsgivandet till EU:s jordbrukare.
            </seg>
            <seg n="f32bc775">
              Men för att åstadkomma de här förändringarna behövs kraftfulla
              politiker som vet vad de vill och strider för det. Vad vill regeringen
              egentligen? Hittills har jag inte märkt att de har drivit på i
              miljösammanhang i alla fall. De jamsar mest med och säger ja till
              det kommissionen lägger fram.
            </seg>
            <seg n="64131200">
              Men det börjar bli bråttom nu! Östersjön utsätts hela tiden för
              nya påfrestningar, och det är en viktig fråga att fortsätta att
              diskutera med Östersjöstrategin. Hur tar vi hand om avloppen i
              vårt land, och hur tror ni att det fungerar i de andra länderna
              runt Östersjön, bara som exempel?
            </seg>
            <seg n="51b68fc0">
              Det arbete med en Östersjöstrategi som nu har aviserats är väl
              en lämplig ingång, om man nu får ge den moderatledda regeringen
              ett tips om vad de ska ha med sig inför ordförandeskapet. Men
              för att åstadkomma skillnad måste man vara tydlig i EU-arbetet.
              Det är inte en framkomlig väg att vänta och se och hoppas att
              någon annan ska lägga fram förslag och lyfta upp problem. Det
              är inte en framkomlig väg att låta partitaktik mellan de borgerliga
              partierna handlingsförlama regeringen inte om Östersjön ska bli
              renare. Och det vill vi inte bara för Helsingforss skull utan
              också för tillväxtens och hela Sveriges skull.
            </seg>
          </u>
          <note type="speaker" n="1493b08e">
            Anf. 128 ANNA KINBERG BATRA (m) replik:
          </note>
          <u who="anna_kinberg_batra_7631d7" xml:id="i-61e10b272c3064dd-9" n="67cfe0ae">
            <seg n="d4a26402">
              Fru talman! Även jag är riksdagsledamot från Helsingfors. Jag
              har till och med representerat både staden och länet. Jag håller
              med om att Helsingfors är en väldigt viktigt tillväxtmotor. Här
              skapas jobb till en majoritet utanför länet, i andra delar av
              landet och till och med utomlands.
            </seg>
            <seg n="45cc4957">
              Helsingforss sysselsättning ökar också mest i landet och mest
              sedan mätningarna infördes sedan vi fick borgerlig regering. Vi
              har börjat ta tag i era underhållsberg i trafiken.
            </seg>
            <seg n="daf3154e">
              Men jag tycker inte att detta hör till dagens Europadebatt. Jag
              vill gärna ta en Helsingforssdebatt med Christina Axelsson för
              att räta ut en del missförstånd, men i Europafrågan vill jag bara
              understryka att regeringen har tagit initiativ i och driver på
              klimatfrågan. Det var bland annat vi som låg bakom och det är
              vi som driver på att vi vill ha en global överenskommelse om klimatet
              med EU och andra länder. Det är vi som har tagit initiativ till
              Östersjöstrategin som vi driver nu, och det är vi, tillsammans
              med dina kompisar i England bland annat, som driver på just en
              sysselsättningspolitik som ger styrka i förändring och gör Europa
              starkt i globaliseringen. Sådant är viktigt även för Helsingfors!
            </seg>
          </u>
          <note type="speaker" n="addb2841">
            Anf. 129 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-aa74e682f8c1ed26-5" n="a4f1e3fb">
            <seg n="1a6e0910">
              Fru talman! Tack så mycket, Anna Kinberg Batra, för den passningen!
              Det var ju faktiskt när den svenska socialdemokratiska regeringen
              satt vid makten under den förra mandatperioden som vi såg till
              att Östersjön PSSA-klassades. Det var en viktig ingång för att
              vi faktiskt ska få ett renare hav runt omkring oss.
            </seg>
            <seg n="84bcd7be">
              Det är inte så att Moderaterna kan slå sig för bröstet och säga
              hurra, vad vi är bra, vad vi har gjort mycket i miljöpolitiken!
              Det märker man inte minst på det sätt som man har tagit emot Klimatberedningens
              förslag.
            </seg>
          </u>
          <note type="speaker" n="c711ee9a">
            Anf. 130 ANNA KINBERG BATRA (m) replik:
          </note>
          <u who="anna_kinberg_batra_7631d7" xml:id="i-61e10b272c3064dd-10" n="67cfe0ae">
            <seg n="4edcc3b2">
              Fru talman! Ni som inte var med i början av Europadebatten kanske
              missade att det var moderata initiativ som började med Östersjöfrågorna
              tidigt. Vi har ofta varit överens med socialdemokrater om det,
              och det är väl bra.
            </seg>
            <seg n="d8549088">
              Vi var också tidigt för att använda Europasamarbetet, bland annat
              för att EU är världens bästa miljöorganisation, och även det är
              ju kul att ni kan vara med på.
            </seg>
            <seg n="b7feed20">
              När kommissionsordförande Barroso var här underströk han att
              Sverige är ett av de länder som klarar sig allra, allra bäst när
              vi jämför EU-ländernas förmåga att skapa jobb. Det är vi stolta
              över, men vi är inte nöjda för att låna lite av er retorik. Men
              det är tack vare den borgerliga regeringen som jobben nu växer
              till fler än någonsin, i Helsingfors och gärna också i hela Europa.
            </seg>
          </u>
          <note type="speaker" n="86dc4fcc">
            Anf. 131 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-aa74e682f8c1ed26-6" n="a4f1e3fb">
            <seg n="9a595632">
              Fru talman! Tack så mycket, Anna Kinberg Batra! Vad gäller jobben
              är det så att den moderatledda regeringen nu får skörda frukterna
              av det arbete vi socialdemokrater har gjort under en mycket, mycket
              lång tid. Vi har vänt Sverige från att ha varit ett land i nedgång
              till att bli ett land i uppgång. Det har bland annat också haft
              bäring på vårt EU-arbete, och därför är jag en stolt socialdemokrat
              som säger att vi har arbetat väldigt hårt inom EU för att också
              få med ett uthålligt samhälle i Lissabonprocessen där vi också
              har kunnat lyfta in och få med miljöfrågorna tillsammans med arbete
              och tillväxt. Det gjorde vi socialdemokrater när vi ledde Sverige
              och också EU under vårt förra ordförandeskap.
            </seg>
          </u>
          <note type="speaker" n="3ae99e9b">
            Anf. 132 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-3d0852ed88d36f41-7" n="66f48992">
            <seg n="13e24249">
              Fru talman! Jag kanske var lite otydlig i debatten tidigare,
              Christina Axelsson, om Centerpartiets krav på en Helsingforssstrategi.
              Centern har en stark politik för att utveckla Helsingfors och
              driver den i både Sverige och Europa.
            </seg>
            <seg n="15217aaf">
              Vi tycker alltså att EU 2009, under Sveriges ordförandeskap,
              borde anta en Helsingforssstrategi. Avsikten är att Lissabonstrategin
              för konkurrenskraft och fler jobb i Europa ska vässas, skärpas
              och förnyas. Den kan nog kallas Lissabon 2, men vi tycker att
              om detta sker under Sveriges ordförandeår är det väldigt mycket
              bättre att den byter namn till Helsingforssstrategin. Jag är optimistisk
              nog att tro och hoppas att Christina Axelsson och Socialdemokraterna
              kommer att stödja Centerpartiet på det området.
            </seg>
          </u>
          <note type="speaker" n="d9539100">
            Anf. 133 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-aa74e682f8c1ed26-7" n="a4f1e3fb">
            <seg n="12044746">
              Fru talman! Jag får väl tacka Staffan Danielsson för det förtydligandet
              av vad Centerpartiet menade.
            </seg>
            <seg n="3f5ace41">
              Jag blev annars väldigt glad när jag hörde ordet Helsingforssstrategi
              från Centerpartiet och tänkte att nu kommer man att lyfta fram
              de storstadssatsningar som vi socialdemokrater tidigare har sagt
              att vi ska arbeta med. Nu kommer man att lyfta fram de miljonprogramsområden
              som vi har runt om i Helsingfors och tillsammans visa att här
              finns tillväxten, här finns kraften, att det här kan vara Sveriges
              motor och en god motor i hela Europeiska unionen. Jag hade sett
              framför mig hur vi skulle få hela Helsingfors att bara blomstra
              under vårt EU-ordförandeskap.
            </seg>
            <seg n="18f00742">
              Jag hoppas faktiskt att Centerpartiet nu tar sig en funderare
              sedan de har hört min tolkning av Helsingforssstrategin och faktiskt
              genomför den.
            </seg>
          </u>
          <note type="speaker" n="aa93ae9f">
            Anf. 134 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-3d0852ed88d36f41-8" n="66f48992">
            <seg n="61e2fcb5">
              Fru talman! Centerpartiet har en politik för att hela Sverige
              ska utvecklas, givetvis även hela Helsingfors. Jag gör gärna en
              deal här. Centerpartiet har en politik för att verkligen utveckla
              Helsingfors. Vi har förnyat och tuffat till oss på det området
              och är stolta över det.
            </seg>
            <seg n="58950286">
              Vi skulle kunna diskutera en Helsingforssstrategi inom Sverige
              som jag kan stödja mot att Christina Axelsson stöder att Lissabonstrategin
              efterträds av Helsingforssstrategin.
            </seg>
          </u>
          <note type="speaker" n="7629a0c2">
            Anf. 135 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-aa74e682f8c1ed26-8" n="a4f1e3fb">
            <seg n="ce0e134d">
              Fru talman! Det är lustigt att en av företrädarna för ett parti
              som ingår i den här regeringen står och säger att man är för tillväxt
              också i storstaden. Det har vi som bor här inte märkt så mycket
              av under de månader som ni faktiskt har haft makten. Vi har inte
              sett att det har blivit bättre med pendeltågsavgångar och annat.
            </seg>
            <seg n="36647593">
              Anna Kinberg Batra sade alldeles nyss att vi hade lämnat efter
              oss en massa områden där inget underhåll var gjort. Men jag måste
              säga att den här regeringen inte sätter till en krona för att
              det ska bli något mer. Och de intäkter man får från trängselskatten
              går rakt ut för att bygga Förbifart Helsingfors i stället för
              att satsa på kollektivtrafiken, vara miljösmart och bidra till
              att vi får bättre luft i hela EU. Det är faktiskt så att Helsingforssluften
              smittar av sig också till Lissabon.
            </seg>
          </u>
          <note type="speaker" n="7cde6931">
            Anf. 136 CARINA HÄGG (s):
          </note>
          <u who="carina_hagg_4f0222" xml:id="i-79a37314becd4630-10" n="7f5cb5e9">
            <seg n="73f12845">
              Fru talman! Jag ska knyta an till det jag tog upp i två debatter
              i utrikespolitiska ämnen under förra mandatperioden. Då frågade
              jag mina borgerliga kolleger om de kunde ge exempel på att de
              hade lyft fram jämställdhet, SRHR-frågor och kvinnors rättigheter
              i dialoger utanför Sveriges gränser, i dialog med sina partikamrater
              och de företrädare som de mött. Eftersom jag är en hygglig själ
              och är reformist gav jag mina kolleger på den borgerliga kanten
              tid på sig. Jag återkom året därpå med samma fråga. Trots ett
              års betänketid kunde de fortfarande inte prestera ett enda exempel
              på att de hade lyft fram de här frågorna.
            </seg>
            <seg n="edeaf6ab">
              När jag heller inte såg att den borgerliga alliansen hade en
              arbetsgrupp som tittade på jämställdhetsfrågorna blev jag naturligtvis
              orolig. Det har visat sig att Sverige inte längre är feministiskt
              i världen och heller inte i EU.
            </seg>
            <seg n="7ba3fa95">
              Jag blir lite bekymrad när vi kommer till konkreta frågor som
              kommer till uttryck på ett sätt som inte bara gör mig orolig utan
              naturligtvis också skapar oro i övriga Europa. Det har gjorts
              muntliga uttalanden på bloggar och i debattartiklar, och då förväntade
              man sig också att det skulle bli en politisk realitet. Jag tänker
              framför allt på den just nu akuta situationen och det som händer
              på andra sidan Östersjön där Litauen hotar att som fjärde land
              efter Polen, Irland och Malta förbjuda abort.
            </seg>
            <seg n="b17f5655">
              Ett beslut i Seimas, deras riksdag, är att vänta under våren
              när man har haft första läsningen. Det finns de som säger att
              det nog aldrig går igenom, men man ska ändå veta att det här är
              ännu ett försök och att abortmotståndarna inte har kommit så här
              långt tidigare i Litauens parlament som man har gjort nu.
            </seg>
            <seg n="8528a3da">
              I bakgrunden finns också att kvinnor får allt svårare att driva
              de här frågorna. De har fått allt svårare att också få abort genomförd
              i praktiken. Man har fått ta strider om tillgänglighet på sjukhus,
              även statliga sjukhus. Det här är ett paket, och parlamentariker
              har också blivit ganska hårt ansatta ute i sina egna valkretsar
              när de drivit de här frågorna. Bushs och påvens politik slår en
              skugga över kvinnors rättigheter och påverkar kvinnors hälsa.
              Det här måste vi jobba tillsammans med.
            </seg>
            <seg n="13b8cf41">
              Gör abort till en rättighet! sade Cecilia Malmström när hon var
              EU-parlamentariker. Nu deltar Folkpartiet i regeringsställning
              i utrikesminister Carl Bildts tystnad i abortfrågan. Sveriges
              uppfattning är känd, får vi höra. Men den är inte känd så länge
              som man inte hävdar den. Man kan inte gömma sig bakom en socialdemokratisk
              politik utan måste kliva fram och säga vad man själv tycker.
            </seg>
            <seg n="03dfc294">
              Samtidigt vet vi att kvinnor i flera europeiska länder saknar
              rätt till säker och legal abort. Vi ser initiativ till att försöka
              börja luckra upp abortlagarna lite grann. Ändå försöker abortmotståndarna
              i länder som Frankrike, Spanien, Italien och Nederländerna hitta
              ingångar att underifrån skapa en utveckling mot ökad svårighet
              eller ett direkt förbud. I andra länder där det finns en lagstiftning
              vet vi att kvinnor ändå har svårt att få rätt till abort.
            </seg>
            <seg n="22551a25">
              I det här läget är det viktigt att Sverige är en tydlig röst,
              att vi höjer den rösten inom EU och inte låter Malta, som i praktiken
              i dag, ha vetorätt när det gäller den europeiska politiken på
              det här området. Vi såg under kvinnokommissionen i FN att EU i
              praktiken inte kunde agera i de här frågorna på grund av att Malta
              framför allt, men också Polen och länder som Irland och andra
              katolskt influerade länder, som Litauen, driver på.
            </seg>
            <seg n="d40ba360">
              Jag tror att det är viktigt att man använder alla kanaler. Jag
              har pekat på att Centern och Folkpartiet ingår i alliansen Alde,
              Alliansen liberaler och demokrater för Europa. Det är 103 medlemmar
              i den partigruppen. Där har vi ju parlamentariker. Där har vi
              kontakter. De kommer till oss, och vi träffar dem. Vi måste också
              förvänta oss att de här partigrupperna agerar. Det är Folkpartiet
              vill jag understryka, liberalerna som tillhör den här gruppen,
              som driver på mot abortförbud i Litauen. Därför har Alde ett särskilt
              ansvar att också hantera den här frågan.
            </seg>
            <seg n="b36b5dc4">
              Jag förväntar mig av Sveriges regering att EU-minister Cecilia
              Malmström, som på ett väldigt positivt sätt deltog i Prideparaden
              i Polen för att stödja HBT-frågorna, visar samma civilkurage och
              också lever upp till det hon själv har talat om som EU-parlamentariker
              nu när hon är i regeringsställning. Jag vill att Cecilia Malmström
              som representant för vår regering åker till andra sidan Östersjön
              och framför våra uppfattningar. Vi har sagt att vi ska prioritera
              Östersjösamarbetet och att vi då ska lyfta fram vår tydliga syn
              på abortfrågan. Jag vill att hon åker dit och står upp för den
              svenska hittillsvarande tydliga linjen.
            </seg>
            <seg n="e3b8aea9">
              Jag ser det som en del av vår väg till det svenska ordförandeskapet
              att vi tar upp detta i samarbetet med Tjeckien och Frankrike,
              i den här trojkan. Vi har ett ansvar att driva på inom de ramar
              som vi kan. Här finns faktiskt en hel del möjligheter. Jag tycker
              att deltagandet i Prideparaden är ett exempel på att man också
              som statsråd kan agera på lite okonventionella sätt. Men man kan
              också träffa sina partivänner. Man kan träffa sina motsvarigheter,
              NGO:er och aktiva kvinnor som verkligen efterfrågar och önskar
              vårt stöd.
            </seg>
            <seg n="7b611fe4">
              Jag blev oerhört besviken när jag fick svar från Carl Bildt som
              inte tog till sig den här frågan och visade på någon form av aktivitet.
              Men jag hoppas att kollegan Cecilia Malmström, vår EU-minister,
              känner ett större ansvar och att vi får se det här som en del
              av vårt arbete inför och under ordförandeskapet.
            </seg>
          </u>
          <note type="speaker" n="d57785ed">
            Anf. 137 ANNA KINBERG BATRA (m) replik:
          </note>
          <u who="anna_kinberg_batra_7631d7" xml:id="i-61e10b272c3064dd-11" n="67cfe0ae">
            <seg n="5c3ac267">
              Fru talman! Statsrådet kunde inte vara kvar här längre, och jag
              kan inte representera henne i alla delar men väl ge ett kortare
              svar från majoritetshåll.
            </seg>
            <seg n="71ed9b67">
              Carina Hägg tar förstås upp en angelägen fråga. Det är viktigt
              för oss och för mig att Sverige är ett jämställt land. Vi har
              världens näst mest jämställda parlament. Det är en placering för
              dåligt, kan jag tycka ibland.
            </seg>
            <seg n="50b8f961">
              Jämställdheten är kort och principiellt inskriven i Lissabonfördraget.
              Det tycker jag att den ska vara. EU ska inte i för mycket detalj
              reglera exakt hur man arrangerar sin familjepolitik. Däremot är
              det viktigt att vi säger ifrån när det gäller förslag som går
              åt fel håll på EU-nivå. Det har också den moderata justitieministern
              gjort med en enig riksdag bakom sig när det kom förslag på att
              förhindra rätten att skilja sig.
            </seg>
            <seg n="f1df4b7e">
              På det principiella planet, utan att vara specialist i frågan,
              skulle jag vilja säga att jämställdhet är viktigt. Den principen
              ska gälla i hela unionen. Vi ska stå tydligt och starkt upp mot
              försök att inskränka familjens och kvinnans rättigheter.
            </seg>
          </u>
          <note type="speaker" n="82f2a4e5">
            Anf. 138 CARINA HÄGG (s) replik:
          </note>
          <u who="carina_hagg_4f0222" xml:id="i-79a37314becd4630-11" n="7f5cb5e9">
            <seg n="78200bda">
              Fru talman! Jag vet inte riktigt hur jag ska tolka högerföreträdarens
              inlägg här. Ska jag uppfatta att vi är överens om att EU-minister
              Cecilia Malmström som jag tidigare under dagen personligen har
              talat med ska åka till Litauen och framföra budskapet på ett lämpligt
              sätt inom de ramar som en minister kan agera? Om vi är eniga om
              det är jag tacksam att den här debatten har lett till konkret
              resultat. Då skulle vi stå starkare både i dialogen inför ordförandeskapet
              och i de viktiga frågor vi för fram om att hävda kvinnors rättigheter.
              De ska ha samma tyngd som mäns rättigheter. Det handlar om mänskliga
              rättigheter. Det handlar om kvinnors hälsa. Kvinnor ska inte behöva
              vara könsflyktingar. Jag är tacksam för att vi har fått till stånd
              en lagstiftning där kvinnor från andra länder, till exempel från
              Litauen och Polen, inom kort kan komma till Sverige för att få
              abort. Men det här löser inte problemet fullt ut. Vi måste se
              till att kvinnor också kan få behålla och i praktiken få aborträtt
              i sina egna länder. Det handlar om legal och säker abort i hela
              Europa och att driva frågan internationellt.
            </seg>
          </u>
          <note type="speaker" n="b04c49e1">
            Anf. 139 ANNA KINBERG BATRA (m) replik:
          </note>
          <u who="anna_kinberg_batra_7631d7" xml:id="i-61e10b272c3064dd-12" n="67cfe0ae">
            <seg n="a4736f46">
              Fru talman! För mig är det en självklar grundläggande viktig
              mänsklig rättighet att ha fri abort. Det är viktigt i Sverige.
              Men jag tycker fortfarande att vi inte ska reglera sjukvårdssystem
              och sociala lagstiftningar hos andra länder i detalj på EU-nivå.
            </seg>
            <seg n="98b2543b">
              Däremot deltar jag gärna i opinionsbildande aktiviteter. Jag
              har själv gått i Prideparader, och jag har deltagit i Europride
              i Helsingfors. Opinionsbildning är viktig för att ligga på sina
              partikamrater i den utsträckning de ändå inte tycker som vi. Det
              gör jag gärna inom EPP-familjen. Jag vill inte ge mig in i enskilda
              Litauenresor i det här fallet.
            </seg>
            <seg n="154004ca">
              Däremot kan jag gärna understryka att hela alliansens regering
              har varit för att göra det möjligt för utländska kvinnor att få
              abort här. Vi ska ha en tydlig och liberal abortlagstiftning i
              Sverige. Vi ska ha en tydlig och liberal jämställdhetsrätt på
              EU-nivå men inte ha en alltför detaljerad sociallagstiftning på
              EU-nivå. Vi vill inte att andra ska försöka göra så med oss.
            </seg>
          </u>
          <note type="speaker" n="b3c9fc40">
            Anf. 140 CARINA HÄGG (s) replik:
          </note>
          <u who="carina_hagg_4f0222" xml:id="i-79a37314becd4630-12" n="7f5cb5e9">
            <seg n="7b12b5ed">
              Fru talman! Då hamnar vi vid den punkt som jag befarade var regeringens,
              den borgerliga alliansens, ståndpunkt, nämligen att man låter
              andra länder driva en antiabortlinje och man står passiv vid denna
              sidan Östersjöns strand. Det är inte så djärvt att våga gå i en
              Prideparad i Helsingfors och tycka något i den här talarstolen.
              Det handlar om att framföra detta till kollegerna och inte minst
              visa stöd för de kvinnor som i dag är djupt oroade i Litauen men
              också i flera andra länder. De förväntar sig vårt stöd, och de
              förväntar sig att vi ska ta initiativ till ordförandeskapet. Svaret
              är passiviteten, som jag varnade och oroade mig för i valrörelsen.
            </seg>
            <seg n="165831a2">
              Annars får du komma tillbaka efter den här debatten, som strax
              är slut, och tala om vad ni konkret tänker göra. Det räcker inte
              att säga att Sveriges uppfattning är känd från Sveriges riksdags
              horisont. Den måste framföras i dialog när man träffar Polens
              företrädare, när man träffar malteserna, irländarna och inte minst
              litauerna. Det görs inte i dag.
            </seg>
          </u>
          <note type="speaker" n="c394e1a2">
            Anf. 141 MAX ANDERSSON (mp):
          </note>
          <u who="max_andersson_e19a12" xml:id="i-369ec461b8d477b0-6" n="40b71ad7">
            <seg n="a1439c0f">
              Fru talman! Jag begärde ordet med anledning av Centerpartiets
              förslag om att Lissabonstrategin ska byta namn till Helsingforssstrategin.
              Det är väl ingen större hemlighet att det finns flera länder som
              gärna vill att när Lissabonstrategin förnyas att den ska få namn
              efter deras huvudstad. Både Ungern och Spanien är med i leken.
            </seg>
            <seg n="5e0da9a1">
              Det kan säkert se jättebra ut i en kvällstidning att kräva att
              den ska döpas till Helsingforssstrategin, eller varför inte till
              Göteborgsstrategin eller Jönköpingsstrategin eller vad man vill.
              Men är det verkligen en seriös politik? Borde inte Sverige så
              länge vi är kvar i EU jobba för att uppnå sakpolitiska framgångar
              i saker som verkligen betyder något och inte sträva efter att
              uppnå inrikespolitiska framgångar och driva krav som säkerligen
              ser vackra ut i Helsingforsspressen men som inte betyder så mycket
              i sak?
            </seg>
          </u>
          <note type="speaker" n="e89222c5">
            Anf. 142 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-3d0852ed88d36f41-9" n="66f48992">
            <seg n="25afdef7">
              Fru talman! Om Sverige inte hade varit med i EU hade debatten
              inte kunnat föras och då hade Helsingforssstrategin inte kunnat
              födas. Jag kan förstå att andra länder kan tänkas vilja ha sitt
              namn på denna strategi. Det är en viktig strategi.
            </seg>
            <seg n="93a6153d">
              Jag tycker att Max Andersson ska vara glad och positiv. Det är
              bra att vi samarbetar i Europa för att utveckla konkurrenskraft,
              tillväxt och jobb. Det är bra att vi har en Lissabonstrategi.
              Det är bra att den ska vässas, förnyas och laddas med ännu mer
              innehåll eftersom den inte har lyckats så bra som den borde. Detta
              ska upp på agendan under Sveriges ordförandeskap.
            </seg>
            <seg n="4ab94f91">
              Det här är inte den viktigaste politiska frågan i EU för Centerpartiet.
              Men något måste strategin heta. Varför ändå inte när vi är ordförande
              och har förhandlingar i Helsingfors döpa den till Helsingforssstrategin?
              Det är väl inte så mycket begärt.
            </seg>
            <seg n="e05b8a8b">
              Det är roligt att Max Andersson engagerar sig i frågan. Jag hoppas
              på hans stöd i den lilla namnfrågan.
            </seg>
          </u>
          <note type="speaker" n="6cdbde7c">
            Anf. 143 MAX ANDERSSON (mp) replik:
          </note>
          <u who="max_andersson_e19a12" xml:id="i-369ec461b8d477b0-7" n="40b71ad7">
            <seg n="1420cc5b">
              Fru talman! Det finns frågor i EU som det är otroligt mycket
              viktigare att Sverige lägger sina begränsade resurser på att få
              igenom. EU:s politik i klimatfrågan måste skärpas till betydligt.
            </seg>
            <seg n="40c8f5bc">
              Det finns länder som driver symbolfrågor som är ytliga och inte
              påverkar så mycket i verkligheten, till exempel att ha sitt namn
              på en strategi eller ett fördrag.
            </seg>
            <seg n="a2fe958d">
              Så länge Sverige är med i EU ska vi jobba med sakfrågorna, inte
              med populistisk ytpolitik. Vi ska se till innehållet.
            </seg>
          </u>
          <note type="speaker" n="9fb9d243">
            Anf. 144 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-3d0852ed88d36f41-10" n="66f48992">
            <seg n="156d4d6f">
              Fru talman! Nu tycker jag att Max Andersson är lite njugg och
              elak mot mig. Jag håller fullständigt med om att sakfrågorna är
              viktiga för att utveckla Sverige, Europa och världen. Jag pratade
              mycket om klimat och miljö i mitt inlägg, och jag oroade mig för
              att om EU monteras ned och Sverige lämnar EU tappar vi den internationella
              kraften vilket Max Andersson tyvärr vill.
            </seg>
            <seg n="2afb61b2">
              Som en liten punkt på två meningar sade jag att det är viktigt
              med tillväxtfrågorna inom EU. Vi ska jobba med konkurrenskraften
              internationellt och att vi vässar oss ytterligare. Jag tillät
              mig att vidarebefordra Centerbeslutet från fjolårets stämma att
              vi också kan ha ett namn som anknyter till Helsingfors. Jag beklagar
              att Max Andersson tycker att det är onödigt. Vi kan väl ha Budapeststrategin
              också men varför?
            </seg>
          </u>
          <note type="speaker" n="82fc8966">
            Anf. 145 MAX ANDERSSON (mp) replik:
          </note>
          <u who="max_andersson_e19a12" xml:id="i-e9b78b7e3aedc212-1" n="40b71ad7" next="i-aba393d4fa88227e-1">
            <seg n="941c9371">
              Fru talman! Det var inte min mening att låta njugg. Jag ville
              bara notera att Centern i det här fallet driver ett förslag i
              en substanslös fråga som säkerligen passar utmärkt om man är i
              opposition, men det är inte en vettig prioritering om man befinner
              sig i regeringsställning.
            </seg>
          </u>
          <note n="7db46ead">
            Överläggningen var härmed avslutad.
          </note>
          <note n="13e8859f">
            9 § Anmälan om fördröjt svar på interpellation
          </note>
          <note n="df0388c5">
            Till riksdagen hade inkommit följande skrivelse:
          </note>
          <note n="ecb26826">
            Interpellation 2007/08:402
          </note>
          <u who="max_andersson_e19a12" xml:id="i-aba393d4fa88227e-1" n="40b71ad7" prev="i-e9b78b7e3aedc212-1">
            <seg n="6b34b43e">
              Interpellation 2007/08:402 Neddragningar i tullverksamheten i
              Kapellskär och negativa miljökonsekvenser för Helsingforssregionen
            </seg>
            <seg n="e16fd733">
              Skälet till dröjsmålet är andra åtaganden som inte har gått att
              ändra på.
            </seg>
          </u>
          <note n="72b7151f">
            Interpellationen kommer att besvaras tisdagen den 25 mars 2008.
          </note>
          <note n="a4aa4b28">
            Lilian Wiklund
          </note>
          <note n="a5b340fb">
            10 § Hänvisning av ärenden till utskott
          </note>
          <note n="dfa579f0">
            Föredrogs och hänvisades
          </note>
          <note n="e62cafe1">
            11 § Studiestöd
          </note>
          <note n="023e6754">
            Föredrogs
          </note>
          <note type="speaker" n="73414aa2">
            Anf. 146 CAROLINE HELMERSSON-OLSSON (s):
          </note>
          <u who="caroline_helmersson-olsson_f96347" xml:id="i-412cb1c95b6dc4ae-0" n="7ffd44ed">
            <seg n="cde64dd9">
              Fru talman! Sverige skiljer ut sig vid en jämförelse med andra
              länder genom att fler över 30 år börjar på högskolan. Högskolan
              fungerar mer än i övriga länder som en andra chans för dem som
              har varit ute på arbetsmarknaden i några år.
            </seg>
            <seg n="ec4130a7">
              I onsdags besökte jag Högskolan Väst i Trollhättan. Det är den
              skola som har flest av dessa elever. Jag träffade studentkåren
              och lyssnade på hur de såg på studiestödet och hur de fick livet
              att gå ihop. Vi hade då inte sett LO:s rapport om hur mycket studiemedlet
              har förlorat i värde i jämförelse med industriarbetarlönerna,
              men deras tydligaste budskap till mig var att studiemedlet måste
              vara så högt att man kan leva på det.
            </seg>
            <seg n="0870de06">
              Socialdemokraternas syn på studiestödet är att alla människor
              ska ges reella möjligheter att delta i utbildning och kompetensutveckling.
              Utbildning stärker människor och skapar kraft att möta förändringar
              i ett alltmer kunskapsintensivt samhälle.
            </seg>
            <seg n="9bbca240">
              Utbildning är inte längre en avgränsad fråga för ungdomar utan
              en del av en livslång process. Steget att börja utbildning och
              ta studielån kan upplevas olika stort för olika människor. Tyvärr
              spelar fortfarande samhällsklass och bakgrund en stor roll för
              synen på utbildning. Rapporten från LO som jag pratade om, som
              egentligen undersöker förutsättningar för ett mer jämlikt samhälle,
              visar att den avgjort viktigaste åtgärden är att ge möjlighet
              att studera och att klass avgör utbildningens nivå mer än något
              annat. Ett generöst och flexibelt studiestödssystem har en central
              roll för att bryta dessa mönster.
            </seg>
            <seg n="cb97e988">
              Samtidigt som universitetsstudier förväntas vara en heltidssysselsättning
              måste många studenter skaffa sig ett extrajobb. Det är viktigt
              att detta inte påverkar kvaliteten på utbildningen negativt eller
              förlänger den mer än nödvändigt. Därför vill vi på sikt höja studiemedlet.
              Fribeloppet kan också behöva höjas.
            </seg>
            <seg n="50cb3936">
              Det är inte bara nivåerna på studiemedlet som spelar in i den
              studerandes situation. Bostadskostnaderna står för över hälften
              av de räkningar som ska betalas varje månad. Vi socialdemokrater
              har med oro kunnat konstatera att den borgerliga regeringen tagit
              bort det statliga stödet för byggande av hyresrätter och studentlägenheter.
              A-kassan är kraftigt försämrad; studerandevillkoret är borttaget.
              Studenterna riskerar att utförsäkras, och det blir ett glapp mellan
              studieliv och arbetsliv. Bron är borta.
            </seg>
            <seg n="e6fddfe4">
              Något av det första regeringen gjorde var att också ta bort rekryteringsbidrag,
              korttidsstudiestöd och stöd för uppsökande verksamhet. Det här
              var exempel på sådant som vi gjorde för att ge människor som stod
              långt från arbetsmarknaden och hade låg utbildningsnivå en reell
              chans att ta steget att börja studera.
            </seg>
            <seg n="113a51bb">
              Vi socialdemokrater tycker att det behövs politiska verktyg och
              system för att göra något åt den sociala snedrekryteringen till
              studier. Det tycker uppenbarligen inte den borgerliga majoriteten.
              Är det inte ett problem över huvud taget?
            </seg>
            <seg n="c28edadc">
              Fru talman! I dag ska vi debattera ett motionsbetänkande som
              rör flera studiestödsfrågor. Den borgerliga majoriteten i utskottet
              avstyrker samtliga yrkanden genom att i många fall hänvisa till
              den pågående studiesociala utredningen. Att den är pågående är
              kanske lite överdrivet att påstå eftersom första sammanträdet
              ännu inte har ägt rum. När vi behandlade budgeten här i kammaren
              redogjorde ansvarig minister för orsakerna till att direktiven
              hade blivit så försenade. Leijonborg uppmanade också samtliga
              partier att snabbt inkomma med nomineringar så att vi skulle kunna
              göra en rivstart på nyåret. Jag vet inte hur Leijonborg definierar
              rivstarter men att komma i gång i mitten av mars tycker i alla
              fall inte jag är någon sådan.
            </seg>
            <seg n="7cb0afa0">
              Under förra mandatperioden drev ni tillsammans med Miljöpartiet
              igenom denna utredning. Vi motsatte oss den eftersom vi tyckte
              att det redan fanns en utredning och att en ytterligare skulle
              riskera att försena det förslag som behövs för att studenterna
              ska känna trygghet under sin studietid. Nu är det som bekant som
              det är, och jag är glad över att det finns åtminstone en parlamentarisk
              utredning på utbildningsområdet.
            </seg>
            <seg n="c4c2ad89">
              Fru talman! En enig riksdag beslutade våren 2006 att införa en
              samordningsbestämmelse mellan studiemedelssystemet och sjuk- och
              aktivitetsersättningen. Ingen förutsåg då att personer med funktionshinder
              som studerar vid folkhögskolor skulle få sina möjligheter att
              utbilda sig väsentligt försämrade. Den ekonomiska situationen
              för dessa studenter måste lösas.
            </seg>
            <seg n="979c2479">
              Jag återkommer till Leijonborg. Den 29 november sade han här
              i kammaren att frågan ska lösas innan den studiesociala utredningen
              blir klar. Den relativt lilla frågan, inte för individerna, men
              antalsmässigt, ska ju inte begravas i en statlig utredning som
              ska pågå till 2009.
            </seg>
            <seg n="d4686e6c">
              Likafullt hänvisas frågan i detta betänkande till just denna
              utredning och till en annan om översynen av aktivitetsersättning,
              som ska vara klar i november 2008. Dessa ungdomar kan inte vänta,
              och frågan är om utbildningarna över huvud taget kommer att finnas
              kvar om frågan ändå begravs i statliga utredningar.
            </seg>
            <seg n="1b5e3fa4">
              Jag besökte Kjesäter i min hemkommun Vingåker i fredags. Där
              har man över 30 års erfarenhet av att utbilda ungdomar med lättare
              begåvningshandikapp. Just nu går det 21 ungdomar mellan 19 och
              26 år där. Kursen är allmän med kärnämnen, men man jobbar också
              med att lära ut hur man skaffar och sköter en bostad, sköter sin
              hushållsekonomi och får ett jobb. En dag i veckan finns möjlighet
              att praktisera, antingen på skolan eller på något av de fantastiska
              företag i Vingåker som tar emot dessa ungdomar. Det är inte en
              slump att kursen heter Växa, för det är just det eleverna gör.
              Efter kursen kan en del få ett enklare jobb. Andra klarar sig
              mer på egen hand, kanske i eget boende, vilket är en vinst för
              både samhället och individen.
            </seg>
            <seg n="491f7a1a">
              Dessa studenters aktivitetsersättning ligger mellan 5 500 och
              drygt 6 000 kronor i månaden. Kursen är naturligtvis statsfinansierad,
              men deras egna kostnader uppgår till 6 500 kronor. I den summan
              ingår enkelrum, mat, förbrukningsartiklar, kopiering, tidskrifter,
              studieresor och fritidsaktiviteter på skolan.
            </seg>
            <seg n="37431b94">
              Ekvationen går inte ihop. Förmodligen vill de också någon gång
              åka hem eller köpa sig ett par nya jeans. Det ska inte vara så
              att man måste ha rika föräldrar för att få en utbildning. Några
              av studenterna har hoppat av, och några har inte sökt. Rektorn
              på skolan funderar över om de kan fortsätta med utbildningen över
              huvud taget.
            </seg>
            <seg n="b1abdd64">
              Det är ett och ett halvt år sedan problemet uppmärksammades.
              Låt oss bifalla motionerna om vi är överens om att vi måste lösa
              detta.
            </seg>
            <seg n="68ff6fa0">
              Fru talman! Det finns mycket mer att anföra om betänkandet. Vi
              står självfallet bakom samtliga våra reservationer, men jag yrkar
              bifall till endast reservationerna 1, 3 och 8.
            </seg>
          </u>
          <note type="speaker" n="b6ab6971">
            Anf. 147 ROSSANA DINAMARCA (v):
          </note>
          <u who="rossana_dinamarca_5b4631" xml:id="i-b52d88762773f606-0" n="c9ef41a0">
            <seg n="ddb73bee">
              Fru talman! När vi stod här i december och debatterade denna
              fråga aviserade Lars Leijonborg, precis som föregående talare
              sade, att en studiesocial utredning var på gång. Den har, som
              också har sagts, varit lite segstartad. Men nästa vecka kör det
              i gång.
            </seg>
            <seg n="c57292f8">
              För Vänsterpartiets del kommer vi att fortsätta att driva frågan
              att studiemedlen måste höjas. För detta behövs ingen utredning;
              alla vet att den ekonomiska situationen för studenter är usel.
            </seg>
            <seg n="54349ac1">
              Efter debatten i december presenterade Sveriges Radio en enkät
              som gjorts bland riksdagens ledamöter. Den visade att tre av fyra
              ledamöter tyckte att studiemedlen borde höjas. Men här i kammaren
              har vi bara fått höra bortförklaringar till varför studiemedlen
              inte har höjts.
            </seg>
            <seg n="11c1adbf">
              Det vanligaste svaret från de borgerliga representanterna är
              att man inte kan göra allt på en gång. Nej, det är klart att de
              redan välbeställda måste få sitt först med borttagande av förmögenhetsskatten,
              skattesänkningarna, vårdnadsbidrag och avdrag för överklassnära
              tjänster innan studenterna kanske kan närma sig ens den undre
              gränsen av fattigdomsgränsen. Det här är såklart hyckleri, men
              jag ser fram emot den här utredningen och förväntar mig att den
              landar i förslag om höjda studiemedel, men allra mest hoppas jag
              att regeringen föregår utredningen och gör slag i saken mycket
              tidigare.
            </seg>
            <seg n="a6240276">
              Fru talman! Jag vill här lyfta fram något som aktualiserades
              när Jan Björklund och Nyamko Sabuni presenterade sina planer angående
              sfi.
            </seg>
            <seg n="55ecf768">
              Det är skrämmande hur man kan basera förslag på hörsägen. I de
              av regeringen lagda förslagen är det de invandrade som får klä
              skott för den undermåliga sfi-utbildningen. Man far med osanningar
              om att de sfi-studerande bara sitter och sitter för att kunna
              bli försörjda, som Nyamko Sabuni uttryckte det.
            </seg>
            <seg n="11afaf75">
              Det ligger i allas intresse att alla som bor i Sverige ges möjlighet
              att lära sig det svenska språket. Dåliga kunskaper i svenska handlar
              inte om ovilja utan om brister i systemet. Det råder problem med
              dagens sfi-utbildning. Systemet behöver reformeras. Vi måste förbättra
              möjligheterna för alla som kommer till Sverige att lära sig svenska.
              För att förbättra sfi-undervisningen behövs en tydligare individualisering
              och fler undervisningstimmar per vecka. Sfi ska kunna läsas i
              kombination med praktik, arbetslivsorientering, validering, annan
              utbildning eller förvärvsarbete.
            </seg>
            <seg n="1844ea6b">
              Kvaliteten på sfi och de ekonomiska förutsättningarna för att
              studera kan inte lastas på den invandrade. Det finns inga som
              helst belägg för att invandrade använder sfi-utbildningen som
              försörjning. Däremot vet vi att sedan timersättningen togs bort
              har många tvingats välja bort svenskundervisningen av ekonomiska
              skäl. Regeringen borde i stället se över hur många som, även för
              kortare perioder, tvingas avbryta sina studier och börja arbeta
              för att kunna behålla sin försörjning. Ett tilläggsdirektiv om
              detta till den studiesociala utredningen vore på sin plats.
            </seg>
            <seg n="567d4b8d">
              Fru talman! När vi talar om en likvärdig skola är det väldigt
              viktigt, särskilt för de borgerliga företrädarna, att understryka
              att det inte betyder att allt ska vara likadant. När det kommer
              till användningen av ordet rättvisa är det dock exakt lika som
              avses. Rättvisa handlar för mig om att utjämna skillnader. Vi
              vet att det finns skillnader i förutsättningar när man väljer
              att studera vidare. För en del är steget väldigt stort, för andra
              väldigt enkelt. Här har bland annat rekryteringsbidraget för lågutbildade
              haft en utjämnande effekt och betydelse för att öka den generella
              kunskapsnivån och för att öka dessa personers möjligheter på arbetsmarknaden.
            </seg>
            <seg n="ca4e5109">
              När man ser på den samlade utbildningspolitik som regeringen
              hittills har presenterat ser man att det inte handlar om att man
              är intresserad av rättvisa. Politiken går ut på att begränsa möjligheten
              till bildning för vissa människor.
            </seg>
          </u>
          <note n="7ccaaa15">
            Jag avslutar med att yrka bifall till reservationerna 5 och 8.
          </note>
          <note type="speaker" n="f8665bff">
            Anf. 148 LAGE RAHM (mp):
          </note>
          <u who="lage_rahm_1a5db7" xml:id="i-3500baef24b6dfa1-0" n="39f31d14">
            <seg n="6d007b22">
              Fru talman! Vi har många bra motioner som vi förhoppningsvis
              ska fatta beslut om nästa vecka. Jag ska börja med att bemöta
              potentiella motargument mot motionerna.
            </seg>
            <seg n="ee1338e5">
              Det har äntligen tillsatts en studiesocial utredning. Vi lyckades
              att, tillsammans med de borgerliga partierna, driva igenom det
              under den förra mandatperioden. Det känns bra att vi är på gång
              med frågorna. Jag hoppas givetvis att resultatet blir bra.
            </seg>
            <seg n="4017bf2e">
              Om jag hade suttit i kammaren och varit tvungen att föreslå avslag
              på de motioner som vi debatterar nu skulle jag ha gått ut med
              argumentet att vi har tillsatt en utredning. Det är så jag skulle
              ha försökt försvara inlägget. Jag utgår ifrån att det är det man
              kommer att göra.
            </seg>
            <seg n="6b45646f">
              Varför ska man då bifalla motionerna när utredningen är tillsatt?
              Man kan också fråga varför man ska avslå dem. Det finns väldigt
              många bra initiativ i dem, och det är väldigt viktigt för studenterna
              att det kommer bra beslut fort.
            </seg>
            <seg n="fece7bdc">
              Det är intressant att höra vad vi tycker i de här frågorna, om
              det inte bara hänvisas till utredningen. Jag hoppas att vi är
              beredda att göra något när vi som är här och debatterar sedan
              sitter i utredningen.
            </seg>
            <seg n="9a1bfbb2">
              När det gäller sakfrågorna vill jag säga att nivån på studiemedlen
              är oerhört viktig. Studenter lever i dag många gånger under existensminimum.
              Man har inte ens rätt till socialbidrag för att kompensera det.
              Det borde givetvis inte handla om socialbidrag. Studiemedlet borde
              givetvis vara på en sådan nivå att det går att leva på, och det
              borde ligga över existensminimum. Rent teoretiskt skulle man kunna
              tjäna pengar på att sluta studera och börja gå på socialbidrag
              i stället. Det är ett uselt incitament som jag tycker att det
              är illa att vi har som en del av beslut som vi har fattat här
              i riksdagen.
            </seg>
            <seg n="64ce99f1">
              Jag kan påpeka att vi i vår budgetproposition ville lägga 900
              kronor extra på bidragsdelen. Vi anser att skuldsättningen är
              ett stort problem för många studenter.
            </seg>
            <seg n="635c18eb">
              När det gäller hur studiemedlet är utformat är det en oerhörd
              detaljstyrning från kammaren. Vi styr antal terminer och antal
              veckor som man kan få ut det, hur gammal man måste vara när man
              ska få det, maxgränsen per månad och mycket annat. Vi föreslår
              att man i stället har ett mer flexibelt system som är mer anpassat
              efter individens möjligheter. Det ska givetvis vara ett totalbelopp
              och ett antal regleringar, men man ska som student till exempel
              kunna få ut mer pengar och studera snabbare. Vi borde anpassa
              det och låta människor välja själva i stället för att i riksdagen
              besluta om detaljregleringar.
            </seg>
            <seg n="74069bf5">
              När det handlar om åldersgräns är det konstigt att vi berömmer
              oss om ett livslångt lärande medan vi i det här fallet säger att
              man inte får några studiemedel om man är över en viss ålder. I
              svaret på vår motion i den här frågan hänvisas till att den höjdes
              under den förra mandatperioden. Det är riktigt. Vi lyckades driva
              igenom en höjning av gränsen, men vi menar att det inte är nog
              utan att det är rimligt att man avskaffar åldersgränsen och låter
              alla människor studera oavsett ålder. Vi menar också att den undre
              gränsen är väldigt konstig. Man har till exempel inte möjlighet
              att studera på komvux med studiemedel om man är under 20 år. Det
              är ett väldigt konstigt system.
            </seg>
            <seg n="31eaebce">
              Jag vill också instämma i det som tidigare har sagts angående
              rekryteringsbidraget till exempel. Det var något oerhört bra som
              vi hade förut och som nu tyvärr är borttaget. Det borde givetvis
              återinföras. Vi har även finansierat det i vårt budgetförslag.
            </seg>
            <seg n="9c354a6b">
              Studenter kan faktiskt bli sjuka. Man skulle inte tro det, men
              det är sant. Vad händer då? Trygghetssystemet är riktigt dåligt.
              Vi har någon form av skydd där man får lånedelen avskriven efter
              30 dagars karenstid 30 dagars karenstid har ingen annars. Det
              gäller om man anmäler det från första dagen. Men vem kommer på
              att anmäla från första dagen när man har 30 dagars karenstid?
              Det kanske blir 40 eller 50 dagars karenstid.
            </seg>
            <seg n="66a5b530">
              Jag har försökt utläsa om karenstiden gäller vid vård av sjukt
              barn. Då kanske man inte är hemma 30 dagar i rad. Jag förstod
              inte det. Det kan också bero på att reglerna är oerhört krångliga
              och inte särskilt flexibla. Jag tror inte att den möjligheten
              utnyttjas särskilt mycket.
            </seg>
            <seg n="e00631e3">
              Det för mig också in på delen om föräldraskap. Vi har studenter
              som, tro det eller ej, har barn i det här landet. De har sämre
              villkor därför att det är låga ersättningar, och man tar ingen
              större hänsyn till det. Det finns också problem på högskolorna
              med att planeringen ligger långt efter och många andra saker.
            </seg>
            <seg n="2888c16e">
              Sammanfattningsvis kan man säga att vad detta handlar om är att
              vi i dag inte har ett system som är utformade efter studenternas
              villkor, utan vi har ett system som är utformat med många roliga
              regler för myndigheter att gå ned sig i och dessutom en riktigt
              dålig ekonomisk situation för våra studenter. Detta bidrar inte
              till att höja kunskapsnivån i Sverige. Jag är ändå glad att det
              är så många som väljer att studera och försöka göra någonting
              bra av det trots att de har dåliga ekonomiska möjligheter.
            </seg>
            <seg n="344ce0f2">
              Jag vill också påpeka att jag tror att rätt många av dessa regler
              grundas på att man har en idé om att studenten är 20 år, bor hemma
              eller har lyckats fixa en riktigt billig lägenhet och inte har
              några särskilda intressen utöver att studera, och om man har det
              finansierar man dem genom att jobba. Och det går tydligen absolut
              inte ut över studierna. Jag vänder mig mot den beskrivningen och
              hade hoppats att vi hade kunnat tillstyrka motionerna. Men jag
              hoppas i varje fall att vi kommer att nå ett riktigt bra resultat
              i den studiesociala utredningen. Jag hoppas att ni andra från
              de borgerliga partierna tydligt markerar att det nu är dags att
              förbättra för studenterna.
            </seg>
          </u>
          <note n="27c3d9cc">
            Jag yrkar bifall till reservationerna 2 och 8.
          </note>
          <note type="speaker" n="380458d3">
            Anf. 149 OSKAR ÖHOLM (m):
          </note>
          <u who="unknown" xml:id="i-3871d6464f5e79fc-12" n="067fd518">
            <seg n="972a2f93">
              Herr talman! Det finns ett antal politiska frågor och politiska
              diskussioner som på något sätt ständigt återkommer. Då menar jag
              egentligen inte de frågor som rör politisk filosofi och som ständigt
              återkommer och som man kan diskutera, utan jag talar om väldigt
              konkreta samhällsfrågor som människor tycker är viktiga och som
              de upplever att politikerna inte har lyckats åtgärda och inte
              någon annan heller.
            </seg>
            <seg n="9ffd0bf9">
              Diskussionen om studiestöd har länge varit precis en sådan diskussion.
              Även om det studiestöd som Sverige erbjuder kanske är ett av de
              mest generösa i världen är det allt fler som har börjat ställa
              sig frågan hur systemet egentligen fungerar. Är det tillräckligt
              generöst? Fungerar det effektivt? Ger det studenterna de verktyg
              som vi talar om för att förverkliga sina drömmar?
            </seg>
            <seg n="7bdb6eae">
              Man får väl erkänna att den politiska debatten ganska väl har
              följt de partipolitiska linjerna, tycker jag. Mitt parti har mycket
              betonat att studier är en investering. Det glömmer man ibland
              bort när man lyssnar på den här debatten. Man har mer fokuserat
              på att systemet måste blir mer överblickbart. Vi har kritiserat
              fribeloppsgränser och annat. Från en del partier på vänsterkanten
              har det i vanlig ordning låtit: Mer bidrag till alla så löser
              sig problemen.
            </seg>
            <seg n="9fa7d080">
              Om man går igenom protokollen bara från de debatter som vi har
              haft om studiestöd i den här kammaren under det senaste året ser
              vi att det är ungefär samma frågor som återkommer. Är det tillräckligt
              generöst? Är systemet effektivt? Ger det studenterna verktygen
              för att förverkliga sina drömmar?
            </seg>
            <seg n="72711fea">
              Herr talman! Mot denna bakgrund tycker jag förstås att det känns
              oerhört bra att den parlamentariska kommitté som ska bena ut dessa
              frågor och just gå igenom systemet ordentligt äntligen är på plats.
              Den som har bra politiskt minne, precis som Lage Rahm poängterade,
              minns att den utredningen krävdes redan i början av 2006 men att
              den dåvarande regeringen inte ville tillsätta den. Inom ramen
              för denna utredning ryms inte bara de flesta frågor som finns
              i utskottets betänkande 6, vars förslag jag yrkar bifall till,
              utan också förmodligen svaren på de mer övergripande frågorna.
              Är systemet tillräckligt generöst? Fungerar det effektivt? Erbjuder
              det studenterna verktygen för att förverkliga sina drömmar?
            </seg>
            <seg n="081fdfdd">
              Utgångspunkten är förstås att vi har ett system som ger en ganska
              god grund att stå på. När vi nu ska gå igenom de problem och de
              utmaningar som finns gör vi det från en nivå som faktiskt de allra
              flesta avundas oss. Det ska man komma ihåg. Jag har i varenda
              debatt om studiestöd sagt, och jag tänker säga det i varenda debatt,
              att vi förmodligen har det mest generösa systemet i världen. När
              man gör internationella jämförelser ser man det. Vi har en kombination
              av låga utbildningskostnader, ganska generösa bidrag och omfattande
              möjligheter att ta studielån. Det är bra. Men man måste ha den
              bakgrunden klar för sig när man diskuterar frågorna för att det
              ska bli en relevant och bra debatt.
            </seg>
            <seg n="2eff4ee8">
              Att systemet är generöst är naturligtvis inte en garanti för
              att det fungerar optimalt. Där har vi alla exempel på studenter
              som har en bekymmersam situation, inte minst när studentgruppen
              numera är så pass mångfasetterad att den rymmer allt från nybakade
              gymnasiestudenter till ensamstående föräldrar som har svårt att
              få ekonomin att gå ihop när de studerar.
            </seg>
            <seg n="ac217eb6">
              Herr talman! Jag är medveten om att det finns ledamöter i den
              här kammaren som tycker att den här utredningen inte hade behövt
              tillsättas. Vi hörde det också för en liten stund sedan. Argumentet
              brukar så klart vara att vi redan har identifierat problemen och
              tycker att vi redan har alla lösningar formulerade och klara.
              Jag säger formulerade och klara eftersom man ska betona att det
              inte är samma sak som finansierade och klara.
            </seg>
            <seg n="08395258">
              Men det som jag ser som den stora fördelen med den studiesociala
              utredningen är att man äntligen tar tag i studentfrågorna med
              ett samlat grepp. Vi kan alla hitta enskilda problem i dagens
              system. Någon tycker att bidragsnivån är för låg rent generellt.
              Jag tycker att fribeloppet borde avskaffas eller höjas. Någon
              tredje tar upp problemet med att olika trygghetssystem krockar
              med varandra. Alla har vi säkert i någon mening rätt och rimliga
              utgångspunkter för det vi säger. Men nu får vi möjlighet att faktiskt
              se över detta i ett sammanhang, göra en samlad bedömning och titta
              på vilka åtgärder som vi ska vidta. En sådan hantering tror jag
              inte bara är positiv för de studenter som är beroende av systemet.
              Det är också en ganska ansvarsfull politik att agera på det sättet.
            </seg>
            <seg n="ed7d4230">
              När man går igenom de motioner som vi diskuterar här i dag ser
              man också precis detta. Det är en oerhört stor bredd på frågorna.
              Det är allt från fribelopp till trygghetssystem och till studiestödets
              administration. Och allt kan säkert bli bättre. Vi kan diskutera
              förbättringar överallt.
            </seg>
            <seg n="bf1c1f6a">
              Jag måste också säga att jag är glad att det lite grann har börjat
              röra på sig i oppositionen i en del frågor. Man kan ta frågan
              om fribeloppet som ett exempel. Under hela den förra mandatperioden
              och förmodligen många mandatperioder innan dess stod borgerliga
              ledamöter och stångade sig om inte blodiga så i alla fall svettiga
              i denna talarstol och argumenterade för att fribeloppet måste
              justeras eftersom det inte fungerar. De berättade om studenter
              som jobbade extra under sommaren bara för att märka att när höstterminen
              började sjönk bidragen eller lånen. De berättade om studenter
              som tyckte att de vill få in en fot på arbetsmarknaden redan under
              studietiden eftersom de tror att det lönar sig men valde bort
              det alternativet eftersom de också såg att studielånen skulle
              sjunka eller försvinna.
            </seg>
            <seg n="61087959">
              Man ska ha klart för sig att den dåvarande regeringen hela tiden
              argumenterade mot detta. Ansvariga statsråd som Lena Hallengren
              sade i en debatt ungefär att om man tjänar pengar har man inget
              behov av förmånliga studielån från staten. Nej, det är klart att
              det är en åsikt som man kan ha. Det är lätt att vifta bort dessa
              små extrainkomster och bara upprepa ett mantra om att studier
              alltid måste vara en heltidssysselsättning.
            </seg>
            <seg n="5b15613f">
              Men jag tycker inte att man ska glömma bort att extraarbete vid
              sidan av studierna också har sina fördelar, dels direkt genom
              att man så klart får extra pengar i plånboken, dels indirekt genom
              att man får erfarenhet, kontakter och förhoppningsvis ingångar
              på arbetsmarknaden som man inte hade fått annars. Det tjänar vi
              faktiskt alla på.
            </seg>
            <seg n="1cbca43d">
              Det känns då bra att motståndet just mot fribeloppet och justeringar
              där sedan valet har börjat mjukna något från åtminstone Socialdemokraternas
              sida. Det tycker jag är bra. Om det sedan beror på att man har
              fått upp ögonen för problemet eller att man inte längre behöver
              ta ansvar för en statsbudget ska jag låta vara osagt.
            </seg>
            <seg n="a2a73594">
              Det finns också andra frågor som det är spännande att tala vidare
              om framöver. Jag kan ta studiestödsadministrationen som ett sådant
              exempel. Även om det har blivit lite bättre under den senaste
              tiden är det väl många studenter som minns jag kan villigt erkänna
              att jag är en av dem hur det var att sitta i telefonköer hos CSN
              i timmar och ändå inte få besked som man var nöjd med. Att vi
              nu förutsättningslöst kan titta just på studiestödsadministrationen
              är jättebra. Vi kan fundera på om administrationen och kanske
              till och med lånestocken kan överföras i annan regi som det heter.
              Det är inte så dramatiskt. Det räcker att vi tittar på andra sidan
              Bottenviken för att se att det finns system där man helt enkelt
              sätter upp en statlig garanti som gör att alla får låna men att
              man också släpper in banker och andra kreditinstitut och säger
              att de också får vara med och konkurrera om dessa framtida kunder.
              Det tror jag kan vara väldigt bra.
            </seg>
            <seg n="0dab5feb">
              Även de övriga frågor som ligger inom utredningens ram är förstås
              oerhört viktiga vad gäller de studiesociala delarna när vi går
              igenom just hur trygghetssystemen samspelar med varandra. Också
              frågan om hur studiemedlen kan användas som ett verktyg för att
              öka genomströmningen ligger med i direktiven.
            </seg>
            <seg n="1bf01df2">
              Herr talman! Politik när den är som bäst handlar om att ge människor
              verktyg för att förverkliga sina drömmar. Det finns en fantastisk
              kraft och potential hos människor. När politik fungerar som bäst
              lyckas vi med att se till att utnyttja den kraften. När politik
              fungerar som sämst lägger man hinder i vägen för den kraften.
              Det är oftast där någonstans som striden står.
            </seg>
            <seg n="4e039141">
              Studiestödets grundidé tycker jag är av den positiva sorten.
              Det handlar om att göra drömmar möjliga. Det handlar om att de
              som har ambitioner och idéer också ges möjlighet att förverkliga
              dem. Det är dessutom bra eftersom det har en dubbel effekt, dels
              att människor får förverkliga sig själva, dels att hela samhället
              tjänar på det.
            </seg>
            <seg n="fe692237">
              När vi nu ser över det framtida studiestödssystemet tycker jag
              att vi ska förädla just den grundidén samtidigt som vi gör upp
              med och tar bort de delar av systemet som mest lagt hinder i vägen.
              Då tror jag att vi lyckas med de övergripande frågorna. Då skapar
              vi ett system som är generöst, effektivt och drömförverkligande.
            </seg>
          </u>
          <note type="speaker" n="7f73718a">
            Anf. 150 CAROLINE HELMERSSON-OLSSON (s) replik:
          </note>
          <u who="caroline_helmersson-olsson_f96347" xml:id="i-412cb1c95b6dc4ae-1" n="7ffd44ed">
            <seg n="ef9779ee">
              Herr talman! Det var väldigt intressant att lyssna på Oskar Öholm,
              och jag ser fram emot att fortsätta denna diskussion med honom
              inom utredningen.
            </seg>
            <seg n="9812d210">
              Det är några saker som jag tänkte på och som handlar om det helhetsgrepp
              som Oskar Öholm talade om. Det finns andra system som påverkar.
              Jag tog upp a-kassan. Jag är ganska ny så jag får fara omkring
              och tala med folk så att jag lär mig denna fråga. Då träffade
              jag Mälardalens studentkår. De menar att eftersom detta studerandevillkor
              har försvunnit i a-kassan och att man snabbt måste betala tillbaka
              sina lån har fler studenter hamnat hos kronofogden. Det sade de
              till mig.
            </seg>
            <seg n="b2202fde">
              Häromdagen kom en rapport från Kronofogdemyndigheten som jag
              tycker stärker deras påstående, även om jag inte har granskat
              den på djupet.
            </seg>
            <seg n="ba021dc9">
              Antalet verkställda vräkningar har ökat med 7 procent och obetalda
              skulder med 18 procent under år 2007. Tror Oskar Öholm att det
              kan bero på vad som här nämnts, eller har han något annat att
              anföra här? Jag känner mig orolig.
            </seg>
          </u>
          <note type="speaker" n="bf6f5183">
            Anf. 151 OSKAR ÖHOLM (m) replik:
          </note>
          <u who="unknown" xml:id="i-3871d6464f5e79fc-13" n="067fd518">
            <seg n="7890ad5b">
              Herr talman! När man börjar diskutera de här frågorna och tar
              upp de argument som Caroline tar upp ska det tas på allvar. Det
              är verkligen inte bra om man ser exempel på att det finns människor
              som inte klarar sig i systemet. Men man ska heller inte glömma
              utgångspunkten. Vi pratar om en investering och om det som gör
              att det då blir viktigt att när det gäller studierna se till att
              det finns en arbetsmarknad att komma in på. Där har väldigt mycket
              hänt under den senaste tiden.
            </seg>
            <seg n="a36970b2">
              Jag är helt öppen för att vi så att säga ska lyssna in de problem
              som finns. Det är också anledningen till att utredningen nu är
              på plats. Vi ska titta på hur olika trygghetssystem fungerar och
              hur man gör just med dem som ser att de inte får pengarna att
              räcka till.
            </seg>
            <seg n="a0bf3f58">
              Man ska dock inte glömma bort att vi när det gäller studielånen
              och studiebidragen måste ha ett system som är sådant att man inte
              fastnar i skuldsättning. Detta är mycket viktigt. Den som är satt
              i skuld är inte fri, brukar man säga. Det är så sant att det står
              både i Bibeln och i Göran Perssons memoarer.
            </seg>
            <seg n="276dde0f">
              Mot samma bakgrund kan man fråga sig hur studiestödssystemet
              fungerar. Är det över huvud taget ett mål för Socialdemokraterna
              att minska studenternas skuldsättning? Det är lite grann det vi
              pratar om. Att också möjligheten till fribelopp finns och att
              man kan tjäna lite extrapengar och så är en minst lika viktig
              fråga, tycker jag.
            </seg>
          </u>
          <note type="speaker" n="34eea7e4">
            Anf. 152 CAROLINE HELMERSSON-OLSSON (s) replik:
          </note>
          <u who="caroline_helmersson-olsson_f96347" xml:id="i-412cb1c95b6dc4ae-2" n="7ffd44ed">
            <seg n="d2ca88fc">
              Herr talman! Visst är det viktiga frågor som du nu tar upp. Men
              vad säger du om det här med a-kassan och bron? Säg att du utbildat
              dig till ett visst yrke och det inte finns någon ledig plats i
              det yrket. Det finns en viss skevhet här. Kanske hittar du några
              strötimmar till exempel. Lik förbaskat har du månadsbetalningarna
              och allt sådant. Du kan inte betala tillbaka dina skulder, utan
              du hamnar hos kronofogden eller vad det nu kan vara.
            </seg>
            <seg n="bdf63335">
              En annan aspekt är, som studenterna sade till mig, att om man
              inte får ett jobb direkt efter studierna och man vet att det inte
              finns något annat system än, som i det här fallet, a-kassan hänger
              man kvar för att kunna försörja sig ett halvår till. Det är väl
              inte heller bra? Det finns ju stora ambitioner; man vill att det
              ska gå fortare. Jag har läst om genomströmning i direktiven.
            </seg>
            <seg n="2dbda752">
              Är det här med a-kassan viktigt? Och vad säger Oskar Öholm till
              studenterna just om a-kassan och studerandevillkoret?
            </seg>
          </u>
          <note type="speaker" n="df085260">
            Anf. 153 OSKAR ÖHOLM (m) replik:
          </note>
          <u who="unknown" xml:id="i-3871d6464f5e79fc-14" n="067fd518">
            <seg n="69db9737">
              Herr talman! När man pratar om utbildning som en investering
              ska man också ha klart för sig att det är ett delat ansvar.
            </seg>
            <seg n="920ae694">
              Som politiker ska vi fundera på vilken typ av utbildningar som
              ska finnas. Vad behövs för att man ska lyckas? Hur ska studiestödssystemet
              se ut? Hur ska det ordnas med de förutsättningarna? Som student
              har man ett ansvar när det gäller att fundera på vad man är intresserad
              av. Det får vägas mot var arbetsmarknaden framöver finns. Den
              avvägningen måste hela tiden göras.
            </seg>
            <seg n="56a19079">
              När det gäller a-kassan som sådan handlar det om en försäkring.
              När man tar ut den har man ju dessförinnan tjänat in på arbetsmarknaden.
              Men det är inte riktigt så det fungerar när man är student. Har
              man utbildat sig till ett yrke där det inte omedelbart finns arbete
              får man kanske först testa något annat. Men det behöver inte betyda
              att slutmålet är omöjligt att nå.
            </seg>
          </u>
          <note type="speaker" n="8e1db553">
            Anf. 154 LAGE RAHM (mp) replik:
          </note>
          <u who="lage_rahm_1a5db7" xml:id="i-3500baef24b6dfa1-1" n="39f31d14">
            <seg n="a22f10b1">
              Herr talman! Det är intressant att notera att Oskar Öholm beskriver
              att de borgerliga har stångat sig om inte blodiga så i alla fall
              svettiga när det gäller motståndet till att höja eller att ta
              bort fribeloppet. Det är också intressant att notera att fribeloppet,
              såvitt jag vet, finns kvar och att det inte har höjts. Man kan
              undra varför.
            </seg>
            <seg n="c5a39ea7">
              Men det var inte framför allt det som jag här var intresserad
              av, utan jag tänkte bara påpeka att vi faktiskt har finansierat
              de höjningar som vi har föreslagit. Vi menar också att det är
              rimligt att inte bli alltför skuldsatt.
            </seg>
            <seg n="51a6bf52">
              Dock blir jag, herr talman, lite oroad när Oskar Öholm går in
              på att systemet är generöst och att andra avundas oss. Det finns
              alltid människor som har det sämre, och man kan alltid jämföra
              med dem. Frågan är vad man vill uppnå med det. Menar vi att studenterna
              har det för bra? Det är väl nästan det som Oskar Öholm insinuerar.
              Det är möjligt att det inte är så men om det är så skulle jag
              gärna vilja få en förklaring.
            </seg>
            <seg n="31be8800">
              Man kan också ifrågasätta hur bra det är att man i praktiken
              kan få mer pengar om man går på socialbidrag än man får om man
              studerar. Märk väl att man inte får studera när man går på socialbidrag!
              Vilka signaler ger det i ett samhälle? Och vad är det för idé
              att vilja att människor ska vara passiva, alltså att premiera
              passivitet?
            </seg>
            <seg n="a54a37b4">
              Slutligen är det intressant att notera den inriktning på personlig
              investering som Moderaterna här för fram. Jag tycker att det är
              viktigt att inte glömma att universiteten är en del av vårt bildningsarv
              och bildningsideal, att det är viktigt med en akademi och att
              vi som samhälle bidrar till att upprätthålla vår kunskap och vidareutveckla
              denna. Dessutom handlar det om att stödja vetenskapen. Grundutbildningen
              är en del av detta. Det här är ett samhälleligt intresse, inte
              bara en personlig investering.
            </seg>
          </u>
          <note type="speaker" n="6a0b25d2">
            Anf. 155 OSKAR ÖHOLM (m) replik:
          </note>
          <u who="unknown" xml:id="i-3871d6464f5e79fc-15" n="067fd518">
            <seg n="f7a80b2c">
              Herr talman! Det som är så fint när man utbildar sig är att det
              är en personlig investering. Dessutom tjänar hela samhället på
              det.
            </seg>
            <seg n="db8c070a">
              När det gäller fribeloppet är det så klart så att det tar tid
              innan allting är på plats. Det här ligger ju inom ramen för den
              studiesociala utredningen. Miljöpartiet ska ha ett stort tack
              för att de stödde att vi kunde göra det gemensamt förra mandatperioden.
              Nu börjar vi se att saker händer och att detta kan gå i lås. Det
              tycker jag känns väldigt bra.
            </seg>
            <seg n="04b1b106">
              När det sedan gäller diskussionen om hur generöst systemet är
              och detta med att slå sig för bröstet och redan vara nöjd vill
              jag säga att det kanske inte alls är så. Jag bara konstaterar
              att vi inte betalar terminsavgifter. Vi får studiebidrag och omfattande
              studielån. Man ska ha klart för sig att det inte är vilka lån
              som helst, utan det är lån som löper till en ränta som motsvarar
              statens upplåningsränta.
            </seg>
            <seg n="e94ea0d0">
              Vi säger helt enkelt att studenter som lånar pengar får göra
              det som hade de samma kreditvärdighet som svenska staten. Det
              är ju fantastiskt! Vid en jämförelse med andra länder hamnar Sverige
              dessutom oftast i topp. Då tycker jag inte att det är riktigt
              trovärdigt att föra en retorik som går ut på att systemet håller
              på att rämna eller att det är omöjligt att överleva på det som
              systemet ger. Det är poängen här.
            </seg>
            <seg n="b1d655bd">
              Jag skulle vilja veta om det är Lage Rahms och Miljöpartiets
              uppfattning att hela studiestödssystemet är så snålt tilltaget
              att det inte går att leva på studiestödet. Jag förstår att ni
              i er budget har satt av pengar för en höjning. Men var det er
              uppfattning redan förra året när ni kom överens om nivån? Den
              röstade väl Miljöpartiet för, eller hur? Det har nu gått ett år.
              Det sker ju en uppjustering när ett år passerat. Var det också
              en orimlig nivå som ni förra gången röstade för? Det kan vara
              en motfråga, tycker jag.
            </seg>
          </u>
          <note type="speaker" n="6dc9e20a">
            Anf. 156 LAGE RAHM (mp) replik:
          </note>
          <u who="lage_rahm_1a5db7" xml:id="i-3500baef24b6dfa1-2" n="39f31d14">
            <seg n="67e7ae49">
              Herr talman! Oskar Öholm ställer en del frågor. Om det är en
              orimlig nivå beror givetvis på vilket perspektiv man har. Vi menar
              att det i alla fall inte är helt rimligt som det i dag ser ut.
              Men givetvis går det att överleva på det man får. En mängd människor
              gör det.
            </seg>
            <seg n="7e097228">
              Problemet är vad som händer när något extraordinärt inträffar.
              Säg att man behöver gå till tandläkaren. Många gånger avstår man
              kanske från det. Det kan också vara så att man behöver nya glasögon.
              Kanske fortsätter man med att se lite sämre med de gamla glasögonen
              som kanske lagas med tejp eller vad det nu kan vara. Många människor
              är uppfinningsrika när de är tvungna. Givetvis är det positivt,
              men man ska inte tvinga människor till den nivån.
            </seg>
            <seg n="eda06390">
              Jag tycker inte att det är rimligt att man kan få mer pengar
              genom socialbidrag än till exempel genom CSN. Det vore intressant
              att höra Oskar Öholm kommentera det.
            </seg>
            <seg n="dae18dae">
              När det gäller CSN kan jag helt kort nämna att jag har studerat
              i två omgångar. 1999 började jag studera. Då var CSN något sämre
              än nu. Mina senaste studier avslutade jag den 18 januari i år.
              Jag måste säga att min uppfattning även andra som jag studerat
              tillsammans med har samma uppfattning är att CSN nu har blivit
              mycket bättre. För det tror jag att vi ska ha ett tack som tillsammans
              med andra drev igenom en höjning av anslaget till CSN just för
              att det ska bli förbättrade kontakter och så vidare.
            </seg>
            <seg n="5c0acb40">
              Jag noterar att Oskar Öholm nu nämner att det är bra med bådeoch,
              att det är både en personlig investering och bra för samhället.
              Det är jag glad för att också Moderaterna kan säga någon gång
              då och då. Men det jag vill ha svar på är egentligen om det är
              rimligt att man kan få mer pengar i socialbidrag än om man studerar.
            </seg>
          </u>
          <note type="speaker" n="947c3299">
            Anf. 157 OSKAR ÖHOLM (m) replik:
          </note>
          <u who="unknown" xml:id="i-3871d6464f5e79fc-16" n="067fd518">
            <seg n="ceb17d8f">
              Herr talman! Det känns skönt att vi har fått höra från Lage Rahm
              att det inte är en fullständigt orimlig nivå, att människor kan
              överleva på den nivån. Dessutom är det ett erkännande av vårt
              system. Det fungerar på ett sådant sätt att många andra länder
              är avundsjuka på oss för att det ser bra ut.
            </seg>
            <seg n="0c6ca5cf">
              Sedan håller jag med om att det absolut kan dyka upp tillfällen
              i livet då det är svårt att få ekonomin att gå ihop. Då kan man
              göra på olika sätt. Många jobbar lite extra för att bygga upp
              en buffert. När det gäller just det exempel som Lage Rahm tar
              upp, att man inte har råd att gå till tandläkaren, ska vi väl
              vara glada för att den borgerliga regeringen precis håller på
              att införa ett högkostnadsskydd för tandvård något som Socialdemokraterna
              lovade under hur många år som helst men aldrig genomförde. Det
              är också ett exempel på att andra politikdelar får lösa de problem
              som uppstår.
            </seg>
            <seg n="87ff6312">
              Den andra och kanske mer ideologiska frågan om det är rimligt
              att man kan sluta studera, gå på socialbidrag och därigenom få
              mer pengar, kan man lyfta upp retoriskt. Men där går möjligtvis
              skiljelinjen. Man kan inte bara jämföra pengarna och tror att
              de är det enda som spelar någon roll. Det är klart att det blir
              orimligt om jag tänker: Nu går jag och sätter mig i bänken på
              högskolan och funderar på hur jag kan få ut mest pengar just nu,
              kortsiktigt. Men jag tror inte att det är så människor fungerar.
              Jag tror att man tänker: Vad vill jag göra av mitt liv? Hur vill
              jag förverkliga mina egna idéer? Och en utbildning är oftast nödvändig
              för det. Jag ser det alltså inte som något gigantiskt problem
              om det någon gång skulle vara någon som skulle göra de här jämförelserna.
              Jag tror inte att någon för att bara tjäna några hundralappar
              extra väljer att gå på socialbidrag i stället.
            </seg>
          </u>
          <note type="speaker" n="bece1802">
            Anf. 158 PER LODENIUS (c):
          </note>
          <u who="per_lodenius_6e6519" xml:id="i-db36b6dd7cf88ef4-0" n="16785f01">
            <seg n="7ae32359">
              Herr talman! Jag kan tycka mig se att det finns en ganska stor
              samstämmighet här i kammaren om att dagens studiemedel, bestående
              av bidrags- respektive lånedel, skulle behöva vara högre. 2003
              överlämnades ett betänkande med titeln Studerande och trygghetssystem
              . Med bland annat detta som grund har det gjorts små, inte tillräckliga
              men dock, förändringar under senare år, såsom höjningen av studiebidraget
              2006 och införandet av tilläggsbidrag för studerande med barn.
            </seg>
            <seg n="3c99dea7">
              Det har nu tillsatts en studiesocial utredning som bland annat
              med grund i den tidigare nämnda utredningen från 2003 ska överväga
              och föreslå åtgärder vad gäller studerandes ekonomiska och sociala
              situation. Åtgärderna ska syfta till att den studerande har möjligheter
              att försörja sig och leva ett tryggt liv under sin studietid.
              Det är bra att man nu tar ett ordentligt helhetsgrepp på det här.
              Det är viktigt att studiemedelssystemet är överblickbart och konsekvent
              för den studerande. Det är också en av kommitténs uppgifter att
              ta fram ett sådant förslag.
            </seg>
            <seg n="f4e11f62">
              Centerpartiet ser gärna en höjning av studiestödet som ett sätt
              att förbättra situationen för den studerande. Det är ingen nyhet.
            </seg>
            <seg n="0b7dc32c">
              Det är dock inte enbart en höjning av själva studiemedlet som
              skapar en förbättrad ekonomi och ett tryggare liv för den studerande.
              En höjning av eller avskaffande av fribeloppet är en viktig komplettering
              till en höjning av studiemedlet. Fribeloppet är i dag ett hinder
              för studenter att kunna dryga ut sin ekonomi och också kunna skaffa
              sig kontakter i arbetslivet under studietiden. Fribeloppet, som
              är den maximala inkomst som man som student får ha per halvår
              utan att studiemedlet minskas, är i dag drygt 50 000 kronor.
            </seg>
            <seg n="e666c4cd">
              Systemet för finansiering av studier behöver vara enkelt att
              förstå och inte skapa extra krångel och oro för den studerande.
              Att då behöva tacka nej till jobb under en period av studierna
              då man kanske har möjlighet att jobba extra på grund av risken
              att passera gränsen för fribelopp skapar bara onödig oro och stress.
            </seg>
            <seg n="41955b23">
              Under studietiden är det också viktigt att studenterna uppmuntras
              att ta initiativ till arbete vid sidan om. Förutom att det ger
              ett välkommet tillskott till kassan ger det viktiga erfarenheter
              och kontakter inför yrkeslivet som kommer efter studietiden. Möjligheten
              att redan under sin studietid starta företag begränsas också av
              fribeloppet. Fribeloppsgränsen skapar alltså problem, då det kan
              vara svårt att i förväg veta hur mycket man kommer att jobba in
              som företagare eller tjäna som anställd under perioden.
            </seg>
            <seg n="f86c73b2">
              I kommittédirektiven till den studiesociala utredningen kan man
              läsa: När det gäller möjligheten att kombinera arbete med studier
              innebär de så kallade fribeloppsgränserna inom studiemedelssystemet
              att studerande i vissa fall inte kan förbättra sin levnadsstandard
              så mycket som han eller hon önskar. Den studerande riskerar också
              att få en onödigt stor skuldbörda. Beloppsnivåer och fribelopp
              inom studiemedelssystemet behöver därför ses över.
            </seg>
            <seg n="1766f148">
              Jag ser med tillförsikt fram mot vad den studiesociala utredningen
              kommer att föreslå vad gäller fribeloppet för studiemedlet.
            </seg>
            <seg n="146ed1e6">
              Men, herr talman, att ha möjlighet att jobba under sin studietid
              är inte alla förunnat. Men en höjning av fribeloppet kan också
              skapa möjligheter. Det är dock inte den enda lösningen på studerandes
              ekonomiska situation. Sedan 2006 finns, som jag sa inledningsvis,
              till exempel möjligheten för studerande med barn att få ett tilläggsbidrag.
              Alla som omfattas av studiemedelssystemet har annars i princip
              rätt till lika stort studiestöd. Ett enkelt överblickbart och
              konsekvent regelverk bidrar till högre rättssäkerhet och gör det
              också lättare för den studerande att beräkna vilken ekonomi man
              kommer att ha under studietiden men också framtida kostnader för
              exempelvis återbetalning av lånedelen. Det är alltså viktigt med
              ett studiemedelssystem som har ett enkelt, överblickbart och konsekvent
              regelverk.
            </seg>
            <seg n="4dcb0f94">
              Men sedan kan också den studerande ha specifika individuella
              behov, behov som ska kunna tillgodoses inom ramen för andra förmånssystem.
              Det är därför viktigt att det finns tydliga samordningsbestämmelser
              inom studiemedelssystemet och trygghetssystemen vi har i vårt
              samhälle.
            </seg>
            <seg n="eb99f18a">
              Också detta tas upp i direktiven till den studiesociala utredningen,
              och jag citerar återigen från direktiven: Även om vissa studiesociala
              förbättringar har genomförts kvarstår många av de problem som
              belystes av den tidigare studiesociala utredningen, exempelvis
              att gränsdragningen mellan studiemedelssystemet och andra trygghetssystem
              behöver förtydligas eller förändras.
            </seg>
            <seg n="2b0adf94">
              Den studiesociala utredningen ska alltså överväga om gränsdragningen
              mellan studiemedelssystemet och de sociala trygghetssystemen behöver
              förtydligas så att systemen kan samverka på ett optimalt sätt.
              Detta är inte minst viktigt för studerande med funktionshinder,
              som vi har hört om här tidigare också.
            </seg>
            <seg n="22436c9b">
              År 2006 beslutade en enig riksdag om en samordningsbestämmelse
              mellan studiemedelssystemet och sjuk- och aktivitetsersättningen.
              Bestämmelsen innebär att det inte är möjligt att under en och
              samma tidsperiod få både studiemedel och sjuk- och aktivitetsersättning.
              Det har bland annat inneburit att personer med funktionshinder
              som studerar vid folkhögskolor och tidigare haft både aktivitetsersättning
              och studiemedlets bidragsdel inte längre har haft rätt till studiebidrag.
            </seg>
            <seg n="b78cc243">
              Regeringen har beslutat om en översyn av aktivitetsersättningen.
              Översynen ska redovisas i höst. Samtidigt ska, som sagt, den studiesociala
              utredningen se över om gränsdragningen mellan studiemedelssystemet
              och de sociala trygghetssystemen behöver förtydligas så att systemen
              kan samverka på ett optimalt sätt. Man ska också se över och lämna
              förslag till hur förbättringar kan göras i andra former och på
              andra sätt inom studiemedelssystemet.
            </seg>
            <seg n="cc1dd649">
              Det här ser jag som en viktig fråga för den studiesociala utredningen.
              Jag sätter stor tilltro till den och ser med tillförsikt fram
              mot resultatet av densamma.
            </seg>
          </u>
          <note n="ab312176">
            Med detta, herr talman, vill jag yrka bifall till utskottets
            förslag till beslut i betänkande UbU6.
          </note>
          <note type="speaker" n="03e20e8c">
            Anf. 159 CAROLINE HELMERSSON-OLSSON (s) replik:
          </note>
          <u who="caroline_helmersson-olsson_f96347" xml:id="i-412cb1c95b6dc4ae-3" n="7ffd44ed">
            <seg n="4ac32b2d">
              Herr talman! Tack, Per Lodenius, för att du tog upp frågan som
              jag nämnde i mitt anförande. Men jag funderar ändå över om vi
              kan klara upp det här i den studiesociala utredningen. I direktiven
              berörs inte den här problematiken mer än att, som du tog upp i
              ditt anförande, vi ska överväga om gränsdragningarna mellan studiemedelssystemet
              och det sociala trygghetssystemet måste förtydligas. För de här
              studenterna är gränsdragningen glasklar redan, så jag ser inte
              någon lösning. Dessutom är det alldeles för sent att komma med
              ett förslag 2009.
            </seg>
            <seg n="abe673c3">
              Huvudsyftet med den andra utredningen som du tar upp är väl att
              man ska kunna anpassa aktivitetsersättningen till planerade försämringar
              i sjukpenning och sjukersättning. Eller har jag missuppfattat
              detta?
            </seg>
          </u>
          <note type="speaker" n="ad974e29">
            Anf. 160 PER LODENIUS (c) replik:
          </note>
          <u who="per_lodenius_6e6519" xml:id="i-db36b6dd7cf88ef4-1" n="16785f01">
            <seg n="c1a730f5">
              Herr talman! Det viktiga är att ungdomar med funktionshinder
              får en hållbar möjlighet att studera vidare, att reglerna inte
              ändras hela tiden, utan att man ska kunna hitta ett beständigt
              och hållbart sätt att finansiera sina studier. När det gäller
              den studiesociala utredningen som nu ska göras handlar det om
              att där hitta system och möjligheter så att det blir en samverkan
              mellan andra ersättningar.
            </seg>
            <seg n="307abba1">
              Därför är det viktigt att man gör en ordentlig genomsyn av detta.
              Det är inget som man kan stressa fram. Det är viktigt att vi gör
              detta och får en helhetssyn, även för de funktionshindrade.
            </seg>
          </u>
          <note type="speaker" n="75dcf57b">
            Anf. 161 CAROLINE HELMERSSON-OLSSON (s) replik:
          </note>
          <u who="caroline_helmersson-olsson_f96347" xml:id="i-412cb1c95b6dc4ae-4" n="7ffd44ed">
            <seg n="af5f1bd4">
              Herr talman! Det är mycket helhetssyn och helhetsgrepp här, och
              det är bra. Man ska ju titta på hela kartan innan man bestämmer
              sig.
            </seg>
            <seg n="4afb75f3">
              Det finns många olika sätt att göra detta. Sisu, som det hänvisas
              till i betänkandet, har redovisat hur statsbidragen används i
              dag, men de har inte fått i uppdrag att höja dem eller att komma
              med sådana förslag. CSN har utrett vilka utbildningar vid folkhögskolorna
              som ska ge rätt till studiestöd, mot bakgrund av att regeringen
              om jag har förstått saken rätt har tyckt att delar av folkhögskoleutbildningen
              mer är att betrakta som habilitering än som utbildning. När kan
              studenterna få besked? Det är bråttom.
            </seg>
          </u>
          <note type="speaker" n="4a1e4407">
            Anf. 162 PER LODENIUS (c) replik:
          </note>
          <u who="per_lodenius_6e6519" xml:id="i-db36b6dd7cf88ef4-2" n="16785f01">
            <seg n="6c7a743b">
              Herr talman! Caroline Helmersson-Olsson nämner bland annat Socialstyrelsens
              institut för särskilt utbildningsstöd, Sisu, som har haft ett
              regeringsuppdrag att se över hur det särskilda statsbidraget till
              folkhögskolor används. Det här bereds just nu på Regeringskansliet,
              och jag vill inte föregripa det. Jag vill höra vad man kommer
              fram till där.
            </seg>
            <seg n="d8863ca9">
              Det är svårt att föregripa de här utredningarna. Återigen: Det
              är ett helhetsgrepp vi behöver. Men jag är fullt medveten om svårigheterna
              och problemet för de funktionshindrade som studerar på bland annat
              folkhögskolor.
            </seg>
          </u>
          <note type="speaker" n="7b5bc4ee">
            Anf. 163 CHRISTER NYLANDER (fp):
          </note>
          <u who="christer_nylander_5a0cc0" xml:id="i-22afca29264e5796-0" n="c6ce1dca">
            <seg n="e1aa9921">
              Herr talman! Det blev Hjalmar Oscar Ahlberg från Stenbrohult
              i Småland som fick det första statliga studiebidraget i Sverige.
              Det främsta argumentet när man gjorde detta 1919 var att man såg
              att många studenter hade en ekonomiskt besvärlig situation.
            </seg>
            <seg n="2c498c5b">
              Redan då insåg man att det är viktigt att studenterna har god
              ekonomi. Samma fråga brottas vi med nu. Men jag gissar att med
              de 2 200 kronor som Hjalmar Oscar fick skulle inte många studenter
              vara nöjda i dag, även om man skulle räkna upp det med inflationen.
            </seg>
            <seg n="f1d54da0">
              Det är viktigt för Sverige att vi har bra villkor för studenterna.
              Vi har i dag i internationella jämförelser ett ganska bra eller
              till och med mycket bra studiestödssystem. Det är Folkpartiets
              åsikt att det måste vi ha också framöver. Vi ska ligga i topp.
              Vi ska vara bland de bästa. Vi ska vara ett av de länder som erbjuder
              studenter allra bäst förutsättningar. Detta är viktigt både därför
              att vi ska ge människor chans att utvecklas till det de vill bli
              och för att stärka Sveriges chans att klara den globala utmaningen.
            </seg>
            <seg n="d6f28bae">
              Ska Sveriges studiemedelssystem ligga i topp också framöver måste
              man se över bidragsnivåerna och krånglet. Man måste fundera över
              hur man gör det mer individanpassat och mycket annat. Därför är
              det viktigt att vi nu tar ett helhetsgrepp på de här frågorna.
            </seg>
            <seg n="20086f88">
              Ett bra studiemedelssystem måste också placeras in i sin omgivning.
              Det måste inte bara vara bra bidrag och bra lån, utan det måste
              också vara tydligt att det lönar sig att studera. För många är
              det inte så i dag.
            </seg>
            <seg n="474a200c">
              När man ser på livslöneperspektivet är det för många studenter
              tydligt att det faktiskt inte lönar sig att studera. Skattesystemet
              och dess effekter men också det faktum att många långa utbildningar
              leder till jobb med låg lön innebär faktiskt att det för många
              människor inte lönar sig att plugga. Jag behöver kanske inte tillägga
              att det är just kvinnodominerade områden som ofta drabbas av just
              detta.
            </seg>
            <seg n="3ec5133a">
              Som tidigare talare har varit inne på presenterade LO en rapport
              för någon vecka sedan där slutsatsen mycket tydligt var att dåliga
              studielån cementerar den sociala snedrekryteringen. Det ligger
              en hel del i detta, men det är inte hela sanningen. Jag tror att
              man måste fördjupa analysen ytterligare. Man måste blanda in fler
              faktorer.
            </seg>
            <seg n="702a987f">
              Tittar man lite djupare på statistiken kan man se att det är
              barn i akademikerfamiljer som läser de långa och dyra utbildningarna.
              På det sättet cementeras faktiskt den sociala snedrekryteringen,
              inte bara när det gäller intagningen utan också i valet av utbildning.
              Att tala om social snedrekrytering bara när det gäller intagningen
              räcker inte. Man måste se det ur det bredare, större perspektivet.
            </seg>
            <seg n="33b2618b">
              Vill man bryta snedrekryteringen räcker det inte att bara titta
              på studiemedel. Man måste också titta på skattesystem och mycket
              annat. Att ta bort straffskatten på utbildning, värnskatten, är
              bra, men inte heller det räcker. Jag tror att man måste ta ett
              väldigt stort grepp på detta.
            </seg>
            <seg n="c76d0ed4">
              Man måste se att snedrekryteringen egentligen börjar redan i
              grundskolan ja, kanske till och med redan i förskolan, som vi
              ska diskutera senare. Därför är det så viktigt att se helheten
              av regeringens och alliansens politik. Det handlar om att ha en
              bra förskola, och det handlar om att ha en bra grundskola. Det
              handlar om att se till att det finns lärare i grundskolan och
              gymnasiet som stimulerar till lärande.
            </seg>
            <seg n="7aa74784">
              Det handlar om att ha ett gymnasiesystem som inte slår ut elever
              och som inte innebär att många känner att det har ett misslyckande
              med sig. Har man ett misslyckande i grundskolan eller gymnasiet
              är det mycket svårt att gå vidare till högskolan, och det är väldigt
              få som gör det.
            </seg>
            <seg n="608fb361">
              På alla dessa områden genomför nu regeringen och majoriteten
              i riksdagen en kraftfull omläggning av politiken. Det kommer att
              få effekt också på högskolan.
            </seg>
            <seg n="9586bd52">
              Herr talman! Som tidigare har tagits upp i debatten har regeringen
              nu tillsatt en studiesocial kommitté. Eftersom den är parlamentarisk
              kommer flera av debattörerna att mötas också i den kommittén.
              Det bådar gott eftersom det uppenbarligen finns ett starkt engagemang
              för dessa frågor. Kommittén har ett väldigt brett uppdrag. Det
              handlar om studiemedelssystemet, om de sociala försäkringarna,
              om bidrag, om lån och om fribelopp. Det handlar om administrationen
              och inte minst viktigt med tanke på de problem vi har i Sverige
              om hur man ska se till att genomströmningen blir bättre.
            </seg>
            <seg n="b7073beb">
              En viktig del i detta som både Caroline Helmersson-Olsson och
              Per Lodenius tog upp är studiemedelssystemet för funktionshindrade.
              Jag möter gärna Caroline Helmersson-Olsson i ett försök att lösa
              det problem som uppstod när sosseregeringen 2006 förändrade politiken.
              Det är ju i grunden där vi står nu. Man analyserade inte den här
              frågan ordentligt innan man förändrade systemet 2006. Det är därför
              den här regeringen nu får ta tag i de här problemen och försöka
              lösa dem. Från alliansens sida tror jag att vi alla är överens
              om att vi gärna ska försöka lösa den här frågan tillsammans.
            </seg>
            <seg n="62427395">
              Flera av de förslag som tas upp i motionerna och reservationerna
              kommer att behandlas i den studiesociala utredningen. Då är det
              rätt rimligt att vi från majoritetens sida hänvisar till den när
              vi besvarar motionerna.
            </seg>
            <seg n="3ae9f003">
              Som Folkpartiets representant i utredningen ska jag säga att
              jag har åtagit mig detta uppdrag med ganska stora förhoppningar.
              Jag är övertygad om att studiemedlen behöver förbättras framöver.
              Jag är övertygad om att vi kan hitta ett system som är mindre
              byråkratiskt än det som vi har i dag och bättre individanpassat.
            </seg>
            <seg n="7f0fbcdb">
              Jag vet att studiemedelssystemet är viktigt inte bara för den
              enskilda studenten utan också för hela Sverige. Därför är det
              avgörande vad vi kommer fram till i utredningen.
            </seg>
            <seg n="6d3a3e17">
              Jag ska avsluta med att återigen ta upp det som Caroline Helmersson-Olsson
              nämnde, nämligen den LO-rapport som presenterades. Den visar ju
              att studiemedlens värde i förhållande till en arbetarlön har minskat
              stadigt de senaste 15 åren. Den kommitté som nu tillsätts om studiesociala
              villkor har ett stort arv att bära. Vi har många år att hämta
              igen, och det är viktigt att vi faktiskt lyckas.
            </seg>
          </u>
          <note n="0f54867a">
            Jag yrkar bifall till utskottets förslag.
          </note>
          <note type="speaker" n="c4017561">
            Anf. 164 LAGE RAHM (mp) replik:
          </note>
          <u who="lage_rahm_1a5db7" xml:id="i-3500baef24b6dfa1-3" n="39f31d14">
            <seg n="eed0b5bc">
              Herr talman! Jag vill börja med att säga att det är med lite
              större glädje jag lyssnar på Christer Nylander än på Oskar Öholm.
              Jag tycker att det verkar som om både Centern och Folkpartiet
              har en mer generös inriktning, och jag hoppas att även Moderaterna
              följer med sina allianskolleger och att vi får en bra utredning.
            </seg>
            <seg n="a7144589">
              Som Oskar sade på slutet är det givetvis inte så att människor
              pluggar för att de tjänar ekonomiskt på det. Då hade det varit
              mycket färre studenter. Det är mycket glädjande att människor
              ser det som något mer än bara en investering.
            </seg>
            <seg n="ebff38cc">
              Christer Nylander nämnde att vi ska vara bland de bästa när det
              gäller studiemedelssystemet. Jag hoppas att det är det ni menar.
              Det jag egentligen skulle vilja fråga är om det är så att vi ska
              se också på hur villkoren är nationellt och inte bara titta internationellt.
            </seg>
            <seg n="9db21446">
              Sedan vill jag bara notera att när det gäller att regeringen
              satsar på tidiga åldrar och så vidare och att det ska ge resultat
              senare tror jag att vi har olika åsikter. Jag ska inte veckla
              in mig mer i det, men eftersom det ändå har nämnts vill jag påpeka
              att många anser att en hel del av de satsningar som regeringen
              gör snarare kan leda till utslagning än någonting annat.
            </seg>
            <seg n="6b5b815f">
              Men nog om det. Jag vill i stället fråga Christer om det inte
              är så att vi ska ha ett riktigt bra studiemedelssystem? Skulle
              vi inte kunna gå direkt in och höja studiemedlet? Det är ju inte
              det som behöver utredas. Vi har enormt mycket krångliga system
              och dålig samordning med sjukförsäkring och annat. Men studiemedlet
              är ganska lätt att bara höja. Skulle inte det kunna gå att göra?
            </seg>
          </u>
          <note type="speaker" n="14c5bd45">
            Anf. 165 CHRISTER NYLANDER (fp) replik:
          </note>
          <u who="christer_nylander_5a0cc0" xml:id="i-22afca29264e5796-1" n="c6ce1dca">
            <seg n="13fff226">
              Herr talman! Jag och Lage Rahm är alldeles överens om att det
              som gjordes 20022006 inte duger. Det räcker inte. Den ökning som
              gjordes då räcker inte till. Därför har också alliansen skrivit
              väldigt tydligt i sitt valmanifest att studiemedlet bör höjas
              under mandatperioden. Det förutsätter jag att regeringen också
              kommer att föreslå i de budgetpropositioner som kommer framöver.
            </seg>
            <seg n="dbb19ebe">
              Därtill tillsätter man en studiesocial utredning som ska fundera
              på hur studiemedel ska sättas framöver. Jag håller på och läser
              den gamla utredningen jag har inte läst den fullständigt ännu.
              Men fakta som kom fram i den tyder på att studenternas konsumtion
              inte riktigt fungerar på samma sätt som andra människors konsumtion.
              Priserna när det gäller deras konsumtion stiger fortare än KPI,
              som det i dag är kopplat till. Det innebär att det också urholkas
              på sikt.
            </seg>
            <seg n="b07fdee0">
              Jag får väl säga att det var synd att den gamla regeringen inte
              tog det på allvar när den utredningen kom. Då hade man redan nu
              kunnat ha gjort en hel del.
            </seg>
            <seg n="bbd91a58">
              Jag ska försöka svara på frågorna i övrigt också. Jag vet inte
              riktigt vilka åtgärder som vi genomför som Lage Rahm menar skulle
              innebära utslagning. Det handlar om att satsa stenhårt på att
              lärare ska få fortbildning, att lägga om lärarutbildningen så
              att vi får ett högre söktryck på lärarutbildningen, att satsa
              miljarder på de tidiga årskurserna, i lågstadiet, för att de eleverna
              ska lära sig läsa och skriva ordentligt och att göra om gymnasiet
              så att fler människor lyckas där. Jag har väldigt svårt att se
              att någon av de reformerna skulle innebära att vi får ökad utslagning.
            </seg>
            <seg n="4cac3f8c">
              När det gäller jämförelser med andra länder är jag en försiktig
              general. Jag tycker att vi ska ligga i topp. Men man vet aldrig
              vad andra länder hittar på. Därför vågar jag inte säga att vi
              alltid ska vara bättre än alla andra.
            </seg>
          </u>
          <note type="speaker" n="1d814619">
            Anf. 166 LAGE RAHM (mp) replik:
          </note>
          <u who="lage_rahm_1a5db7" xml:id="i-3500baef24b6dfa1-4" n="39f31d14">
            <seg n="f8a3a945">
              Herr talman! Nej, det bekymrar mig inte så mycket huruvida vi
              är bättre än alla andra eller inte. Mitt mål är framför allt att
              vi ska vara bra. Om ett antal länder sedan blir mycket bättre
              än vi vill jag bara gratulera dem och inte tycka att det är tråkigt.
              Min fråga var egentligen om du även menar att det skulle vara
              bra.
            </seg>
            <seg n="86defd75">
              Jag vill också kommentera det här med den gamla regeringen. Vi
              lyckades ju, efter mycket om och men, driva igenom en höjning
              av studiemedlet med 300 kronor, varav 100 gällde bidragsdelen.
              Det var vi glada över. Men det är självklart att det inte räcker.
            </seg>
            <seg n="33204ab9">
              Man kan dock konstatera att den höjningen är mer än den höjning
              som alliansregeringen hittills har gjort, nämligen ingen alls.
              Men jag hoppas att det kommer en höjning, och jag önskar att denna
              höjning inte behöver stoppas av den här utredningen. Det är nämligen
              inte så svårt att se att just den delen behövs direkt.
            </seg>
            <seg n="dfc504c3">
              När det gäller det andra vi pratade om i skolsystemet vill jag
              ogärna i den här debatten gå in djupare på det. Men jag kan säga
              att jag ibland tycker att fokus från Folkpartiet är väldigt mycket
              på ordning och reda och väldigt lite på kunskap. När det gäller
              bakgrunden till det hänvisar jag till den debatt som vi hade här
              i kammaren som initierades av oss och där Peter Eriksson redogjorde
              för vår syn på kunskap och vetenskap i skolan.
            </seg>
            <seg n="c4d020d7">
              Min fråga kvarstår lite grann. Skulle vi inte direkt kunna se
              till att studenterna får en lite mer dräglig tillvaro rent ekonomiskt,
              även om trygghetssystemen kanske tar lite tid?
            </seg>
          </u>
          <note type="speaker" n="1860d383">
            Anf. 167 CHRISTER NYLANDER (fp) replik:
          </note>
          <u who="christer_nylander_5a0cc0" xml:id="i-22afca29264e5796-2" n="c6ce1dca">
            <seg n="6154dae1">
              Herr talman! Svaret på den första frågan som Lage Rahm ställde
              var ja. Ska vi ha ett bra studiemedelssystem? Ja, det ska vi.
            </seg>
            <seg n="b7ce1fd0">
              Svaret på den andra frågan är: Lars Leijonborg har i flera debatter
              i den här kammaren med flera av dem som är med i debatten nu sagt
              väldigt tydligt att alliansen har lovat att vi ska höja studiemedlet
              under den här mandatperioden. Han för sin del ser inte att den
              studiesociala utredningens arbete på något sätt skulle förhindra
              att man höjde det tidigare. Men det får så klart avgöras i de
              budgetförhandlingar som sker.
            </seg>
            <seg n="a27a54e9">
              Slutligen gäller det de 300 kronor som det höjdes med förra gången.
              Vad jag minns var det inte något parti som röstade emot den höjningen,
              utan det var en fullständigt enig riksdag som fattade det beslutet.
              Och det var väl bra. Jag ser fram emot att vi kan vara eniga också
              nästa gång vi fattar beslut om att förbättra studiemedelssystemet.
            </seg>
          </u>
          <note type="speaker" n="5f3aaad0">
            Anf. 168 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-b52d88762773f606-1" n="c9ef41a0">
            <seg n="cfec65d6">
              Herr talman! Det är lite rundgång i den här debatten. Vi har
              stått många gånger i kammaren och diskuterat just studiemedlen
              och studiestödet. Precis som Christer Nylander nämnde är det flera
              frågor som tas upp i motioner som kommer att komma med i den studiesociala
              utredningen, vilket jag ser fram emot.
            </seg>
            <seg n="31d6a4cc">
              En sak som däremot inte kommer att tas upp, i alla fall inte
              av vad man kan se i de direktiv som nu finns, är sfi-studenternas
              ekonomiska situation. Jag väljer att ta upp den här frågan med
              Christer Nylander, eftersom hans partikamrater för två veckor
              sedan presenterade förslag om förändringar för sfi. Där lägger
              man väldigt tydligt skulden på den studerande för att sfi:n har
              misslyckats. Man vill bland annat begränsa antalet avbrott i studierna.
              Man ser inte den situation som de studerande befinner sig i, nämligen
              att de måste tacka ja till jobb, även om de är väldigt korta.
              Annars riskerar de att mista sin försörjning.
            </seg>
            <seg n="1f991ffd">
              Vore det inte rimligt att den här utredningen också såg över
              de sfi-studerandes ekonomiska situation för att göra det möjligt
              för den här gruppen att faktiskt studera i lugn och ro?
            </seg>
          </u>
          <note type="speaker" n="03ff4cec">
            Anf. 169 CHRISTER NYLANDER (fp) replik:
          </note>
          <u who="christer_nylander_5a0cc0" xml:id="i-22afca29264e5796-3" n="c6ce1dca">
            <seg n="8ee6bb8d">
              Herr talman! Jag tänkte säga att jag inte tänkte debattera sfi-lyftet,
              eftersom det inte behandlas i betänkandet. Men till sist kom Rossana
              Dinamarca in på det som behandlas i betänkandet, så det ska jag
              gärna svara på.
            </seg>
            <seg n="a7bbd0f3">
              Sfi-lyftet är för övrigt bra på många sätt därför att det bidrar
              till fortbildning av lärarna i sfi, och det införs tydliga mål.
            </seg>
            <seg n="05aeda84">
              En nästan enig utskottsmajoritet bestående av allianspartierna
              och Miljöpartiet och Socialdemokraterna slår fast att den förändring
              som gjordes 1998, då man tog bort den timpeng som Rossana Dinamarca
              nu slåss för, var en rimlig åtgärd. Det är min åsikt att det är
              så. Däremot finns det ingenting som hindrar att Rossana Dinamarca,
              när utredningen träffas, försöker lyfta fram den här frågan igen.
              Men jag gör den bedömning som alla andra partier i utskottet har
              gjort, att det var en rimlig åtgärd att ta bort detta 1998.
            </seg>
          </u>
          <note type="speaker" n="e81e19c9">
            Anf. 170 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-b52d88762773f606-2" n="c9ef41a0">
            <seg n="9cd4c6bb">
              Herr talman! Då kanske Christer Nylander kan förklara för mig
              på vilket sätt det här är rimligt. Jag kan nämligen inte riktigt
              utläsa det ur betänkandet. Man hänvisar bara till att det här
              beslutet togs och att man vidhåller det.
            </seg>
            <seg n="e1b7a2af">
              Är det inte ett problem att studerande faktiskt tvingas att göra
              avbrott i sina studier? Om de inte gör det får de ingen försörjning
              så att de kan vara kvar i studierna. Hur kommer man att göra för
              att förbättra studenternas ekonomiska situation?
            </seg>
            <seg n="a32466d7">
              Vi har också tyckt att man till exempel ska kunna vara berättigad
              till studiestöd, precis som alla andra vuxenstuderande. Men så
              är inte fallet. Det är en särskild situation för dem som läser
              sfi. Då tycker jag faktiskt att Christer Nylander måste förklara
              mer än att bara säga att det är en rimlig åtgärd. Vi ser hur verkligheten
              ser ut. Är det en rimlig situation för de studerande att de faktiskt
              måste hoppa in och ut i sin svenskundervisning på grund av att
              de annars inte får sin försörjning?
            </seg>
          </u>
          <note type="speaker" n="eb189323">
            Anf. 171 CHRISTER NYLANDER (fp) replik:
          </note>
          <u who="christer_nylander_5a0cc0" xml:id="i-22afca29264e5796-4" n="c6ce1dca">
            <seg n="b7bb79cf">
              Herr talman! Det är inte bara Christer Nylander som måste förklara
              det, utan det är även den riksdagsmajoritet som satt 1997/98 som
              genomförde detta och även hela utskottsgruppen, förutom Vänsterpartiet,
              som nu tycker att det är rimligt att den förändring som man gjorde
              för tio år sedan är kvar.
            </seg>
            <seg n="d7ab1537">
              Jag tycker att det är viktigt att säga att när regeringen nu
              tittar på sfi gör man det för att man ska försöka lyfta kvaliteten
              och se till att lärarna har bättre utbildning. Men det handlar
              också om att se till att sfi-eleverna så fort som möjligt lär
              sig språket och kan komma ut på den ordinarie arbetsmarknaden
              eller komma vidare till andra studier.
            </seg>
            <seg n="44b5f175">
              Det är hela syftet med det lyft som nu görs av sfi. Skulle det
              visa sig att sfi-lyftet inte fungerar på det sätt som vi hoppas
              är det klart att man får se över det på annat sätt. Men den bedömning
              som vi nu gör och det är alla partier utom Vänsterpartiet är att
              den förändring man gjorde 1997/98 var rimlig.
            </seg>
          </u>
          <note type="speaker" n="1193ea28">
            Anf. 172 CAROLINE HELMERSSON-OLSSON (s) replik:
          </note>
          <u who="caroline_helmersson-olsson_f96347" xml:id="i-412cb1c95b6dc4ae-5" n="7ffd44ed">
            <seg n="da51062e">
              Herr talman! Det var intressant att Moderaternas företrädare
              i debatten beskriver studiestödssystemet som bra och generöst.
              Folkpartiets företrädare tycker att det är byråkratiskt och krångligt,
              att det är ett tungt arv att bära. Jag lovar Christer Nylander
              att jag ska bära det arvet från min plats 7.
            </seg>
            <seg n="17532f74">
              Dåliga studielån cementerar den sociala snedrekryteringen, sägs
              det, och man ska titta på administrationen. Jag är lite intresserad
              av innovationen att lägga ned CSN och låta bankerna sköta studiemedlen.
              Möjligheten att ta banklån finns redan i dag, vad jag förstår.
              Bakom det här resonemanget säger man att CSN fungerar dåligt.
              Jag har själv ingen koll på det, för jag har tvåårigt gymnasium.
              Så jag har aldrig träffat dem, kan jag säga.
            </seg>
            <seg n="8476ca34">
              På vilket sätt blir studenternas ekonomi och situation bättre
              om de blir kunder hos en vinstdrivande bank? Det är min fråga.
            </seg>
          </u>
          <note type="speaker" n="77678721">
            Anf. 173 CHRISTER NYLANDER (fp) replik:
          </note>
          <u who="christer_nylander_5a0cc0" xml:id="i-22afca29264e5796-5" n="c6ce1dca">
            <seg n="7deaf0c2">
              Herr talman! Det är en av många frågor som utredningen ska titta
              på. Oskar Öholm, om jag minns rätt, förklarade detta på ett ganska
              bra sätt. Det handlar inte om att ta ett vanligt banklån. Det
              handlar i så fall om att ha statliga garantier på att man får
              lån på samma villkor som hos CSN i dag, det vill säga statsskuldsräntan
              sätter nivån.
            </seg>
            <seg n="d31be4bb">
              Jag är inte säker på att detta är det allra bästa förslaget.
              Men när man går in i en utredning kan man inte redan ha alla svar
              klara. Så låt oss titta på den frågan med öppna ögon. Det ska
              jag göra. Det hoppas jag att Caroline Helmersson-Olsson också
              ska göra.
            </seg>
            <seg n="90ad10ad">
              Låt mig gå tillbaka till LO-rapporten. Den visar tydligt att
              under 15 år har studiemedlen urgröpts. Nu är ni heta på gröten.
              Nu vill ni omedelbart att vi ska höja dem. Nu skäller ni på alliansregeringen
              för att vi inte redan har rätat upp alla problem som har skapats
              under de 15 åren.
            </seg>
            <seg n="730ae14a">
              Känner Caroline Helmersson-Olsson någon form av ånger över att
              man inte drev de här frågorna hårdare tidigare när man faktiskt
              hade makt att genomföra det? Känner hon någon ånger över att man
              inte lyfte upp den studiesociala utredning som faktiskt lades
              fram 2003? Den pekade till exempel ut att det kanske inte var
              alldeles rätt att använda samma inflationssiffror för studenter
              som för andra. Känner man någon ånger inom socialdemokratin över
              att det faktiskt var samarbetspartierna som drev fram studiemedelsförbättringen?
              Det var inte Socialdemokraterna själva.
            </seg>
            <seg n="ac282498">
              Jag tycker att man måste fundera över den situationen att man
              själv har varit den stora bromsklossen i 15 år innan man ger sig
              på den regering som nu försöker rätta till problemen.
            </seg>
          </u>
          <note type="speaker" n="3e17f30e">
            Anf. 174 CAROLINE HELMERSSON-OLSSON (s) replik:
          </note>
          <u who="caroline_helmersson-olsson_f96347" xml:id="i-412cb1c95b6dc4ae-6" n="7ffd44ed">
            <seg n="d04ab9f8">
              Herr talman! Ja, du Christer Nylander, jag har många känslor
              i min kropp i dag. Det kan jag säga. Men det vet i hundan om det
              är ånger jag känner. Jag känner att Socialdemokraterna har jobbat
              väldigt bra med de här frågorna under många år. Du nämnde någon
              från Småland från 1800-talet, eller var det 1900-talet? Nej, jag
              tycker inte att vi har någon som helst anledning att skämmas.
              Däremot finns det vissa saker vi skulle kunna ha gjort bättre.
              Vi skulle ha hittat något annat sätt att värdesäkra det här, naturligtvis.
              Det kan man nästan se lite svart på vitt på.
            </seg>
            <seg n="b9a02434">
              Jag ber om ursäkt om du känner att jag har hoppat på den borgerliga
              majoriteten på det sättet. Det var inte min mening. Men jag är
              fortfarande lite nyfiken vad gäller CSN. Jag lovar att jag ska
              titta på det med öppna ögon.
            </seg>
            <seg n="d2d31670">
              CSN är ändå en statlig myndighet, har större öppenhet, och studenterna
              är med i styrelsen, vad jag fattar. De kan också begära nedskrivning
              av lån, de kan överklaga beslut och sådana saker. Så är det inte
              hos banker.
            </seg>
            <seg n="bab41a1c">
              Har du tänkt på vilket skydd studenterna får i ett sådant privat
              system?
            </seg>
          </u>
          <note type="speaker" n="31f860b6">
            Anf. 175 CHRISTER NYLANDER (fp) replik:
          </note>
          <u who="christer_nylander_5a0cc0" xml:id="i-22afca29264e5796-6" n="c6ce1dca">
            <seg n="4d3706d6">
              Herr talman! Jag har inte heller träffat någon från CSN. Däremot
              har jag pratat i telefon och mejlväxlat ett antal gånger, även
              brevväxlat ett antal gånger. Det är nog den situation som många
              studenter har haft i sin kontakt med CSN.
            </seg>
            <seg n="bcc9bcc7">
              Men som många tidigare har vittnat om verkar det ha blivit mycket
              bättre de senaste åren på CSN. Jag tycker att vi ändå ska gå in
              med öppna ögon och fundera på om man kan hitta någon annan administration,
              om man kan göra det enklare på något sätt eller hitta konkurrens
              som gör att det är intressant för banker att erbjuda bra lån till
              studenter. Det är inget självskrivet att det ska finnas en statlig
              myndighet som sköter de här frågorna.
            </seg>
            <seg n="b99b908a">
              Men om vi finner i utredningen att det inte går att hitta ett
              bättre system, att konkurrensen blir en chimär för att man ändå
              ska ha exakt samma villkor finns det för mig inga ideologiska
              bindningar att göra detta. Jag tycker ändå att det är rimligt
              när vi går in i en utredning som har det uppdraget att vi tittar
              med öppna ögon på det. Jag tycker att det är en bra situation.
            </seg>
            <seg n="bc79020a">
              Jag vill ändå säga slutligen att LO-rapporten säger att studiemedlets
              värde i förhållande till en arbetarlön har minskat stadigt de
              senaste 15 åren. Vi från alliansregeringen har sagt att under
              den här mandatperioden ska vi höja studiemedlet och försöka göra
              det bättre. Men jag kan inte garantera att vi kommer att rätta
              till alla de problem som har uppstått under de 15 åren. Vi ska
              i alla fall göra ett försök att få ett studiemedelssystem som
              är så bra som möjligt och fortsatt ett av de bästa i världen.
            </seg>
            <seg n="d71668ae">
              För vi tror att det är viktigt för Sverige att det är lönsamt
              att studera. Då tittar vi både på studiemedelssystemet, på skattesystemet
              och på många andra faktorer för att göra det möjligt.
            </seg>
          </u>
          <note type="speaker" n="a5fde579">
            Anf. 176 GUNILLA TJERNBERG (kd):
          </note>
          <u who="gunilla_tjernberg_794b01" xml:id="i-096f50742a1c8460-0" n="41e00053" next="i-5c1ca14ee6aad781-0">
            <seg n="3f806395">
              Herr talman! Student. Det ordet funderade jag lite på när jag
              satt och förberedde mig inför den här debatten. Vem är en student?
              Och varifrån kommer ordet egentligen? Jag började titta i ett
              ordlexikon. Då fick jag fram att ordet student kunde beskrivas
              så här: En student är oftast en person som läser vid universitet
              eller högskola. Men det kunde också användas allmänt om en person
              som riktar stor hängivenhet åt att lära sig ett ämne.
            </seg>
            <seg n="b538c6aa">
              Det är inspirerande beskrivningar, tycker jag, när vi pratar
              om studiemedelssystemet och möjligheter att studera i Sverige
              i dag. Ett generöst, robust, tydligt och förutsägbart studiemedelssystem
              är det som vi behöver. Det är vi kristdemokrater tillsammans med
              alliansen helt övertygade om.
            </seg>
            <seg n="3a83d7e1">
              I början av 1900-talet var det ett fåtal som studerade på högskolan.
              I dag är det gott och väl hälften av en årskull som går vidare.
              Det finns i runda tal 330 000 studenter och forskarstuderande
              i högskolan med allt från nybakade gymnasister till nyligen disputerade
              77-åringen Ingemar Mundebo som vi fick läsa om förra veckan.
            </seg>
            <seg n="d13691e8">
              Dagens studenter har väldigt olika levnadsvillkor. Var fjärde
              har barn. Många arbetar parallellt med studierna.
            </seg>
            <seg n="9633e94f">
              Herr talman! Samhället är och blir i allt högre grad ett kunskapssamhälle
              där den enskildes förmåga att lära nytt många gånger blir en överlevnadsfråga
              för välfärden. Ett redskap för att möjliggöra kunskapssamhällets
              utveckling och göra det tillgängligt för fler är just studiestödet.
            </seg>
            <seg n="8538d336">
              Genom ett väl fungerande studiestöd ges fler tillfälle att lära,
              vara aktiva och delaktiga i kunskapssamhället. Vi kristdemokrater
              har länge arbetat för och menar att studiestödet ska göra det
              ekonomiskt möjligt för alla oavsett bakgrund att studera och utvecklas.
              Jag tror att det här inte råder några politiska skiljelinjer.
            </seg>
            <seg n="8e3644dd">
              Även med tanke på behovet av utbildad arbetskraft är ett väl
              fungerande studiestödssystem helt nödvändigt. Det handlar dessutom
              om att kunna attrahera nya grupper. Det går inte att förneka de
              ekonomiska faktorernas betydelse för att göra det möjligt. Man
              måste kunna ha en dräglig tillvaro under studietiden.
            </seg>
            <seg n="aa24dc80">
              Den studiesociala utredningen presenterades i december 2003.
              Det var alltså under den tidigare regeringen. Jag ska nu göra
              en liten tillbakablick. Jag har noterat att Caroline Helmersson-Olsson
              har sagt att hon är ny. Då kan jag göra de här påminnelserna så
              att vi alla har en gemensam historia.
            </seg>
          </u>
          <note n="f533c4dd">
            Den studiesociala utredningen presenterades 2003. Den var tillsatt
            den 19 september 2002. Då aviserade Socialdemokraterna den utredning
            som Kristdemokraterna tillsammans med flera partier hade begärt.
          </note>
          <u who="gunilla_tjernberg_794b01" xml:id="i-5c1ca14ee6aad781-0" n="41e00053" prev="i-096f50742a1c8460-0">
            <seg n="5e3d046f">
              När förslagen kom var de delvis en besvikelse, inte bara för
              Kristdemokraterna utan även för studenterna. Varför? Jo, för att
              direktiven ansågs vara ofullständiga. Utredningen skulle i begränsad
              omfattning komma med förslag. Det var alltså begränsade direktiv.
            </seg>
            <seg n="14472645">
              Vad skulle utredaren göra när det gällde arbetslöshetsförsäkringen
              till exempel, som har varit uppe här i dag? Utredaren skulle endast
              kartlägga hur arbetslöshetsförsäkringen samspelar med studiestödssystemet.
              Många var vi ändå som väntade förgäves på att den socialdemokratiska
              regeringen skulle göra något av de förslag som presenterades.
              Ingenting hände.
            </seg>
            <seg n="1e2a2fd0">
              En självkritik på den här punkten är på sin plats. Det kom något
              av detta i replikskiftet med Christer Nylander, och jag menar
              att det är på sin plats att någon form av självkritik finns inom
              dessa områden.
            </seg>
            <seg n="2d867367">
              Utskottet avstyrker flera motionsyrkanden, bland annat mot bakgrund
              av att det inom Regeringskansliet pågår ett arbete med att ta
              fram ett direktiv till en studiesocial utredning. Detta direktiv
              är nu framlagt. Den parlamentariska kommittén är utsedd, och kanske
              kan den parlamentariska sammansättningen borga för att inget parti
              agerar bromskloss i denna mycket angelägna fråga.
            </seg>
            <seg n="d76684d8">
              Vad gäller betänkandet i övrigt kan jag konstatera att socialdemokratisk
              politik, ny eller gammal, lyser med sin frånvaro. Ett av de skarpare
              förslagen jag ser är där de skriver att de vill höja studiemedlet.
              Någon närmare precisering av detta finns inte. Finansiering finns
              inte och inte heller genomförandetidpunkt. Så det är en öppen
              hållning i den parlamentariska utredningen som man nu finns med
              i. Jag tycker att det är bra att man har det.
            </seg>
            <seg n="594e13e2">
              I snart tio år har vi kristdemokrater tillsammans med flera partier
              bedrivit en offensiv studentpolitik där vi har försökt att ta
              fasta på studenternas behov av trygghet, med långsiktighet och
              ett förutsägbart system. Finns det inte en grundtrygghet är det
              nämligen svårare att visa stor entusiasm och hängivenhet i att
              lära sig ett ämne.
            </seg>
            <seg n="35a3581e">
              Genom den studiesociala utredning som alliansregeringen nu har
              tillsatt och där samtliga partier är representerade ser vi kristdemokrater
              möjligheter att återkomma med ett helhetsgrepp på studiestödsfrågorna
              under mandatperioden. Jag välkomnar det arbete som ska ske där.
            </seg>
          </u>
          <note n="b5ffbc1a">
            Jag vill med detta, herr talman, yrka bifall till majoritetstexten
            och förslagen i betänkandet i sin helhet och avslag på samtliga
            reservationer.
          </note>
          <note n="7db46ead">
            Överläggningen var härmed avslutad.
          </note>
          <note n="4245f741">
            12 § Förskolan
          </note>
          <note n="023e6754">
            Föredrogs
          </note>
          <note type="speaker" n="a5e8c8bb">
            Anf. 177 PETER HULTQVIST (s):
          </note>
          <u who="peter_hultqvist_61d2a3" xml:id="i-d32731614a47401f-0" n="52fa89f5">
            <seg n="738f66f7">
              Herr talman! Vi vill från Socialdemokraternas sida förstärka
              förskolans kunskapsuppdrag för att ge alla barn en mer jämlik
              skolstart. Det ska finnas personal med utbildning med kompetens
              i barns språkutveckling vid alla förskolor under hela förskoletiden.
              Under vår regeringstid tillförde vi 6 000 tjänster till förskolan
              genom ett riktat statsbidrag. Mindre barngrupper och stöd till
              barn med särskilda behov är ambitionen och målsättningen.
            </seg>
            <seg n="43ac755e">
              Vi vill ta till vara barns nyfikenhet och lust att lära i förskolan.
              Barn som har intresse av och mognad för att lära sig läsa och
              skriva redan i förskolan ska ha rätt till och möjlighet att göra
              det under ledning av utbildade pedagoger.
            </seg>
            <seg n="fea1907b">
              Vi vill kvalitetssäkra all förskoleverksamhet, oavsett form och
              huvudman, och skapa garantier för att verksamheten följer läroplanen
              och har utbildad personal. Vi avvisar bestämt ett system med förskolepeng
              utan kvalitetskrav eftersom man då riskerar att fler barn börjar
              skolan utan de nödvändiga grunderna för kunskapsinhämtande.
            </seg>
            <seg n="f836a39f">
              Vi vill göra en avstämning av alla barns språkutveckling före
              skolstart för att ge förutsättningar att omedelbart sätta in extra
              insatser i de skolor och klasser som har störst behov.
            </seg>
            <seg n="611ba2f4">
              Vi vill att förskoleklassen ska bli en del av ny tioårig obligatorisk
              grundskola samtidigt som samverkan och samarbetet mellan personal
              i förskola och skola stärks. Det bör vara naturligt för såväl
              förskollärare att arbeta i skolan som för grundskollärare att
              ha hela eller delar av sin tjänst i förskolan.
            </seg>
            <seg n="66b80bb7">
              Förskollärarnas ansvar för pedagogiken ska tydliggöras. Det måste
              också skapas en grund för ett starkare pedagogiskt ledarskap i
              förskolan. Det måste bli mer pedagogik och mindre administration
              i ledarskapet.
            </seg>
            <seg n="f0603ff2">
              Vi vill ge alla barn gedigna kunskaper i att läsa, skriva och
              räkna. Samtidigt kräver kunskapssamhället så mycket mer. Insikter
              om globalisering, klimathot, informationsteknologins utveckling
              är exempel på ny kunskap som måste få större utrymme i skolan
              tillsammans med nyckelkompetens som självständigt tänkande, kreativt
              skapande i grupp, kommunikativ förmåga och entreprenörskap.
            </seg>
            <seg n="fcfc6191">
              Sådant här måste naturligtvis också påverka förskolans verksamhet.
              Vi vill ge den nya tioåriga grundskolan en ny läroplan och nya
              kursplaner anpassade till dagens och morgondagens samhälle. Vi
              vill öppna för nya ämnen och nya kunskaper men behålla de grundläggande
              värden som präglar dagens läroplan.
            </seg>
            <seg n="c134544a">
              Vi vill skärpa nuvarande lagstiftning, skollagen, för att tydliggöra
              barnens rätt till omsorg på kvällar, nätter och helger. De som
              arbetar på obekväma tider ska inte behöva flytta för att få jobb.
              Cirka hälften av landets kommuner erbjuder i dag inte omsorg på
              obekväma tider.
            </seg>
            <seg n="ea04c10e">
              Jag vill också understryka att svensk förskola har bra kvalitet,
              är unik, uppskattad av barn och föräldrar, lägger grunden för
              det livslånga lärandet och har en helhet där leken är grunden
              för lärandet. Det här är en framgångsrik modell som röner stort
              internationellt intresse. Den är bra för barnen och skapar en
              bra grund för skolan. En rad undersökningar visar att barn som
              gått i förskolan får bättre resultat i skolan. Förskolan är något
              vi ska framhäva som en positiv del av den svenska välfärdsmodellen,
              och den uppskattas oerhört mycket utomlands och bland föräldrar
              och barn.
            </seg>
            <seg n="2d71a4b5">
              Socialdemokratin har en kvalitetsmässigt bra förskola riktad
              till alla barn som sitt mål. Maxtaxan som finansierades via ett
              särskilt statsbidrag är för oss ett första steg mot en avgiftsfri
              förskola. När avgiftsfriheten är införd har förskolan samma grundläggande
              förutsättningar som grund- och gymnasieskolan. Nu förstår jag
              naturligtvis att detta inte är aktuellt med den typ av regering
              vi har i dag, men det är ändå viktigt för oss att framhäva detta
              som ett mål.
            </seg>
            <seg n="77c0528a">
              Förskolan har också en viktig roll i integrationsarbetet. För
              invandrarbarn har förskolan en särskild roll för att de ska klara
              en bra språkutveckling. Barn med goda kunskaper i sitt modersmål
              har lättare att lära sig svenska. Stöd för barn med ett annat
              modersmål än svenska är därför viktigt, särskilt för de yngsta
              barnen som utvecklar språk och identitet. Förskolan har en mycket
              viktig roll på denna punkt. Kommunerna måste erbjuda modersmålsstöd.
            </seg>
            <seg n="c710aadb">
              Rekryteringsinsatser måste också genomföras för att öka intresset
              för att arbeta i förskolan. Det handlar om en rad insatser: uppgradering
              av status, utbildning, lön och inflytande, fortbildning och karriärmöjligheter.
              Det krävs en nationell kompetens- och fortbildningsstrategi. Förskolans
              yrken är oerhört viktiga, eftersom de handlar om grunden för det
              livslånga lärandet.
            </seg>
            <seg n="6dd4e647">
              Det finns i dag en rad hot mot den svenska förskolan. Den fria
              etableringsrätten försvårar kommunernas planering och undergräver
              kvalitetssatsningar i förskolan. Ekonomiska resurser förs då från
              förskolor till nyetablerade enskilda skolor. Vi anser att kommunerna
              ska ha beslutanderätten i samband med etableringar.
            </seg>
            <seg n="0dfc8fef">
              Vårdnadsbidraget och barnomsorgspengen är också sådant som kommer
              att dra pengar ur förskolan. Det i sin tur får effekter för kvaliteten.
              Regeringen är beredd att genomföra vårdnadsbidraget utan att ha
              gjort en ordentlig konsekvensanalys när det gäller de ekonomiska
              effekterna för kommuner och förskolor. Detta har bland annat kritiserats
              hårt av Lärarförbundet, men regeringen och ansvarig minister har
              inte kunnat ge några relevanta svar.
            </seg>
            <seg n="6de72ced">
              Vi anser att det inte finns någon motsättning mellan föräldrarnas
              tid med barnen och tiden på förskolan. Barnen behöver båda delarna!
            </seg>
            <seg n="c1775cb7">
              Ett av de grundläggande problemen med vårdnadsbidraget är att
              det kommer att skapa en situation där invandrarbarn i ökad utsträckning
              blir kvar i hemmen. De går miste om nödvändig språkutveckling
              och språkträning. Det har blivit på det sättet i Norge, och det
              finns ingen anledning att tro att det blir på ett annat sätt i
              Sverige.
            </seg>
            <seg n="82644d0f">
              Den andra sidan av vårdnadsbidraget är att det i kombination
              med avdragsrätten för hushållsnära tjänster hos välbeställda familjer
              kan ge underlag för anställande av barnflicka. Cementera invandrarbarn
              i hemmen och se till att de som är mest välbeställda kan ha barnflicka
              så ser verkligheten ut när det gäller vårdnadsbidraget.
            </seg>
            <seg n="61c03cea">
              Regeringen gör också förskolan mindre viktig. Varför är förskollärarna
              inte med i Lärarlyftet? Det tycker jag är märkligt. Regeringen
              tänker också avskaffa jämbördigheten mellan utbildning till förskollärare
              och övriga lärare. Är det bra kvalitet? Är det ett sätt att framhäva
              förskolan? Naturligtvis inte.
            </seg>
            <seg n="20f2554c">
              Samtidigt försvinner forskningsmöjligheterna när det gäller förskollärarutbildningen.
              Det kommer naturligtvis att minska forskningsinsatserna när det
              gäller barnen i de yngre åldrarna och deras förutsättningar.
            </seg>
            <seg n="f036a855">
              Regeringen försämrar förskolans ekonomiska förutsättningar, riskerar
              att slita sönder den med en rad system som vårdnadsbidrag och
              barnomsorgspeng, saknar helhetssyn på det livslånga lärandet,
              graderar ned förskollärarutbildningen och stoppar forskning. Det
              saknas en genomtänkt linje och en fungerande helhet. Man säger
              att man vill satsa på förskolan, men det talade ordet motsvarar
              inte verkligheten. Man säger en sak men gör en annan.
            </seg>
            <seg n="de345715">
              Vi står bakom alla socialdemokratiska reservationer men markerar
              nu med att yrka bifall till reservationerna 1, 2, 5, 6 och 8.
            </seg>
          </u>
          <note type="speaker" n="c95fdbd8">
            Anf. 178 ROSSANA DINAMARCA (v):
          </note>
          <u who="rossana_dinamarca_5b4631" xml:id="i-b52d88762773f606-3" n="c9ef41a0">
            <seg n="7a4ff00b">
              Herr talman! Enligt skollagen har kommuner inte någon generell
              skyldighet att erbjuda barnomsorg utanför det som kallas normal
              arbetstid på dagtid och under vardagar. I stället är det upp till
              varje kommun att välja om och i så fall på vilka villkor barnomsorg
              ska erbjudas på obekväm arbetstid.
            </seg>
            <seg n="dd1d6412">
              Lagens antaganden om vad som är normalt stämmer dåligt med verkligheten.
              Allt högre krav på service dygnet runt, sju dagar i veckan betyder
              att allt fler jobb måste utföras utanför kontorstid. Allra mest
              har arbetstidens förläggning ändrats för LO-medlemmar, av vilka
              hälften av kvinnorna och en tredjedel av männen har obekväm eller
              oregelbunden arbetstid. Dessutom växer en tredjedel av barnen
              i Sverige i dag upp med ensamstående föräldrar. Om det normala
              alltså antas vara att det i varje familj finns två föräldrar som
              jobbar mellan åtta och fem finns det ganska gott om undantag.
            </seg>
            <seg n="483791a6">
              Statistiken talar sitt tydliga språk om hur pass illa anpassad
              den kommunala barnomsorgen är till de rådande förhållandena. Rapporten
              från TCO förra veckan visar, precis som Peter Hultqvist sade tidigare,
              att bara hälften av Sveriges 290 kommuner erbjuder barnomsorg
              på obekväm arbetstid. Bara 40 kommuner erbjuder barnomsorg dygnets
              alla timmar. De kommuner som inte erbjuder barnomsorg på obekväm
              arbetstid uppger lite olika skäl. Det är allt från att det inte
              finns någon efterfrågan alls till att man säger sig inte ha råd.
            </seg>
            <seg n="e0d44270">
              Den undersökning som TCO har gjort redovisar bara kommunernas
              svar. Vi vet alltså inte hur föräldrarnas faktiska efterfrågan
              eller behov ser ut. Men att det är för dyrt att erbjuda barnomsorg
              utanför kontorstid måste ses i ljuset av vad det kostar att inte
              göra det, och vem är det som får betala det priset?
            </seg>
            <seg n="8af4ad6a">
              Alternativen till kommunal barnomsorg är att förlita sig på anhöriga
              eller att köpa barnpassningen som privata tjänster. Den första
              lösningen kräver att det faktiskt finns personer i närheten som
              kan och vill göra ett sådant åtagande, vilket det ju långt ifrån
              alltid gör. Återstår då att köpa privat omsorg, som Lena Adelsohn
              Liljeroth förespråkade under frågestunden.
            </seg>
            <seg n="19525c8e">
              Sveriges Yrkesmusikerförbund har räknat ut vad det skulle kosta
              att köpa barnomsorg sju timmar per kväll fyra kvällar i veckan
              från ett privat företag. Efter den skattereduktion som får göras
              för de så kallade hushållsnära tjänsterna blir kostnaden drygt
              30 000 kronor i månaden. Om en person i stället anställs direkt
              av familjen blir kostnaden ungefär 17 500 kronor i månaden. Det
              ska jämföras med maxtaxan i den kommunala barnomsorgen som är
              runt 1 200 kronor. Det betyder en mellanskillnad på 16 00028 000
              kronor. Vilken eller vilka föräldrar har råd med det?
            </seg>
            <seg n="08a473ff">
              Arbetssökande föräldrar riskerar också att hamna i en fullkomligt
              orimlig situation om de erbjuds jobb med obekväma arbetstider.
              Regelverket i a-kassan tar nämligen inte hänsyn till om kommunen
              erbjuder barnomsorg utanför kontorstid. Tackar man nej till ett
              anvisat jobb därför att det inte går att orda barntillsynen förlorar
              man alltså sin a-kassa. Det är naturligtvis fullkomligt oacceptabelt
              att föräldrar och barn ska straffas ekonomiskt därför att de råkar
              bo i en kommun som inte erbjuder barnomsorg när den behövs.
            </seg>
            <seg n="a8c7cff6">
              Skollagen måste ändras så att den stämmer överens med hur dagens
              arbets- och familjeliv faktiskt ser ut. Ska vi nå målen om likvärdiga
              villkor för alla barn, jämställdhet i arbetslivet och allas rätt
              till egen försörjning måste barn med föräldrar som arbetar utanför
              kontorstid garanteras sin rätt till subventionerad och kvalificerad
              barnomsorg. Jag yrkar därför bifall till reservation 6.
            </seg>
            <seg n="43fbdcc4">
              Herr talman! En av de mest centrala jämställdhetsfrågorna är
              hur kvinnor och män ska förmås fördela ansvar för hem och barn
              lika. Högerregeringen kallar det skattefinansierade vårdnadsbidraget
              för valfrihet för barnfamiljerna att ordna sin barnomsorg. Det
              är självklart struntprat.
            </seg>
            <seg n="29ac6a91">
              Bidraget går inte att leva på. I praktiken förutsätts att den
              som stannar hemma blir försörjd av någon annan. Det är alltså
              bara familjer med två föräldrar som ens kan överväga att utnyttja
              det här bidraget. All tidigare erfarenhet visar dessutom att det
              blir kvinnorna som stannar hemma och därmed blir beroende av män
              för sin försörjning.
            </seg>
            <seg n="fc57f7cd">
              Bidraget kommer också att stjäla resurser från den kommunala
              barnomsorgen, vilket självklart kommer att ha effekter på kvaliteten.
              Risken är uppenbar att vårdnadsbidraget på sikt kommer att utgöra
              ett billigt alternativ för många kommuner jämfört med att satsa
              på att bygga ut barnomsorgen och verka för mindre barngrupper.
            </seg>
            <seg n="c6783e49">
              Ytterligare ett slag som undergräver kvaliteten i förskolan är
              den så kallade fria etableringsrätten som tar viktiga ekonomiska
              resurser från barnen och försvårar kommunernas planeringsarbete.
              För oss i Vänsterpartiet är det centralt att använda samhällets
              resurser för att öka jämställdheten och den gemensamma välfärden.
              Därför är vi självklart emot reformer som så uppenbart motverkar
              de här målen.
            </seg>
            <seg n="2357a1d4">
              Herr talman! Andelen barn som får modersmålsstöd i förskolan
              har sjunkit drastiskt. Under 1980-talet fick omkring 60 procent
              av barnen med fler språk än svenska modersmålsstöd. Den siffran
              var 2005 nere på 14 procent. Bara var fjärde kommun erbjuder modersmålsstöd.
              En orsak är att det riktade statsbidraget togs bort i början av
              1980-talet, samtidigt som kommunernas ekonomi försämrades. Därmed
              är modersmålsundervisningen ofta lägst prioriterad vid resursfördelningen.
            </seg>
            <seg n="a873715e">
              Närmare 50 000 barn i förskolan talar ett eller fler språk än
              svenska. Det är allvarligt att modersmålsstödet inte prioriteras
              trots att forskning visar att barn med utländsk bakgrund som har
              goda kunskaper i sitt förstaspråk, som har god kännedom om sin
              bakgrund och som vistas i flerspråkiga miljöer har bättre möjligheter
              att lära sig svenska, men även att utveckla färdigheter inom andra
              områden. Särskilt viktigt är stödet för de yngsta barnen, som
              är i färd med att utveckla språk och identitet. Flerspråkighet
              är en fördel för barnet genom att det ger möjlighet att prata
              direkt med för barnet viktiga personer som exempelvis släkt som
              inte talar svenska eller som kanske inte ens bor i Sverige. Men
              det är också en tillgång för samhället.
            </seg>
            <seg n="31ceccd7">
              I läroplanen för förskolan står att förskolan skall lägga stor
              vikt vid att stimulera varje barns språkutveckling och uppmuntra
              och ta till vara barnets nyfikenhet och intresse för den skriftspråkliga
              världen. Barn med utländsk bakgrund som utvecklar sitt modersmål
              får bättre möjligheter att lära sig svenska och även utveckla
              kunskaper inom andra områden. Förskolan skall medverka till att
              barn med annat modersmål än svenska får möjlighet att både utveckla
              det svenska språket och sitt modersmål.
            </seg>
            <seg n="ab114131">
              I samma läroplan anges också att förskolan kan bidra till att
              barn som tillhör de nationella minoriteterna och barn med utländsk
              bakgrund får stöd att utveckla en flerkulturell tillhörighet.
              Men verklighetens drastiska minskning av modersmålsstödet visar
              att detta inte räcker.
            </seg>
            <seg n="e8b04edc">
              I förskolan finns i dag barn som är födda i Sverige och som har
              flera modersmål inklusive svenska. För dessa barn är modersmålsstödet
              också viktigt. Vi ska möjliggöra flerspråkighet tidigt i åldrarna.
              Det gör barn inte bara smartare utan är också en fråga om identitet.
            </seg>
            <seg n="fb648e25">
              Ett sätt att underlätta för förskolan att ge barn modersmålsstöd
              är att anställa mer personal så att mer tid kan ägnas åt varje
              barn. Men mer personal i förskolan är inte en tillräcklig åtgärd
              för att stärka modersmålsstödet i förskolan. Enligt Skolverkets
              inspektionsrapporter handlar det också om att personalen inte
              känner till vilka skyldigheter kommunerna har. Därför vill vi
              ändra skrivningarna i läroplanen för förskolan till en bindande
              skrivning så att kommunerna och förskolorna blir skyldiga att
              erbjuda modersmålsstöd. Därmed yrkar jag också bifall till reservation
              10.
            </seg>
          </u>
          <note type="speaker" n="abae19d8">
            Anf. 179 MATS PERTOFT (mp):
          </note>
          <u who="mats_pertoft_eb413b" xml:id="i-ea3f66e985d8a44f-0" n="c98fa7af">
            <seg n="d6ad24c1">
              Herr talman! För säkerhets skull börjar jag med, så att jag inte
              glömmer bort det, att lägga fram mina yrkanden. Naturligtvis står
              Miljöpartiet bakom samtliga reservationer där vi finns med, men
              för tids vinnande yrkar vi bifall enbart till reservation nr 6
              om barnomsorg på obekväm arbetstid.
            </seg>
            <seg n="84f501cc">
              När man åker utomlands eller träffar människor från andra länder
              blir man lite uppmärksam på en del saker vi kan vara stolta över
              i Sverige. Förskolan tillhör absolut dem.
            </seg>
            <seg n="7120b483">
              Utskottet var på en intressant studieresa i Sydkorea och Japan
              under januari. Det gav en del att tänka på i det hänseendet. Dessutom
              hade jag förmånen att efteråt få prata en hel del med min sons
              sambo som kommer från Japan. När jag förklarade för henne hur
              bland annat förskolan och skolan är uppbyggd var det idel förvåning.
              Det var förvåning över att kvinnor faktiskt har möjligheten till
              ett eget liv och förvåning över att det finns bra sätt att låta
              barn utvecklas utanför hemmet.
            </seg>
            <seg n="38f3b78d">
              När jag tittar vidare iakttar jag också till exempel utvecklingen
              i Tyskland. En kristdemokratisk familjeminister driver nu igenom
              barnomsorg i form av utbyggd förskola och pappamånader. För första
              gången på länge vänder Tysklands födelsetal uppåt eftersom kvinnorna
              får möjlighet till eget liv. Den kristdemokratiska ministern har
              inte gjort det här utan motstånd i de egna partileden. Det är
              väl tur för henne att hon har lyckats att få ett så snabbt resultat,
              annars hade hon nog inte kunnat sitta kvar.
            </seg>
            <seg n="b54e275f">
              Det är intressant hur andra länder tar efter den utveckling vi
              har här i Sverige. Det är intressant hur vi kan vidareutveckla
              detta. Vi kan säkert stå länge här i kväll och berätta om positiva
              exempel.
            </seg>
            <seg n="8a75efac">
              När jag har tittat på de motioner som vi ska debattera i kväll
              finns det en fråga som jag vill lyfta fram och som båda föregående
              talare har lyft fram. Det gäller barnomsorg på obekväm arbetstid.
              Om vi ser på hur vårt samhälle utvecklas är det den frågan som
              står på tur. Jag blir förvånad över det svar som majoriteten i
              utskottet har skrivit och som jag inte förstår. Det kommer säkert
              kloka förklaringar, men jag begriper för mitt liv inte vad en
              barnomsorgspeng kommer att göra åt barnomsorg på obekväm arbetstid
              såvida inte denna barnomsorgspeng är väldigt hög. Det kan den
              naturligtvis vara, och det finns säkert kloka synpunkter.
            </seg>
            <seg n="9e5d3e76">
              Jag har själv varit med om en vända i Miljöpartiet. Jag kan ärligt
              medge att vi från början inte alls var förtjusta i barnomsorg
              på obekväm arbetstid. Jag var själv i den mycket intressanta situationen
              att å ena sidan förhandla i riksdagen i frågan och inte vilja
              ha ett lagkrav och å andra sidan som kommunalråd i Södertälje
              vara med och inrätta barnomsorg på obekväm arbetstid. Vi såg att
              våra kommuninvånare behövde detta. Vi såg att ett modernt samhälle
              bygger på tider utanför den reglerade arbetstiden. Det är inte
              ur ett barnperspektiv en försvarlig hantering att låta barnen
              åka karusell mellan släkt och vänner.
            </seg>
            <seg n="b87624df">
              Barnen behöver trygghet. Den tryggheten kan samhället ge dem
              vid obekväm arbetstid. I Södertälje arbetar man antingen på Scania,
              Astra eller inom sjukvården de största arbetsgivarna som det här
              kan gälla.
            </seg>
            <seg n="6bf9e3c0">
              Det här har lett till att vi i Miljöpartiet har ändrat oss och
              säger att vi starkt förespråkar att ändra skollagen på den punkten.
              Vi ska skriva in en rätt till barnomsorg på obekväm arbetstid.
              Det här är nästa steg som måste tas.
            </seg>
            <seg n="665b2d7b">
              Vi vet också att det finns enskilda motioner från medlemmar i
              alla allianspartier om att införa detta. Då blir jag förvånad
              över denna hänvisning till barnomsorgspengen. Nu vet jag inte
              exakt hur denna kommer att se ut. Jag har inte kunnat utläsa det
              vare sig här eller i några andra papper. Det vore intressant med
              ett besked i kväll om det här innebär en barnomsorgspeng för barnomsorg
              på obekväm arbetstid. Jag tror att många medlemmar framför allt
              inom TCO, som har drivit kravet hårt, vore intresserade av ett
              sådant svar.
            </seg>
            <seg n="38ee5715">
              Det här rimmar inte heller med alliansens politik. Ni skapar
              ett utanförskap på detta sätt. Det är ett utanförskap både för
              barnen, som hamnar i en otrygg situation, och för någon part av
              föräldrarna, oftast kvinnorna, som inte kan utföra det arbete
              som de annars har och som de vill bidra med i samhället.
            </seg>
            <seg n="c73a6794">
              För Miljöpartiet är det här en viktig del i förskolans utveckling.
              Vi ska ur ett barnperspektiv se på om vi kan ge barnen den tryggheten
              att de även under kvällar och nätter kan få reglerad och trygg
              omsorg som de vet att de kan återvända till alla de kvällar då
              antingen mamma eller pappa arbetar för att försörja sig. Det vore
              intressant att få veta mer om detta. Jag hoppas att vi kan får
              svar i kväll.
            </seg>
            <seg n="fa7db9c7">
              Därmed, herr talman, vill jag avsluta mitt anförande och hoppas
              på ett svar i frågan så att den barnomsorg och förskola som vi
              är stolta över i Sverige kan fortsätta att utvecklas positivt
              för barnens skull.
            </seg>
            <seg n="6f9e0c6d">
              Anf. 180 ULRIKA CARLSSON i Skövde (c):
            </seg>
            <seg n="5e36727a">
              Herr talman! Har ni liksom jag hämtat och lämnat barn på förskolan
              under ett stort antal år? Jag ställer frågan till oss alla här
              inne men också till andra som lyssnar. Vilken erfarenhet har vi
              av den svenska förskolan?
            </seg>
            <seg n="ba72817c">
              Min erfarenhet är god. Visst fanns det dagar när något av barnen
              kunde stå i fönstret och gråta och tycka att det var alldeles
              bedrövligt att man var tvungen att lämna en tidig morgon. Men
              fler var väl de eftermiddagar då det inte alls var så populärt
              att mamma kom och hämtade sina barn i förskolan. Det var en så
              fantastiskt fin verksamhet som främjade utvecklingen på många
              olika sätt. Då ville varken Elina eller Kalle avbryta leken för
              att följa med hem.
            </seg>
            <seg n="af9e901a">
              Det fanns många viktiga personer. Det är viktiga personer i människors
              liv oavsett om de finns i förskolan eller i någon annan form av
              barnomsorg. Viktiga personer i mina barns liv hette Kristina,
              Ritva och Karina. Det var i princip bara kvinnor. Det var inte
              många män på förskolan. De ledde en pedagogisk verksamhet med
              leken som redskap som var ett viktigt första steg i mina barn
              lärande. Dokumentationen av barnens arbete var fantastisk att
              följa.
            </seg>
            <seg n="fab1ec58">
              Alliansregeringen lyfter i alla sammanhang fram betydelsen av
              att satsa tidigt. För att öka kvaliteten i den svenska förskolan
              aviserar regeringen i budget för 2008 tydligare mål i förskolans
              läroplan, en regelbunden nationell kvalitetsgranskning och ökade
              möjligheter till fortbildning för förskollärare. Det blir också
              ett led i att stärka förskolans pedagogiska uppdrag.
            </seg>
            <seg n="2ba67afd">
              Herr talman! I år är det tio år sedan läroplanen för förskolan
              infördes. Det är en ganska tunn skrift på cirka tio sidor men
              med ett på många sätt mycket bra innehåll. Man nämner betydelsen
              av språkutvecklingen, som vi har hört om tidigare i debatten,
              men också den tidiga matematikinlärningen inte på det sätt som
              man har när man börjar grundskolan utan med förskolans pedagogik
              som förtecken. Vi vet att barns språkfönster står på vid gavel
              vid tre års ålder. Det finns spännande förskolor som arbetar för
              att barn ska få två starka språk. Regeringen planerar nu för allmän
              förskola för alla barn från tre års ålder.
            </seg>
            <seg n="430ff46c">
              Förskolan har vi hört mycket gott om. Det finns ett starkt stöd
              för den svenska förskolan bland många föräldrar. Man är mycket
              nöjd med den verksamhet man har sina barn i. Det handlar om både
              den dagliga omsorgen, den pedagogiska utvecklingen, möjligheten
              till utelek och naturupplevelser, miljökunskap, entreprenörskap
              som har nämnts och också en början till det egna lärandet.
            </seg>
            <seg n="89718587">
              För Centerpartiet och alliansregeringen är kvalitet genom hela
              skolsystemet en viktig faktor, från förskola till högskola.
            </seg>
            <seg n="72326ab0">
              Vad är då bra kvalitet? Som jag ser det är det när man ser varje
              enskilt barn. Det är duktiga människor som leder verksamheten
              både när det gäller omsorg och pedagogik och som skapar stimulerande
              och spännande situationer och miljöer som främjar barns utveckling.
              Personalens förmåga att förstå och samspela med barnet är oerhört
              viktig. Därför vill vi också stärka stödet till förskollärarnas
              fortbildning. Vi vill också förtydliga uppdraget och poängtera
              samspelet mellan förskola och hem. Det är föräldrarna som har
              ansvaret för sina barns fostran och utveckling, men här kan förskolan
              docka vid när föräldrarna lämnar sina barn på förskolan. Därför
              är kontakten mellan hem och förskola viktig.
            </seg>
            <seg n="e36e24bb">
              När jag tittar på de motionsyrkanden som finns slås jag av att
              det inte är mycket nytt som kommer. Mycket av det positiva som
              man lyfter fram finns redan på många sätt framskrivet i läroplaner
              och andra styrdokument för förskolan. Det jag kan se är möjligtvis
              en rädsla för att skapa en valfrihet för föräldrar och familjer
              att under barnens tidiga år ha den barnomsorg som man tycker passar
              den situation man själv är i. Därför är jag glad att vi har en
              förskola i absolut världsklass, som alliansregeringen fortsätter
              att stärka på många olika sätt, och att vi öppnar med frivilligt
              vårdnadsbidrag och barnomsorgspeng som tillsammans med den fria
              etableringsrätten kan vara en del av det svar som Mats Pertoft
              efterfrågade när det gällde barnomsorg också på obekväm arbetstid.
            </seg>
            <seg n="bf9587b9">
              Jag blir bekymrad när vi inte i ett land som Sverige, med så
              stora olikheter på många olika sätt, kan främja en valfrihet och
              en möjlighet för föräldrar att välja sina liv. Vi vet att många
              upplever stora svårigheter med att få vardagspusslet att gå ihop.
              Därför har alliansregeringen på många olika sätt ansträngt sig
              för att människor ska få en större möjlighet att välja sina liv.
              Jag har redan nämnt en del insatser på barnomsorgsområdet, men
              jag skulle också vilja lyfta fram hushållsnära tjänster och andra
              delar som gör det möjligt för människor att ha ett större inflytande
              över hur man utformar sitt liv.
            </seg>
            <seg n="226d7181">
              Med dessa synpunkter vill jag för Centerpartiets del yrka bifall
              till förslaget i UbU7 och avslag på motionerna.
            </seg>
          </u>
          <note type="speaker" n="94ef93db">
            Anf. 181 PETER HULTQVIST (s) replik:
          </note>
          <u who="peter_hultqvist_61d2a3" xml:id="i-4cb61923ce847459-0" n="52fa89f5" next="i-d222f5dc70476549-0">
            <seg n="59668598">
              Herr talman! I dag kom det en TCO-rapport till alla riksdagens
              ledamöter. Där konstateras att cirka hälften av landets kommuner
              erbjuder barnomsorg på obekväm arbetstid. Det är orimligt att
              yrkesarbetande föräldrar med obekväm arbetstid måste överväga
              att flytta för att det inte finns omsorg för barnen när de arbetar.
              Arbetssökande inom en mängd yrken kan inte söka jobb i ett stort
              antal kommuner eftersom barnomsorgsfrågan inte är löst. Detta
              är inte rimligt. Vi anser att skollagen måste ses över för att
              på ett distinkt sätt tydliggöra barnens rätt till omsorg på kvällar,
              nätter och helger och för att på det sättet också skapa en valfrihet
              för familjerna och föräldrarna.
            </seg>
            <seg n="ea9041a1">
              Hittills har regeringen inte varit beredd att vidta några åtgärder.
              Jag har i interpellationsdebatter i detta ämne tidigare fått besked
              från Björklund att hans utgångspunkt i detta arbete är att det
              inte är önskvärt att införa någon generell rätt till kommunal
              barnomsorg på obekväm arbetstid.
            </seg>
            <seg n="f2cc5771">
              Oavsett hur man motiverar och hur man förklarar, om man inte
              är beredd att ta steget att tydliggöra detta, vara distinkt i
              en ny skollag och se över denna punkt så blir det inget och får
              ingen effekt i praktiken.
            </seg>
            <seg n="279c781c">
              Tänker ni göra något på denna punkt eller inte? Har ni påverkats
              av debatten eller inte? Är ni beredda att på något sätt stärka
              detta så att kommunerna agerar i denna riktning?
            </seg>
          </u>
          <note n="2b8353b1">
            Anf. 182 ULRIKA CARLSSON i Skövde (c) replik:
          </note>
          <u who="peter_hultqvist_61d2a3" xml:id="i-d222f5dc70476549-0" n="52fa89f5" prev="i-4cb61923ce847459-0">
            <seg n="44fcd4cf">
              Herr talman! När det gäller barnomsorg på obekväm arbetstid nämnde
              jag i mitt anförande att det med en del av de åtgärder som vi
              planerar finns en större möjlighet att som förälder kunna välja
              barnomsorg också på obekväm arbetstid. Med fri etableringsrätt
              kan man också tänka sig att det finns möjlighet att förskolor
              öppnar som har andra öppettider än den ordinarie förskolan. För
              det ska väl sägas att det oftast är barnomsorg på den obekväma
              arbetstiden som det handlar om.
            </seg>
            <seg n="18c7dbbd">
              Det pågår ett arbete med skollagen. Men vi kan också se att hälften
              av landets kommuner har valt att ha barnomsorg på obekväm arbetstid.
              Självklart är det också en viktig faktor när det gäller att attrahera
              människor att bosätta sig i olika kommuner. Det är ett kommunalt
              ansvar. För mig är det viktigt att kommunerna också tar sitt ansvar
              när det gäller den barnomsorg och det arbetsliv som man eftertraktar
              att ha i de kommuner där man har ansvaret.
            </seg>
          </u>
          <note type="speaker" n="b2f61581">
            Anf. 183 PETER HULTQVIST (s) replik:
          </note>
          <u who="peter_hultqvist_61d2a3" xml:id="i-4cb61923ce847459-1" n="52fa89f5" next="i-d222f5dc70476549-1">
            <seg n="2c921dad">
              Herr talman! För mig är det viktiga att familjernas valfrihet
              finns över hela landet och att barnens möjligheter till bra omsorg
              finns över hela landet. När du, Ulrika Carlsson, nämner den fria
              etableringsrätten som ett alternativ tror jag att den har en ytterst
              marginell effekt i det verkliga livet.
            </seg>
            <seg n="34fa4d2d">
              Man ska ta TCO:s uppmaning på allvar. Kommunerna saboterar arbetslinjen.
              Bryr sig regeringen? Det är en intressant fråga. Jag tycker inte
              att man bryr sig. Dina svar, Ulrika Carlsson, är för allmänt hållna.
              Björklund har ett mycket tydligt motstånd mot att göra något när
              det gäller den kommunala sektorn.
            </seg>
            <seg n="57ca42fe">
              Frågan är om det är rimligt att detta ska vara en fråga enbart
              för kommunerna. Någonstans måste det också finnas ett nationellt
              ansvar som bottnar i att alla ska ha rätt till barnomsorg på obekväma
              tider. Skiftarbete finns spritt över hela landet. Därför ska man
              också möta upp mot de behoven över hela landet. Man måste på denna
              punkt ha en regering som orkar handla.
            </seg>
            <seg n="283b6e9a">
              Vi trodde från början på den här linjen och att det skulle kunna
              gå att få kommunerna att genomföra detta av egen kraft. Vi trodde
              att lagen, som den är utformad i dag, var tillräcklig. Men vi
              upptäckte att så är inte fallet. Under förra mandatperioden fanns
              ett visst motstånd från Miljöpartiet på denna punkt. Men nu är
              jag glad att Mats Pertoft har gett besked att de har ändrat sig
              utifrån en upplevelse av hur verkligheten fungerar på denna punkt.
            </seg>
            <seg n="9998e155">
              Jag hoppas att ni tar till er dessa synpunkter och inser att
              det krävs ett betydligt distinktare och tydligare agerande från
              alliansens sida om man ska lösa detta problem.
            </seg>
            <seg n="ef396c8e">
              Jag kan bara konstatera att vi annars kommer att stå här nästa
              år igen och året därpå och tala om de här sakerna, utan att det
              har hänt särskilt mycket.
            </seg>
          </u>
          <note n="fe09f9e9">
            Anf. 184 ULRIKA CARLSSON i Skövde (c) replik:
          </note>
          <u who="peter_hultqvist_61d2a3" xml:id="i-d222f5dc70476549-1" n="52fa89f5" prev="i-4cb61923ce847459-1">
            <seg n="291dd5c5">
              Herr talman! Peter Hultqvist har ett starkt engagemang för de
              här frågorna, det är alldeles uppenbart. Jag vet inte om det är
              i opposition som han har upptäckt att den lagstiftning som finns
              inte är helt tillräcklig och att det är något som man väljer att
              ta upp.
            </seg>
            <seg n="cc469279">
              Det är viktigt att det är ett kommunalt ansvar att erbjuda barnomsorg
              på obekväm arbetstid med tanke på det arbetsliv man har. För mig
              är det märkligt att allt ska ske uppifrån och att fri etableringsrätt
              negligeras som ett sätt att minska kvaliteten i stället för att
              man ser att fri etableringsrätt kan vara en möjlighet att ytterligare
              utveckla den svenska förskolan både när det gäller den pedagogiska
              delen och när det gäller barnomsorgen. Barnomsorgspengen kan föräldrar
              använda för barnomsorg på obekväm arbetstid.
            </seg>
            <seg n="c6396488">
              För oss i alliansen är det viktigt att vi har en bra barnomsorg
              och en bra förskola som täcker både de behov som barn har av en
              bra verksamhet och de behov som föräldrar har. Därför ser vi med
              tillförsikt an att många av de förslag som vi har lämnat kommer
              att leda till en bättre verksamhet.
            </seg>
          </u>
          <note type="speaker" n="90712a16">
            Anf. 185 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-2b0784d3fdf51e42-0" n="c9ef41a0" next="i-c9f04fd9e01a34bf-0">
            <seg n="9ff3a09b">
              Herr talman! Jag ska fortsätta på samma spår.
            </seg>
            <seg n="06f5c34c">
              Om jag inte hade haft en man som kunde hämta eller om inte riksdagen
              erbjöd den barnverksamhet som man har hade jag inte kunnat fullfölja
              mitt uppdrag här och jag hade inte kunnat vara med på någon av
              debatterna i kväll.
            </seg>
            <seg n="a1fdbb45">
              Vi måste se hur situationen ser ut för många som är LO-anslutna
              och TCO-anslutna. Arbetssituationen ser väldigt annorlunda ut.
              Man hänvisar i betänkandet till 15 år gamla dokument när man vet
              att arbetsmarknaden på 15 år har ändrats ganska drastiskt, särskilt
              när det gäller arbetstidens förläggning.
            </seg>
            <seg n="f6566783">
              En regering som så hårt framhärdar med arbetslinjen borde i konsekvensens
              namn se till att barnomsorgen inte blir ett arbetshinder.
            </seg>
            <seg n="12d2127f">
              Inget av det som Ulrika Carlsson hänvisar till med barnomsorgspeng
              och fri etablering garanterar ju att man får barnomsorg och att
              man inte ska tvingas säga nej till ett arbete och därmed gå miste
              om sin a-kassa på grund av att barnomsorg inte erbjuds i kommunen.
            </seg>
            <seg n="d85250c6">
              I dag står det i skollagen om kommunernas skyldighet, men det
              står tydligen inte tillräckligt starkt. Regeringsrätten har ju
              fällt domslutet att kommunen inte är skyldig i tillräckligt stor
              utsträckning. Det behöver vi förändra. Det är ju inte något nytt
              som vi ålägger kommunerna. Vi stärker föräldrarnas rätt till barnomsorg
              och att det ska erbjudas om man inte kan ordna det på något annat
              sätt.
            </seg>
          </u>
          <note n="6f1e01f6">
            Anf. 186 ULRIKA CARLSSON i Skövde (c) replik:
          </note>
          <u who="rossana_dinamarca_5b4631" xml:id="i-c9f04fd9e01a34bf-0" n="c9ef41a0" prev="i-2b0784d3fdf51e42-0">
            <seg n="e042d44e">
              Herr talman! Även om arbetslivet har förändrats på många sätt
              under senare år har vården och industrin haft obekväm arbetstid
              under många år. Det är inte en helt ny fråga. I hälften av landets
              kommuner finns det också barnomsorg på obekväm arbetstid, och
              man har sett behovet av det.
            </seg>
            <seg n="30be2177">
              För mig är det viktigt att varje kommunpolitiker tar ansvar för
              näringsliv och arbetsliv både offentligt och privat och gör det
              möjligt för både kvinnor och män att arbeta även i andra verksamheter
              och att man på olika sätt underlättar när det inte finns möjlighet
              för människor att själva ordna en lösning. Det ska finnas möjlighet
              att ta del av annan barnomsorg.
            </seg>
            <seg n="1fe4592c">
              Om vi ska gå därifrån till att skriva in det i skollagen får
              vi se under den beredning som pågår. Det finns ett starkt stöd
              för att lösa det på olika sätt. Vi har visat på en större mångfald
              av möjligheter att lösa det på olika sätt.
            </seg>
          </u>
          <note type="speaker" n="917e23fe">
            Anf. 187 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-2b0784d3fdf51e42-1" n="c9ef41a0" next="i-c9f04fd9e01a34bf-1">
            <seg n="e28da1e9">
              Herr talman! Nej, Ulrika Carlsson, ni har faktiskt inte visat
              andra sätt att lösa det. Det finns ingen garanti. Barnomsorgspengen
              garanterar inte att man blir erbjuden barnomsorg på obekväm arbetstid.
              Den fria etableringsrätten för förskolor garanterar inte heller
              det. Det enda som kan garantera barnomsorg på obekväm arbetstid
              är att man tar del av det som Regeringsrätten har sagt och lär
              sig av det. Skollagen är inte tillräckligt stark på den här punkten;
              därför måste vi förstärka föräldrars rätt till barnomsorg på obekväm
              arbetstid.
            </seg>
            <seg n="e2abc451">
              Visst har vården och industrin funnits tidigare med skiftarbete
              och så vidare, men vi vet också att behovet har ökat. Arbetstidens
              förläggning har gjort att behovet av barnomsorg på obekväma eller
              oregelbundna tider har ökat. Samtidigt vet vi att många kommuner
              som tidigare har haft nattöppen barnomsorg har lagt ned av olika
              skäl, bland annat ekonomiska som man själv anger.
            </seg>
            <seg n="4213d512">
              Det är tydligt att det behövs lite mer ansträngning än vad Ulrika
              Carlsson och regeringspartierna visar.
            </seg>
          </u>
          <note n="c91edad0">
            Anf. 188 ULRIKA CARLSSON i Skövde (c) replik:
          </note>
          <u who="rossana_dinamarca_5b4631" xml:id="i-c9f04fd9e01a34bf-1" n="c9ef41a0" prev="i-2b0784d3fdf51e42-1">
            <seg n="e9853a4f">
              Herr talman! Rossana påpekar att det skulle finnas en garanti.
              Vi öppnar möjligheten för människor att lösa detta på olika sätt.
              För oss är det viktigt. Det behöver lösas. Barnomsorg på obekväm
              arbetstid är en stor fråga. Den behöver kunna lösas på olika sätt
              framöver. Jag har pekat på ett antal punkter där vi är med och
              hjälper familjer med olika typer av lösningar.
            </seg>
            <seg n="9298db77">
              Barnomsorgspengen kan öppna för olika typer av flerfamiljslösningar
              som på ett positivt sätt också vidgar de nätverk som familjerna
              behöver ha. Det framförs många gånger i debatten att man inte
              har närhet till släkt och familj så att man där kan få hjälp med
              att ta hand om barnen när man jobbar.
            </seg>
            <seg n="56172bbf">
              På det här sättet öppnar vi för att stärka andra sociala nätverk
              som kan byggas upp. Jag tycker att det känns bra.
            </seg>
          </u>
          <note type="speaker" n="d584108d">
            Anf. 189 MATS PERTOFT (mp) replik:
          </note>
          <u who="mats_pertoft_eb413b" xml:id="i-58c48b9036218bb0-0" n="c98fa7af" next="i-973a038c169534d7-0">
            <seg n="aff1706d">
              Herr talman! Även jag vill fråga Ulrika Carlsson om barnomsorg
              på obekväm arbetstid. Jag ställde frågan redan i mitt inledningsanförande.
              Jag hörde nu tydligt att vi är överens om bilden av framtiden,
              att det faktiskt är en annorlunda situation i dag med det individualiserade
              samhället. Man flyttar mer. Man bor inte tillsammans med släkt
              och vänner på samma sätt som tidigare.
            </seg>
            <seg n="60362092">
              Jag är undrande över de möjligheter som Ulrika Carlsson pekar
              på.
            </seg>
            <seg n="312217ca">
              Jag har själv erfarenhet av en hel del fristående verksamhet.
              Jag har grundat åtminstone en enskild förskola. Jag förstår inte
              det här riktigt. Det gäller också barnomsorgspengen, såvida inte
              alliansen tänker sig någon helt ny konstruktion.
            </seg>
            <seg n="6112d79d">
              Vanligtvis ersätter man fristående alternativ eller pengasystem
              utifrån de vedertagna kommunala kostnaderna. Det innebär att i
              en kommun som inte har barnomsorg på obekväm arbetstid lär man
              inte kunna ersätta den utifrån en kommunal kostnad, såvida man
              inte vill betala på löpande räkning till den enskilda verksamheten.
              Är det barnomsorgspeng på löpande räkning? Jag förstår inte riktigt
              hur man har tänkt.
            </seg>
            <seg n="e964ad73">
              Jag vill inte trakassera Ulrika Carlsson med detta, men jag tror
              att alliansen måste tänka till rejält om man ska ta denna fråga
              på allvar. Det krävs helt andra lösningar om man inte är beredd
              att lagstifta. Jag rekommenderar att tänka om och lagstifta om
              rätten till barnomsorg på obekväm arbetstid. Vi har gjort den
              resan i Miljöpartiet Det är det enda som håller. Allt annat fungerar
              inte.
            </seg>
          </u>
          <note n="9e0a4e8d">
            Anf. 190 ULRIKA CARLSSON i Skövde (c) replik:
          </note>
          <u who="mats_pertoft_eb413b" xml:id="i-973a038c169534d7-0" n="c98fa7af" prev="i-58c48b9036218bb0-0">
            <seg n="3524f440">
              Herr talman! Jag har gett ett antal svar. Som Mats Pertoft mycket
              riktigt nämner finns det ett antal svar. Men som jag också sade
              tidigare finns det stora utmaningar i detta. En stor utmaning
              är kommunerna bland annat som arbetsgivare, där man har en stor
              del av verksamheten på obekväm arbetstid. Men i en framtid kan
              vi se arbetskraftsbrist av olika slag. Då vill det till att kommunerna
              är attraktiva i fråga om boende och service.
            </seg>
            <seg n="6042bbb3">
              Jag tycker att det är viktigt att vi faktiskt öppnar för många
              olika alternativ. Människor vill inte lösa det på samma sätt.
              Därför har alliansregeringen tagit det på allvar och ger möjligheter
              till olika lösningar för människor genom barnomsorgspeng och genom
              fri etableringsrätt. Men vi ska inte ta bort uppmaningen i skollagen
              att anordna barnomsorg också på obekväm arbetstid. Det kommer
              att vara en viktig framtidsfråga för kommunerna om de vill vara
              attraktiva att bo och leva i att de också kan ge sina invånare
              service av olika slag. Därför öppnar vi för att det kan bli en
              bredd i denna service och i det utbud som man behöver eftersom
              arbetslivet blir alltmer diversifierat på olika sätt. Människor
              kommer kanske att välja att leva sina liv delvis olika framöver
              när det inte bara finns ett alternativ att hålla sig till.
            </seg>
          </u>
          <note type="speaker" n="4aa8696c">
            Anf. 191 MATS PERTOFT (mp) replik:
          </note>
          <u who="mats_pertoft_eb413b" xml:id="i-58c48b9036218bb0-1" n="c98fa7af" next="i-973a038c169534d7-1">
            <seg n="3926b8f1">
              Herr talman! Om något parti uppskattar många alternativ är det
              väl Miljöpartiet. Vi brukar slåss väldigt envist för det på skolområdet.
            </seg>
            <seg n="3cc49c3f">
              Problemet med de alternativ som Ulrika Carlsson tar upp här är
              att inget fungerar. Vi efterlyser därför någonting som tydligt
              ger föräldrarna, och framför allt barnen, den tryggheten och möjligheten
              att de kan räkna med någon sorts barnomsorg som är reglerad på
              obekväm arbetstid. Det måste till. Varken etableringsrätten eller
              barnomsorgspengen tror jag löser det.
            </seg>
            <seg n="272a81ac">
              Jag måste ändå påpeka att det är märkligt att en regering som
              är beredd att lagstifta i skollagen specifikt om att man ska kunna
              beslagta mobiltelefoner i skolan inte är beredd att ge barnen
              den trygghet som de behöver när deras föräldrar jobbar. Nog kan
              man diskutera delegationer, kommunal frihet och allt sådant, men
              någon måtta måste det vara på storleksförhållandena. Jag menar
              att för dessa barn och deras föräldrar är detta en väldigt viktig
              fråga. Den är viktigare än mycket annat. Jag var inte emot att
              man i skolan ska få beslagta mobiltelefoner. Men jag tycker att
              när det gäller storleksförhållanden är detta en mycket större
              fråga för barnen.
            </seg>
          </u>
          <note n="cbee1733">
            Anf. 192 ULRIKA CARLSSON i Skövde (c) replik:
          </note>
          <u who="mats_pertoft_eb413b" xml:id="i-973a038c169534d7-1" n="c98fa7af" prev="i-58c48b9036218bb0-1">
            <seg n="0cfd035a">
              Herr talman! Alliansregeringen jobbar för att ge människor möjlighet
              att göra olika val i livet, för familjer att göra olika val. Genom
              den fria etableringsrätten, genom barnomsorgspengen och genom
              avdrag för hushållsnära tjänster visar vi gång på gång hur vi
              öppnar för möjligheter och att det inte bara finns ett alternativ.
              Vi ger människor möjligheter att välja olika sätt för att få vardagspusslet
              att gå ihop. Men därmed inte sagt att jag inte menar att det är
              ett problem när det gäller barnomsorg på obekväm arbetstid. Hälften
              av Sveriges kommuner har det, och jag tror att det kommer att
              vara en viktig faktor för de kommuner som inte har det att se
              över detta framöver för att bli attraktiva. Jag tycker att man
              som kommun tar det ansvaret för sina invånare.
            </seg>
            <seg n="08f50a97">
              För alliansregeringen och för Centerpartiet är det viktigt att
              människor kan ordna sina liv på olika sätt men att de ges möjlighet
              att lösa de problem som de har. Det är klart att vi också tycker
              att det är oerhört viktigt när det gäller arbetslinjen och så
              vidare. Därför krävs det ännu tydligare av kommunerna att de är
              med och ger människor möjligheter att arbeta också på andra tider
              än kontorstid.
            </seg>
          </u>
          <note type="speaker" n="5e0648e5">
            Anf. 193 OSKAR ÖHOLM (m):
          </note>
          <u who="unknown" xml:id="i-3871d6464f5e79fc-17" n="067fd518">
            <seg n="5f90f01d">
              Herr talman! När jag var på väg att lägga mig häromkvällen gjorde
              jag som jag tyvärr ofta gör och fastnade framför tv:n i stället.
              Det var Discovery Channel som hade ett väldigt fascinerande program
              om hur den mänskliga hjärnan fungerar. Den här gången handlade
              det specifikt om hur barns hjärnor utvecklas.
            </seg>
            <seg n="096f771e">
              Det som berörde mig mest i detta program var en ganska tragisk
              och sorglig historia om en ensamstående förälder som förmodligen
              på grund av psykiska problem aldrig hade pratat med sin dotter
              och inte utväxlat ett enda ord. Dessutom hade dottern hållits
              hemma så att hon aldrig hade fått träffa någon annan. Först när
              flickan var i sjuårsåldern upptäcktes detta, och hon kunde knappast
              prata över huvud taget.
            </seg>
            <seg n="e5aa9044">
              Det som gjorde det ännu mer tragiskt var att psykologer och hjärnforskare
              som var med i detta program förklarade att det inte heller går
              att ta igen den tid som har gått förlorad. Man konstaterade att
              om hjärnan inte får den stimulans och den trygghet som behövs,
              då stängs helt enkelt dessa funktioner av. Då är de permanent
              stängda. Det var högst oklart om denna flicka någonsin skulle
              lära sig att prata över hvuud taget.
            </seg>
            <seg n="229e2c72">
              Detta är så klart ingen ny kunskap, och detta exempel är extremt.
              Men jag tycker att det blixtbelyser någonting som också delvis
              kan ha politiska konsekvenser. Politik handlar väldigt ofta om
              att vi diskuterar att vi ska ge människor en andra chans. Det
              handlar om att vi måste kompensera för det som har gått fel och
              ge människor nya verktyg och nya förutsättningar för att komma
              tillbaka.
            </seg>
            <seg n="f1b2ec05">
              Men detta exempel, även om det är extremt, tyder på att det också
              finns politiska områden där man måste göra ganska rätt från början.
              Forskare är överens om att stimulans i tidig ålder gör att man
              också kan prestera bättre i livet längre fram. Det är klart att
              i ett samhälle som vårt där föräldrars bakgrund och utbildning
              spelar en allt större roll för hur skolresultaten blir framöver
              blir detta ännu viktigare. Med rätt kunskaper och med stimulans
              kan vi både utjämna livschanser och ge alla barn förutsättningar
              att lyckas.
            </seg>
            <seg n="238547ee">
              Vi är många som tycker att förskolan är viktig, och vi har, som
              många har varit inne på, onekligen kommit ganska långt. Det som
              i någon mening började nästan som ett komplement till hemmafruar
              och låg under socialnämnder under väldigt lång tid håller på att
              bli, och är, en naturlig del av utbildningsväsendet. Vi har förstått
              att förskolan har denna potential att stimulera barns naturliga
              lust att lära även om potentialen inte alltid utnyttjas fullt
              ut.
            </seg>
            <seg n="e181a2fc">
              Jag tror att nästan alla som hittills har varit uppe i denna
              debatt har poängterat detta. Många har sett detta och vittnat
              om att man berättar om det i andra länder också. Det intressanta
              är att det dessutom sker över hela det politiska spektrumet.
            </seg>
            <seg n="fe8967ff">
              Den som slog upp tidningen för ungefär ett år sedan kunde konstatera
              att det brittiska konservativa Torypartiets partiledare David
              Cameron hade varit på Sverigebesök. En av de saker som han gjorde
              var att besöka en pappagrupp på en förskola och också lära sig
              mer om hur den nya borgerliga regeringens jämställdhetsbonus skulle
              kunna fungera för att ta med sig erfarenheter hem till Storbritannien.
              Det är också ett intressant exempel.
            </seg>
            <seg n="fe87cfcc">
              När det dyker upp gäster som vill lära sig mer om hur barnomsorg
              i Sverige fungerar berättar vi förstås om det som fungerar bra.
              Vi berättar om forskningen om att barn som har gått i förskolan
              presterar bättre än andra i skolan längre fram. Vi berättar om
              hur förskola och bra barnomsorg både kan förbereda barnen på livet
              och såklart ge föräldrarna möjlighet att kombinera arbetsliv och
              familjeliv.
            </seg>
            <seg n="be3b9aae">
              Men när vi får besök talar vi kanske inte lika mycket om de problem
              som finns. För det finns ju problem. Det är problem som behandlas
              bland annat i de motioner som vi talar om i dag. Det är alltifrån
              bristande valfrihet, brist på mångfald till att vi inte tillräckligt
              väl lyckas utnyttja den potential som finns när man stimulerar
              barns lust att lära.
            </seg>
            <seg n="9655d585">
              Det sker också många satsningar när regeringen genomför sin familjepolitiska
              reform under mandatperioden. Det pedagogiska inslaget i förskolan
              ökar. Genom att vi förtydligar läroplanen och ger förskollärarna
              ett tydligt pedagogiskt uppdrag det verkar bra att andra också
              är med på den båten och genom ett lekfullt lärande över huvud
              taget lyckas vi just med att lägga grunden till att fler barn
              lyckas i skolan längre fram. Det är positivt på många sätt. Men
              det kanske är allra mest positivt för dem som behöver särskilt
              stöd. Vi vet att ju tidigare vi upptäcker särskilda behov eller
              dolda handikapp, desto tidigare kan vi också sätta in resurser
              och rätt typ av hjälp. När rätten till allmän förskola utvidgas
              ser vi också effektivt till att fler barn än tidigare får tillgång
              till pedagogisk verksamhet.
            </seg>
            <seg n="55f3f512">
              Sedan är det så att ingen modell, hur bra den än är, kan passa
              alla barn. Här tog vi redan under den förra mandatperioden ett
              nytt steg när vi med Miljöpartiets hjälp också kunde införa etableringsfrihet
              för enskilda förskolor och fritidshem. Nu går vi vidare och utvidgar
              denna etableringsfrihet och inför en barnomsorgspeng som gör att
              vi snart på allvar kan tala om verklig mångfald, valfrihet och
              kvalitet i barnomsorgen. Det blir ett sätt för oss att möta familjers
              skiftande behov när de själva kan välja den typ av verksamhet
              som de tycker är lämplig för just sina barn. Till detta kommer
              de andra delarna av den familjepolitiska reformen med både jämställdhetsbonus
              för att uppmuntra till delat ansvar i familjen och ett vårdnadsbidrag
              för dem som känner att de faktiskt vill ha möjlighet att stanna
              hemma lite längre med sina barn.
            </seg>
            <seg n="126cdbea">
              Herr talman! När man diskuterar barnomsorg får jag ibland känslan
              av att det är helt olika världsbilder som står mot varandra när
              exemplen kommer upp. Om man ska hårdra det lite grann kan man
              ibland höra föräldrar som tycker att de vill uppfostra ett underbarn
              som helst ska lära sig att läsa innan det har lärt sig gå. På
              andra sidan står de som tycker att barn måste få vara barn och
              att barnomsorg ska präglas bara av lekfullhet och ingenting annat.
              Det är klart att den politiska utmaningen inte bara handlar om
              att försöka kombinera detta utan delvis också om att man kanske
              kan göra båda delarna. Vi kan se den fantastiska potential som
              finns i alla barn över huvud taget och samtidigt se behovet av
              en trygg och lekfull miljö där barnen får utvecklas i egen takt.
            </seg>
            <seg n="65aacf41">
              Vi kan konstatera att pedagogik tidigt är både bra och viktigt
              och samtidigt ha förståelse för de föräldrar som uttrycker en
              vilja om att vara hemma lite längre med sina barn.
            </seg>
            <seg n="e806ffc2">
              I grund och botten tror jag att det är precis så som vi människor
              fungerar. Föräldrar som vill skapa ett underbarn och de som bara
              vill ha lek kanske trots allt tillhör undantagen. Det är inte
              antingeneller det är inte svart eller vitt utan det är bådeoch.
              Man vill ha både lek och lärande.
            </seg>
            <seg n="0ca9dd5e">
              Det finns kanske ytterligare en politisk lärdom att dra. En viss
              före detta statsminister i det här landet lär på 1960-talet ha
              sagt att skolan ska vara den spjutspets som formar den socialistiska
              människan om jag nu minns rätt. I dag har vi tack och lov! gett
              upp den typen av försök att forma människor i ideologiska modeller.
              Poängen är ju att människor vill flera saker samtidigt. Deras
              önskemål passar inte alltid in i en och samma modell.
            </seg>
            <seg n="8a7189c7">
              I förskoledebatten, herr talman, betyder ett sådant synsätt att
              vi måste släppa alla påhittade motsättningar mellan pedagogik
              och omsorg och kanske ännu mer påhittade och konstlade motsättningar
              mellan mångfald och kvalitet. Tvärtom är valfrihet en förutsättning
              för en kvalitativ barnomsorg där familjer känner att just deras
              önskemål faktiskt spelar roll och har betydelse.
            </seg>
            <seg n="e9b96c26">
              Härmed yrkar jag bifall till utskottets förslag i det betänkande
              som vi nu diskuterar. Jag tycker att det ges en god bild av hur
              vi går vidare i de här frågorna. Många av detaljerna faller självklart
              på plats inom ramen för arbetet med den nya skollagen, men färdriktningen
              ligger klar: Vi förstärker kvaliteten. Vi ökar valfriheten. Vi
              stimulerar mångfalden. Vi stärker förskolans pedagogiska uppdrag.
              Men vi gör detta fullt medvetna om att familjer ser olika ut och
              om att de inte har samma önskemål.
            </seg>
          </u>
          <note type="speaker" n="953e940c">
            Anf. 194 PETER HULTQVIST (s) replik:
          </note>
          <u who="peter_hultqvist_61d2a3" xml:id="i-d32731614a47401f-1" n="52fa89f5">
            <seg n="fbb17ce2">
              Herr talman! Det har konstaterats att förskolan har positiva
              varaktiga effekter på skolarbetet. Tioåringar som har gått i förskola
              uppvisar bättre läs- och skrivfärdigheter än övriga barn. Pirls
              2006 och PISA 2003 visar att förskolan har den typen av effekter.
              Dessutom är det gynnsamt för barnen att börja före tre års ålder.
            </seg>
            <seg n="38a99de9">
              Vårdnadsbidraget står i motsats till detta. Det cementerar fast
              invandrarbarn som behöver språkutveckling i hemmen. De får en
              sämre start i skolan; det visar erfarenheter från Norge.
            </seg>
            <seg n="107878de">
              Den andra linjen är att vårdnadsbidraget blir en finansieringshjälp
              för anställande av barnflicka i välbeställda familjer. Kombinationen
              med avdragsrätt för hushållsnära tjänster öppnar för detta. Finansieringen
              ska kommun och förskola står för, men ingen ordentlig kostnadsanalys
              är gjord.
            </seg>
            <seg n="ca0aaba0">
              I Lärarförbundets yttrande över regeringens förslag på den här
              punkten står det så här: Att kunna ta ställning till de ekonomiska
              konsekvenserna av ett så dåligt utrett förslag är omöjligt. Förslaget
              bör därför utredas grundligare med en fullödig beskrivning av
              de kommunalekonomiska effekterna, till exempel genom att beskriva
              hur vårdnadsbidrag kan slå i olika typkommuner. Inte minst saknas
              en analys av hur vårdnadsbidraget kommer att påverka förskolans
              resurser samt vilka vårdnadsbidragets effekter blir när det samordnas
              med avdragsrätten för hushållsnära tjänster.
            </seg>
            <seg n="041dea7a">
              Det här saknas alltså i regeringens underlag och förslag. Att
              det är dåligt genomtänkt och dåligt förberett och att det här
              inte står på solid och stabil grund är väl vad som kan sägas om
              detta.
            </seg>
            <seg n="ebe2a87b">
              Vad avser ni att göra åt det här? Ska ni driva igenom en politik
              och ett förslag där man inte vet hur det hela slutar?
            </seg>
          </u>
          <note type="speaker" n="428c375c">
            Anf. 195 OSKAR ÖHOLM (m) replik:
          </note>
          <u who="unknown" xml:id="i-3871d6464f5e79fc-18" n="067fd518">
            <seg n="6c30660e">
              Herr talman! Vi ska kanske börja med att konstatera att det inte
              föreligger något förslag om att ersätta all barnomsorg i Sverige
              med vårdnadsbidraget. Det ska vi kanske ha klart för oss. Ibland
              när jag lyssnar på oppositionen tycker jag att det är ungefär
              den bilden man försöker måla upp.
            </seg>
            <seg n="b39c1f26">
              Åtta av tio barn i åldersgruppen ettfem år har, brukar man säga,
              en del av sin vardag i förskolan. Det är klart att det kommer
              att vara så också framöver även om ett frivilligt vårdnadsbidrag
              införs. Det är en möjlighet och ett litet erkännande till de föräldrar
              som vill tillbringa lite mer tid med sina barn. Jag har väldigt
              svårt att förstå att det skulle vara ett problem.
            </seg>
            <seg n="ee500eef">
              Jag förstår att man från oppositionens sida gör allt man kan
              här. Vartenda exempel försöker man få till ett motargument. Jag
              förstår att man är emot systemet. Man är ju emot valfrihet. Det
              är vad det i grunden handlar om. Om det sedan finns kommuner där
              man väljer att tro på det här systemet och att det kan ge en liten
              möjlighet för de föräldrar som ändå tycker att det skulle vara
              värdefullt har jag svårt att se några problem med det. Jag skulle
              i stället vilja fråga Peter Hultqvist: Varför är det ett så stort
              problem att föräldrarna själva får en liten extra möjlighet att
              bestämma hur de vill göra?
            </seg>
          </u>
          <note type="speaker" n="93c82f31">
            Anf. 196 PETER HULTQVIST (s) replik:
          </note>
          <u who="peter_hultqvist_61d2a3" xml:id="i-d32731614a47401f-2" n="52fa89f5">
            <seg n="32a790ab">
              Herr talman! Först kan jag bara konstatera att Oskar Öholm här
              hittar på vad det är för bevekelsegrunder vi har. Det är ingen
              som har trott att vårdnadsbidraget ska ersätta all förskola. Det
              har jag aldrig sagt, och jag kan inte komma på att någon annan
              heller har sagt det, så den typen av fantasibilder tycker jag
              att vi kan lämna därhän.
            </seg>
            <seg n="7349ebec">
              Däremot tycker jag att det i högsta grad är relevant att peka
              på det jag nyss läste upp ur Lärarförbundets yttrande om den dåliga
              ekonomiska grund som förslaget vilar på. Det är bristande analyser,
              ja, en frånvaro av analyser. Ni ska genomföra någonting som inte
              står på solid grund. Oskar Öholm, du klarar inte ens av att kommentera
              den biten. Det tycker jag är mycket intressant och dessutom allvarligt.
            </seg>
            <seg n="fc4aa29d">
              Det var också intressant att läsa tidningen Kupé där Anders Borg
              intervjuas. Det står så här: Anders Borg tycker inte om alliansregeringens
              vårdnadsbidrag. Ändå kommer han som finansminister att vara med
              och genomföra förslaget som går ut på att framför allt kvinnor
              får bidrag för att vara hemma och ta hand om barnen. Vårdnadsbidraget
              går helt emot andra saker han tror på, till exempel viss jämställdhetsbonus
              och inte minst feminismen.
            </seg>
            <seg n="b88ac76c">
              Landets finansminister som sitter med i den moderatledda regeringen
              och som är en partivän till dig ska nu alltså genomföra en politik
              som han inte tror på. Var står du i det här dramat? Tror du på
              detta eller tror du inte på det? Tar du avstånd från Anders Borg?
            </seg>
          </u>
          <note type="speaker" n="1f7e3382">
            Anf. 197 OSKAR ÖHOLM (m) replik:
          </note>
          <u who="unknown" xml:id="i-3871d6464f5e79fc-19" n="067fd518">
            <seg n="c2b5ed3f">
              Herr talman! Anledningen till mitt konstaterande i början av
              förra inlägget, att det inte finns något förslag om att ersätta
              all barnomsorg med vårdnadsbidraget, är att jag ibland får den
              uppfattningen när jag lyssnar på oppositionen. Man fokuserar väldigt
              tydligt på den här frågan.
            </seg>
            <seg n="4314b658">
              Viktigt att poängtera är också att det här är en del i ett större
              paket. I en annan del finns det en jämställdhetsbonus. I ytterligare
              en annan finns det en barnomsorgspeng för ökad valfrihet och ett
              ökat inslag av pedagogisk verksamhet i skolan. Alla de här delarna
              samverkar. Syftet är att skapa ett system där man själv har lite
              större möjligheter att påverka.
            </seg>
            <seg n="b44bce7d">
              Jag tror att man kan ha som en politisk idé, vilket jag tycker
              att vi har, att människor själva ska få avgöra hur de ska lägga
              ihop sitt livspussel. Det är klart att en variant är att ha som
              politisk idé att Peter Hultqvist ska lägga pusslet åt dem. Vi
              har valt det första alternativet.
            </seg>
            <seg n="65fb31a2">
              Det finns ett par kommuner där man redan har gjort försök och
              där man inte alls har sett de skrämseleffekter som Peter Hultqvist
              refererar till. Ta Nacka till exempel! Där har man genomfört systemet.
              Men man tar exempel och hävdar att det bara är kvinnor som kommer
              att utnyttja det här. I Nacka var det väl till 14 procent män
              som utnyttjade detta. Mig veterligt är det väl nästan mer än det
              är i någon annan form av barnomsorg i Sverige, så jag har svårt
              att se också det argumentet.
            </seg>
            <seg n="3d1ae2fe">
              Jag förstår att remissinstanser har olika synpunkter. Men på
              de ställen där detta har testats har man inte sett nämnda effekter.
              Det är en liten del att man får möjlighet till lite större valfrihet
              och lite större möjligheter att bestämma själv.
            </seg>
          </u>
          <note type="speaker" n="48c93e13">
            Anf. 198 CHRISTER NYLANDER (fp):
          </note>
          <u who="christer_nylander_5a0cc0" xml:id="i-22afca29264e5796-7" n="c6ce1dca">
            <seg n="72d16945">
              Herr talman! Under de senaste månaderna har vi haft många debatter
              om förskolan. Tyvärr har nästan alla de debatterna på ett eller
              annat sätt i stället landat i vårdnadsbidraget. När Peter Hultqvist
              höll sitt huvudanförande satt räknade jag ut att ungefär 25 procent
              av Peter Hultqvists talartid upptogs av vårdnadsbidraget. Det
              är lite synd, för förskolan är värd en egen debatt. Förskolan
              är värd en debatt om hur vi ser till att dess kvalitet kan öka.
            </seg>
            <seg n="bff18576">
              Det är också värt att ha en debatt där vi funderar på hur vi
              kan genomföra politiska reformer som är sådana att vi ser till
              att det blir en bättre vardag i förskolan.
            </seg>
            <seg n="20a984bc">
              Det är också värt att föra en debatt om hur vi ser till att fler
              ungdomar söker sig till förskolläraryrket. Även den debatten är
              viktig. Vi diskuterar gärna vårdnadsbidraget exempelvis. Men låt
              inte hela förskoledebatten och hela debatten om kvaliteten i förskolan
              fastna i en debatt om vårdnadsbidraget!
            </seg>
            <seg n="3aeda5a1">
              Regeringen har en bred reformagenda för hela utbildningsväsendet
              och för förskolan. Nästa riksmöte kommer en proposition om ökad
              kvalitet i förskolan. Förhoppningsvis kan mycket av det som vi
              där föreslår genomföras under 2009. Det handlar om att höja kvaliteten
              i förskolan. Det handlar om att höja de pedagogiska visionerna
              beträffande förskolan. Precis som tidigare talare varit inne på
              vet vi ju att barn har fantastiska möjligheter att lära sig, inte
              minst under de allra tidigaste åren.
            </seg>
            <seg n="ba906b58">
              Vi ska också bygga vidare på tanken om lekfullt lärande därför
              att vi vet att det är bästa sättet att ge pedagogisk stimulans.
              Vidare ska vi fundera på hur man ser till att den pedagogiska
              stimulansen finns i alla förskolor därför att vi ser att likvärdigheten
              måste stärkas. Kvalitetsgranskningen ska också öka.
            </seg>
            <seg n="7c3980d6">
              När det gäller de reformer som vi ser framför oss ska den allmänna
              förskolan införas inte bara för fyrafem-åringar utan också för
              treåringar för att fler på så sätt ska få tillgång till förskolans
              pedagogiska verksamhet. Vidare inför vi den barnomsorgspeng som
              tidigare i dag flitigt diskuterats därför att därmed ökar chansen
              att få fler människor att välja det alternativ som passar just
              deras familjesituation och deras barn.
            </seg>
            <seg n="51d8401b">
              Vi funderar på hur man får tydligare mål i förskolans läroplan,
              därför att vi tror att det är viktigt att ta vara på de möjligheter
              som barn har i de tidiga åldrarna.
            </seg>
            <seg n="bafba5ad">
              Vi funderar på att öka inspektionen, därför att vi vill se till
              att likvärdigheten är bra. Vi vet att de allra flesta förskolor
              fungerar väldigt bra, medan det är några förskoleavdelningar som
              behöver bli bättre.
            </seg>
            <seg n="a691b8b5">
              Vi kommer att förtydliga förskolans läroplan så att det blir
              väldigt tydligt att det är de högskoleutbildade förskollärarna
              som har det pedagogiska ansvaret i förskolan. Det tror jag är
              en viktig kvalitetshöjning.
            </seg>
            <seg n="aaedddd5">
              Vi kommer att förändra lärarutbildningen så att förskollärarna
              får en egen identitet. På så sätt tror vi att vi kan bryta den
              trend som vi har just nu, att för få söker sig till förskollärarutbildningen
              och att det är problem med att rekrytera förskollärare till förskolan.
            </seg>
            <seg n="ff8b1b47">
              Vi kommer att förtydliga det pedagogiska ledarskapet, därför
              att vi vet att ledarskapet är viktigt i förskolan. Vi kommer också
              att se till att förskolecheferna får en chans att gå rektorsutbildningen.
            </seg>
            <seg n="1f37ec95">
              Låt mig ställa frågan till oppositionen: Kommer ni att stödja
              en sådan reformagenda? Kommer ni att se till att vi får ett brett
              stöd i den här kammaren för att genomföra dessa viktiga kvalitetsförbättringar
              i förskolan? Har ni dessutom flera idéer, var i så fall vänliga
              och lämna dem i debatten så att vi kan ta ställning dem också!
              Vi är nämligen övertygade om att Sverige behöver en reformpolitik
              också på förskolans område. Trots att så mycket fungerar bra,
              tror vi att mycket kan bli ännu bättre.
            </seg>
            <seg n="ccc33732">
              Herr talman! När man tittar på reservationerna blir man ibland
              lite bekymrad. Jag läser till exempel att oppositionen har enats
              om följande mening: Ett naturligt led för att utveckla samarbetet
              om barnen borde vara att barnavårdscentralerna och skolhälsovården
              samarbetar kring förskolebarnen och skolbarnen, allt för barnens
              bästa.
            </seg>
            <seg n="22f8a65e">
              Jag har i och för sig ingen invändning mot det. Men jag funderar
              på var föräldrarna är. Det måste ju också finnas ett samarbete
              med familjerna, med föräldrarna, om man ska få en bra samling
              kring barnet för barnets bästa. Vart tog föräldrarna vägen i era
              resonemang?
            </seg>
            <seg n="16c731c1">
              Jag tror att vi har ett viktigt samhällsproblem i Sverige, att
              många föräldrar tar för lite ansvar för sina barns uppväxt. Den
              här typen av politik, den här typen av formuleringar och den här
              typen av ideologi stärker den trenden. Var är föräldrarna?
            </seg>
            <seg n="3fe6edf7">
              Samma sak är det med barnomsorg på obekväm tid. Vad betyder det?
              Vad är det ni föreslår? Ni säger lite flummigt att det måste förtydligas
              i skollagen. Men vad ska stå i skollagen? Hur skarpt ska kravet
              vara? Hur mycket kostar detta? Är det kommunen eller staten som
              ska bestämma? Ni måste bli mycket mer konkreta för att det ska
              vara trovärdigt. Det ni inte gjorde tidigare måste ni vara väldigt
              konkreta med nu för att det ska bli trovärdigt över huvud taget.
            </seg>
            <seg n="2e19616d">
              I reservation 8, herr talman, skriver man så här: Det största
              orosmolnet för förskolan är att regeringen vill införa ett kommunalt
              vårdnadsbidrag. Återigen är det denna fixering. Men, handen på
              hjärtat Peter Hultqvist, är det inte ett större problem att det
              är svårt att rekrytera förskollärare? Är det inte ett större problem
              att för få människor söker sig till förskollärarutbildningen,
              att det är problem med att hitta förskollärare att anställa i
              förskolorna?
            </seg>
            <seg n="44053f69">
              Och, handen på hjärtat Rossana Dinamarca som också har undertecknat
              reservationen, är det inte ett större problem att vi på många
              håll har stora barngrupper i förskolan? Är det inte ett större
              problem att barn får tinnitus därför att de går i stora barngrupper
              i lokaler som inte är anpassade för förskolan? Varför denna fokus
              på vårdnadsbidraget? Varför säga att det är det största orosmolnet
              på förskolans kvalitetshimmel när det finns så många andra problem?
              Så blir det när den egna retoriken blir viktigare än verkligheten.
            </seg>
            <seg n="bf5c73d4">
              Förskolan är mycket viktig. I de undersökningar som görs av svensk
              förskola får den mycket starkt stöd bland dem som använder den,
              men den kan bli ännu bättre. Det är en viktig utgångspunkt. Därför
              jobbar regeringen och vi i alliansen just nu med en hel del reformer
              som vi försöker genomföra, för vi tror att de är viktiga. Oppositionen
              verkar mest upptagen av retorik. Vi förändrar verkligheten.
            </seg>
          </u>
          <note type="speaker" n="2bd554c5">
            Anf. 199 PETER HULTQVIST (s) replik:
          </note>
          <u who="peter_hultqvist_61d2a3" xml:id="i-d32731614a47401f-3" n="52fa89f5">
            <seg n="4f6c5708">
              Herr talman! Att kunna ta ställning till de ekonomiska konsekvenserna
              av ett så dåligt utrett förslag är omöjligt. Inte minst saknas
              en analys av hur vårdnadsbidraget kommer att påverka förskolans
              resurser. Det här skriver Lärarförbundet, och jag läste upp det
              tidigare. Tycker du, Christer Nylander, att det här är synpunkter
              som är fullständigt irrelevanta som man inte bryr sig om över
              huvud taget? Är du beredd att säga att Lärarförbundet har totalt
              fel och att det behöver man inte bry sig om?
            </seg>
            <seg n="a8987e23">
              Anledningen till att vi diskuterar vårdnadsbidraget är att det
              får konsekvenser för förskolan, men ni orkar inte ens utreda konsekvenserna.
              Och du står här och pratar om att det inte berör förskolan. Det
              tycker jag är verklighetsfrämmande.
            </seg>
            <seg n="97bdfedb">
              Förskolans status behöver uppgraderas, och det behövs mer personal
              och satsning på utbildning. Men varför var inte förskollärarna
              med i Lärarlyftet? Det var ingen bra signal att man skilde ut
              dem från Lärarlyftet. Varför avskaffa jämbördighet mellan förskollärarutbildning
              och övrig lärarutbildning? Varför stoppa forskningsmöjligheterna
              på förskollärarutbildningen? Det här är väl inga uppgraderingsåtgärder
              när det gäller förskolan. Intrycket blir att förskolan är mindre
              viktig än den övriga skolan. Varför ser vi hela tiden den här
              uppdelningen i regeringens politik?
            </seg>
            <seg n="0f6a010e">
              Vi anser att den svenska förskolan är bra. Den är ett internationellt
              föredöme. Därför behöver man vara tydlig med att den ska vara
              jämbördig med skolan och dess insatser.
            </seg>
            <seg n="96e73f8f">
              Sedan skriver vi att kommunerna har skyldighet. Det är det vi
              är ute efter när det gäller omsorg på obekväm arbetstid. Men varför
              kan inte ni ställa upp och försöka göra någonting ordentligt på
              den här punkten för en gångs skull? Det som ni presenterar leder
              inte till resultat. Erfarenheten och praktiken måste leda till
              att man drar någon slutsats. Därför vill vi nu ta ut steglängden
              och se till att den här frågan blir löst, så att det blir en reell
              valfrihet för dem som jobbar på obekväm arbetstid.
            </seg>
          </u>
          <note type="speaker" n="b5360c94">
            Anf. 200 CHRISTER NYLANDER (fp) replik:
          </note>
          <u who="christer_nylander_5a0cc0" xml:id="i-22afca29264e5796-8" n="c6ce1dca">
            <seg n="672ff2e5">
              Herr talman! Låt mig börja bakifrån. Kommunerna ska vara skyldiga
              att genomföra barnomsorg på obekväm arbetstid. Men var finns er
              kostnadsbedömning av detta? Har ni räknat på vad detta innebär?
              Inte vill ni väl att denna kammare ska fatta beslut om något som
              inte är kostnadsberäknat? Det är exakt samma resonemang och retorik
              som ni använder om vårt förslag om vårdnadsbidrag.
            </seg>
            <seg n="bfd977f3">
              Skillnaden är att kostnaderna för vårdnadsbidraget inte går att
              beräkna exakt, därför att det kan man inte göra i en värld där
              man inte i förväg vet exakt vad människor kommer att välja. Så
              länge människor har frihet att välja saker och ting, kan man inte
              exakt förutsäga vilka som kommer att använda det ena eller det
              andra systemet. Därför är det också omöjligt att göra en exakt
              beräkning av vårdnadsbidragets ekonomiska effekter. Likväl kan
              man säga att för varje barn som lämnar förskolan för att föräldrarna
              väljer vårdnadsbidraget jag tror att ganska få kommer att göra
              det minskar också behovet av förskolans resurser.
            </seg>
            <seg n="5aecaaeb">
              Jag förstår egentligen inte den beräkning som ni själva säger
              att ni gör, därför att de allra flesta kommuner ger pengar utifrån
              hur många barn som går i förskolan. Minskar antalet barn i förskolan
              på grund av att någon väljer någon annan barnomsorgsform eller
              om det föds för få barn, minskar naturligtvis också de pengar
              som förskolan totalt sett får. Men det minskar inte det belopp
              som förskolan får per barn.
            </seg>
            <seg n="0e25c79a">
              Förskollärarutbildningen, Peter Hultqvist, är den bra nu? Effekten
              av den reform av lärarutbildningen som har gjorts har blivit att
              väldigt få söker till förskollärarutbildningen, att det är väldigt
              svårt i många kommuner att rekrytera förskollärare, att förskollärare
              faktiskt är ett av de yrken där det är störst brist i Sverige
              i dag. Är det bra nu?
            </seg>
            <seg n="5f75e8dd">
              Vi försöker genomföra en ny förändring av lärarutbildningen,
              därför att vi ser just den bristen. Vad är ert alternativ? Är
              det att köra på i gamla fotspår? Att köra på i gamla traktorspår
              löser inte detta problem.
            </seg>
          </u>
          <note type="speaker" n="33c187b1">
            Anf. 201 PETER HULTQVIST (s) replik:
          </note>
          <u who="peter_hultqvist_61d2a3" xml:id="i-d32731614a47401f-4" n="52fa89f5">
            <seg n="5a87dc7b">
              Herr talman! Christer Nylander blandar och ger som det passar
              hans egna intressen.
            </seg>
            <seg n="b27959fd">
              Vi föreslår att man ska se över den lagstiftning som finns nu
              i syfte att kommunerna ska vara skyldiga att ordna barnomsorg
              på obekväm arbetstid. Vi ger också ett andrum för att lösa de
              ekonomiska frågorna. Så ser sanningen ut om vårt förslag om barnomsorg
              på obekväm arbetstid. Däremot kan man inte vara förhindrad att
              ge en inriktning.
            </seg>
            <seg n="93416af2">
              Men ni lägger i ett slutgiltigt skarpt läge fram ett förslag
              om vårdnadsbidrag där de ekonomiska analyserna inte är gjorda.
              Den kritik som Lärarförbundet riktar i en mycket skarp skrivning
              negligerar ni och försöker prata bort. Detta att blanda och ge
              så att det passar ens egna syften brukar aldrig hålla i konfrontationen
              med verkligheten.
            </seg>
            <seg n="6dbb5993">
              Jag har mycket svårt att tänka mig att man skulle kunna föreslå
              något liknande som man nu gör när det gäller förskollärarutbildningen
              om det hade varit ett mansdominerat yrke. Det är en nedgradering
              av förskollärarutbildningen. Vi behöver kvalificerade förskollärare.
              Det som man ska gripa sig an i stället för att, som ni gör, nedgradera
              detta är arbetsmiljö, arbetstider och lön. Sådant avgör i dag
              till skolans fördel, och det gör att många väljer skolutbildningen
              i stället för förskollärarutbildningen. Angrip de reella problemen!
              Semester är också en sådan fråga som spelar in.
            </seg>
            <seg n="9df89607">
              Det är intressant att se vad som händer ur ett jämställdhetsperspektiv.
              I en kvinnodominerad bransch kan man göra en nedgradering, men
              det hade man inte gjort om det hade varit män som hade dominerat
              det hela.
            </seg>
            <seg n="acc4d4af">
              Förskolläraryrket ska inte vara försett med återvändsgränder.
              Det ska vara ett utvecklande, stimulerande yrke med många möjligheter.
              Då måste man ta arbetsmiljö, arbetstider, semester och lön på
              allvar. Då rekryterar man fler personer, och då får man också
              fler att fullfölja utbildningen.
            </seg>
          </u>
          <note type="speaker" n="bec60cec">
            Anf. 202 CHRISTER NYLANDER (fp) replik:
          </note>
          <u who="christer_nylander_5a0cc0" xml:id="i-22afca29264e5796-9" n="c6ce1dca">
            <seg n="148e93c7">
              Herr talman! Peter Hultqvist sade att man skulle angripa de reella
              problemen som finns i förskolan: arbetsmiljö, lön och dessutom
              fortbildning. Det är detta som i dag har gjort att vi i dag har
              förskollärarbrist.
            </seg>
            <seg n="ab4b6f01">
              Hade Peter Hultqvist haft möjlighet att svara i ett inlägg till
              hade jag frågat varför han och Socialdemokraterna inte försökte
              genomföra detta under förra mandatperioden. Den brist vi ser nu
              är en skuld som vi bär på sedan många år.
            </seg>
            <seg n="73aa5f5a">
              De som lyssnade på debatten tidigare i dag blir nog lite förvånade
              nu. Nu drar ju Peter Hultqvist tillbaka mycket av det han har
              sagt tidigare. Nu var det inget löfte att man skulle få nattomsorg.
              Det var inget löfte att skollagen skulle förändras. Det var bara
              att man skulle se över, och därför behöver man inte göra några
              kostnadsberäkningar.
            </seg>
            <seg n="29635cad">
              Att lappa och laga efter hur argumenten faller håller inte. Vårdnadsbidraget
              genomförs ju dessutom av kommunerna. Jag förutsätter att de kommuner
              som väljer att genomföra det också gör kostnadsberäkningar. Jag
              förutsätter det. Däremot är det väldigt svårt att göra det så
              länge man inte vet exakt hur människor kommer att välja i framtiden,
              och det är jag glad att man inte vet.
            </seg>
            <seg n="dba885dc">
              När det gäller frågan om förskollärarnas utbildning vill jag
              svara: Nej, det är ingen nedgradering. Tvärtom ger vi dem en tydlig
              egen status och en tydlig egen profil på lärarutbildningen. Det
              är ingen kortare utbildning. De ska gå tre och ett halvt år, precis
              om nu. Det är bara det att de får en tydlig egen identitet. Vi
              tror att detta är en riktig väg att gå. Vi har sett att det sätt
              man har skött det på tidigare inte har fungerat. För få personer
              har sökt till förskollärarutbildningen.
            </seg>
            <seg n="36f6096c">
              För få människor söker sig till förskolläraryrket, och det är
              ett av de stora kvalitetshoten mot förskolan framöver. Detta försöker
              vi göra något åt. Ni vill köra vidare i gamla hjulspår.
            </seg>
          </u>
          <note type="speaker" n="163fb978">
            Anf. 203 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-b52d88762773f606-4" n="c9ef41a0">
            <seg n="bb0b7e7f">
              Herr talman! I går presenterade TCO sitt pappaindex, som jag
              tror att de kallar det. Med den takt som man där kunde se att
              föräldraledighet togs ut skulle det vara 211 år kvar till jämställdhet.
              Vårdnadsbidraget gör ju inte att det kommer att gå snabbare heller.
              Det är just kvinnorna som vi kan se är de som i störst utsträckning
              stannar hemma med vårdnadsbidrag. Dessutom krävs det att man är
              två föräldrar i familjen varav den ena kan försörja mamman, kvinnan.
              Därför är det viktigt att prata om vårdnadsbidrag.
            </seg>
            <seg n="0304fbb3">
              Vi ser hellre att man använder de pengar som den här regeringen
              lägger på vårdnadsbidrag till att just göra det som Christer Nylander
              talade om i sitt anförande, nämligen att minska grupperna, öka
              kvaliteten, anställa mer personal och göra utbildningen längre
              även för förskollärarna. Det finns en mängd olika saker som vi
              hellre skulle använda de pengar till som man nu använder för en
              mycket begränsad grupp som dessutom motverkar jämställdhet.
            </seg>
            <seg n="5681e659">
              Christer Nylander pratar om föräldrarnas ansvar och kopplar det
              till den nattöppna barnomsorgen. Men det är ju ni som så stenhårt
              driver arbetslinjen och gör det omöjligt för föräldrar att försörja
              sig om de inte har barnomsorg! När ni nu så hårt driver arbetslinjen
              är det också ni som har skyldigheten att se till att det också
              finns möjligheter för föräldrar att kunna tacka ja till de jobb
              som kan vara aktuella.
            </seg>
            <seg n="e83da7f7">
              Regeringsrätten visar att skollagens nuvarande skrivning inte
              är tillräckligt tydlig, vilket vi kanske trodde tidigare. Det
              har visat sig att det inte är så. Då är det väl självklart att
              vi också ser över skollagens skrivningar så att det faktiskt blir
              barns rätt till barnomsorg oavsett vilken tid det handlar om.
            </seg>
          </u>
          <note type="speaker" n="0b1f947b">
            Anf. 204 CHRISTER NYLANDER (fp) replik:
          </note>
          <u who="christer_nylander_5a0cc0" xml:id="i-22afca29264e5796-10" n="c6ce1dca">
            <seg n="43895a26">
              Herr talman! Låt mig rätta en sak. När jag talade om föräldrars
              ansvar var det inte kopplat till barnomsorg på obekväm arbetstid,
              utan det var kopplat till er reservation 4 om samarbete mellan
              förskola och skola.
            </seg>
            <seg n="f9ecabae">
              Ni säger att kostnaden för vårdnadsbidraget är jättestor samtidigt
              som ni säger att ni inte har någon aning om hur stor kostnaden
              blir. Den argumentationen hänger inte ihop.
            </seg>
            <seg n="b001ef60">
              Jag håller med Rossana Dinamarca om att de siffror som nu kommer
              i pappaindexet är väldigt oroande. Jag skulle vilja att det utvecklas
              mycket snabbare. Jag är bekymrad över detta. Det är en anledning
              till att vi nu genomför en ganska kraftfull familjepolitisk reform,
              en valfrihetsreform för föräldrarna. Den innehåller fyra olika
              delar. Den innehåller den viktiga jämställdhetsbonusen, som jag
              tror kommer att innebära att fler pappor stannar hemma. Den innebär
              kvalitet i förskolan, som också detta är viktigt ur jämställdhetssynpunkt.
              Den innebär vårdnadsbidrag, och den innehåller barnomsorgspengen.
              Allt detta ska ses som ett paket, och jag tror att det är bra
              både för jämställdheten och för föräldrarnas valfrihet.
            </seg>
            <seg n="37d8ed5e">
              När det gäller nattomsorg i övrigt tycker jag att mina kolleger
              har svarat bra. Jag tycker egentligen att alla kommuner ska ge
              den ersättningen, men som riksdagspolitiker måste man fundera
              på vad riksdagen ska besluta om och vad kommunerna ska besluta
              om. Jag tycker inte att det är alldeles enkelt alltid. Ibland
              tycker jag att staten ska ta över mer beslutanderätt. Men det
              finns trots allt något som heter kommunalt självstyre, och då
              ska vi också fundera över var gränsen går mellan det staten ska
              besluta om och det kommunerna själva ska ta ansvar för. Frågan
              om barnomsorg vid obekväm arbetstid är just en sådan fråga, där
              vi uppenbarligen har kommit fram till olika linjer.
            </seg>
          </u>
          <note type="speaker" n="5752c7fe">
            Anf. 205 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-b52d88762773f606-5" n="c9ef41a0">
            <seg n="44386f67">
              Herr talman! Då måste jag fråga Christer Nylander om han är beredd
              att göra undantag i a-kassereglerna för de föräldrar som inte
              blir erbjudna barnomsorg på oregelbunden arbetstid. Om man inte
              härifrån tänker ta ansvar för att kommunerna faktiskt ska tillhandahålla
              sådan barnomsorg måste man rimligen det ju är ni som nationellt
              bestämmer hur hårt arbetslinjen ska drivas göra undantag för de
              föräldrar som inte blir erbjudna barnomsorg och därför tvingas
              tacka nej till arbeten. Det är den enda slutsats jag kan dra.
            </seg>
            <seg n="9fc86bae">
              Oavsett hur mycket vårdnadsbidraget kommer att kosta är det felsatsade
              pengar. Jag kan inte förstå hur Christer Nylander här kan säga
              att det skulle vara en del i jämställdhetssatsningen. På vilket
              sätt skulle det vara det? Vi vet att det är en mycket stor andel
              kvinnor som kommer att ta ut vårdnadsbidrag. Oskar Öholm nämnde
              förut den fantastiska siffran 14 procent män som tog ut detta
              i Nacka. Det är väl knappast något att hoppa jämfota av glädje
              över?
            </seg>
            <seg n="dc1f1b03">
              När det gäller skollagen undrar jag vad Christer Nylander anser
              om det som i dag står i den. Syftet med skollagen var ju att barn
              ska ha rätt till omsorg kvällar, nätter och helger då man inte
              kan ordna detta på annat sätt. Det är så det står i dag. Tycker
              man inte att detta är viktigt längre? Nu börjar man prata om att
              man inte ska tvinga kommunerna och så vidare. Detta är ju den
              skrivning som har varit och som nu har visat sig inte vara tillräckligt
              stark. Man är alltså inte intresserad av att se till att skollagen
              följs.
            </seg>
          </u>
          <note type="speaker" n="78093a38">
            Anf. 206 CHRISTER NYLANDER (fp) replik:
          </note>
          <u who="christer_nylander_5a0cc0" xml:id="i-22afca29264e5796-11" n="c6ce1dca">
            <seg n="0bd5f774">
              Herr talman! Det pågår just nu en översyn av skollagen. Vi får
              väl se hur den exakta formuleringen på detta område blir. Jag
              skulle gissa att vi får återkomma i vidare debatter i den här
              frågan framöver.
            </seg>
            <seg n="5c04d1ed">
              Jag ska vara mycket ärlig på denna punkt och säga att jag tycker
              att det är svårt att säga vad som ska vara kommunalt uppdrag och
              vad som ska vara statligt. I just den här frågan finns det goda
              argument för både det ena och det andra. Som folkpartist uppmanar
              jag mina kommunala folkpartikolleger att införa den här möjligheten.
              Vi tycker att den är viktig för att familjerna ska få sitt livspussel
              att gå ihop. Samtidigt har man naturligtvis också ett eget ansvar
              som familj för att försöka lösa detta.
            </seg>
            <seg n="0c73d2d5">
              Vårdnadsbidraget är en del i ett stort paket. Jag tycker att
              balansen i det paketet är bra. Det innehåller viktiga politiska
              förslag som både stärker förskolans kvalitet, ökar jämställdheten
              och dessutom ger familjerna en ökad valfrihet.
            </seg>
            <seg n="f43a54e5">
              Jag beklagar att ytterligare ett replikskifte har gått utan att
              vi har fokuserat på vad vi i riksdagen kan göra för att stärka
              den pedagogiska kvaliteten i förskolan. Jag tycker att förskolan
              är värd en debatt. Som politiker i utbildningsutskottet måste
              vi klara av att föra en debatt om förskolans kvalitet och om hur
              vi kan förbättra det pedagogiska innehållet i förskolan och inte
              bara fokusera på ett par saker som delvis är intressanta men som
              gör att vi missar mycket av det andra som måste göras.
            </seg>
          </u>
          <note type="speaker" n="2026619b">
            Anf. 207 GUNILLA TJERNBERG (kd):
          </note>
          <u who="gunilla_tjernberg_794b01" xml:id="i-cb3c3977de37c7bf-0" n="41e00053">
            <seg n="cc8bf884">
              Herr talman! I FN:s deklaration om barns rättigheter står det
              att barnens bästa ska komma i första rummet. För mig och Kristdemokraterna
              är det en självklar ledstjärna i allt politiskt arbete. Barn ska
              aldrig behöva stå tillbaka för vuxnas rättigheter, och barnets
              bästa får aldrig offras för att nå ett politiskt mål, hur angeläget
              det än kan vara.
            </seg>
            <seg n="7fc0e94f">
              De allra flesta föräldrar, herr talman, vill i dag kombinera
              sitt föräldraskap med arbete. Det är ingen lätt uppgift att få
              livspusslet att gå ihop. För oss kristdemokrater är det självklart
              att det är statens och kommunernas uppgift att underlätta familjernas
              vardag genom att utforma bidragssystem och verksamheter utifrån
              barnets, familjens och föräldrarnas behov. Det handlar om att
              ge föräldrarna rätt till en ökad valfrihet, att lösa omsorgen
              på det sätt som föräldrarna anser vara det bästa för sig och sin
              familj och för barnen. Politiska beslut får inte användas som
              påtryckningsmedel för att tvinga föräldrar att göra de val som
              politiska makthavare anser vara de rätta.
            </seg>
            <seg n="1fbfd636">
              Herr talman! Sverige har kanske världens bästa och mest utbyggda
              förskola. Den är tillgänglig för alla barn och har en utbildad
              och engagerad personal. Själv har jag arbetat många år i förskolan,
              och jag är mycket glad för de åren. Det är en verksamhet som vi
              ska vara stolta över och som ska utvecklas och stärkas för framtiden.
              I det arbetet är vi kristdemokrater djupt engagerade.
            </seg>
            <seg n="bc5ae804">
              Den viktigaste satsningen för att stärka kvaliteten på förskolan
              är naturligtvis satsningen på personalen. Personalens kompetens
              är avgörande för verksamhetens innehåll och därmed kvaliteten.
              Det handlar om såväl förskollärare som barnskötare. Personalen
              är väldigt viktig för verksamheten. Tillsammans utvecklar de förskolans
              två ben: den pedagogiska verksamheten och omsorgen.
            </seg>
            <seg n="36961bf9">
              Förskolans kvalitet får aldrig mätas utifrån barnets prestationer.
              Målen måste handla om lärande genom lek och trygg omsorg. Det
              är en pedagogisk verksamhet som erbjuder barnen en trygg och stimulerande
              miljö på detta område.
            </seg>
            <seg n="08c1c964">
              Jag blev ganska förvånad över att Mats Pertoft var överraskad
              av att det var en kristdemokratisk minister i Tyskland som förde
              fram förskolereformen aktivt och engagerat. Jag är inte särskilt
              förvånad.
            </seg>
            <seg n="c741caf8">
              Herr talman! Det finns inga som känner barnens behov och familjens
              behov lika bra som föräldrarna. Därför är jag naturligtvis väldigt
              glad över de olika insatser som alliansregeringen nu gör för att
              öka föräldrarnas valfrihet och för att stärka förskolan. Det handlar
              om en pedagogisk förstärkning av förskolan. Det handlar om vårdnadsbidraget.
              Det handlar om barnomsorgspeng och en jämställdhetsbonus och en
              ökad flexibilitet för att möta varje familjs behov.
            </seg>
            <seg n="d14222aa">
              Det här är viktiga steg för att ge mer makt till föräldrarna.
              Och här, herr talman, går det en väldigt tydlig politisk skiljelinje
              mellan vänsterpartierna, som är väldigt tydliga i dag, och alliansregeringen.
            </seg>
            <seg n="8c5e8bb5">
              Inom den vänstra halvan av politiken tycker man att man vet bäst.
              Man vet precis vad föräldrarna vill ha. Man vet precis hur familjerna
              ska utforma sin vardag. Man vet exakt hur de vill ha det. Vi i
              alliansregeringen menar däremot att det är föräldrarna som vet
              bäst. Det är familjerna som ska ha tillbaka makten.
            </seg>
            <seg n="5765bcaf">
              Där går en tydlig politisk skiljelinje. Jag tycker att det är
              bra att den kommer fram så tydligt i dag, inte minst med anledning
              av Peter Hultqvists anförande. Det är mycket tydligt.
            </seg>
            <seg n="2b14d216">
              Jag vill också säga några ord om en verksamhet som ligger under
              förskolan. Det är den öppna förskolan. Den finns inte med i betänkandet
              i dag, men den ligger under förskolan och barnomsorgsformer.
            </seg>
            <seg n="cf7adc00">
              För mig och Kristdemokraterna är den öppna förskolan väldigt
              viktig. Den har också nära anknytning till en av motionerna där
              det talas om ett nära samarbete mellan förskolan, barnomsorgen
              och barnavårdscentralen. Där vet vi att öppna förskolan i dag
              har en stor uppgift.
            </seg>
            <seg n="183a7ad8">
              Problemet är bara att under den senaste tioårsperioden har mer
              än hälften av de kommunala öppna förskolorna försvunnit, alltså
              lagts ned. Här finns det mycket att göra för kommunpolitiker för
              att upprätta den öppna förskolan tillsammans med annan verksamhet
              för föräldrar och deras barn.
            </seg>
            <seg n="b29ad1ca">
              Herr talman! Det brukar sägas att hur vi behandlar våra barn
              är ett mått på samhällets välstånd. Barns omsorg i Sverige är
              bra, men mer kan göras. Det handlar om de förstärkningar som regeringen
              gör, som jag har räknat upp, men också om en uppvärdering av familjedaghemmen
              och om ett ökat föräldrainflytande, som också ska läggas till
              den här diskussionen. Jag är, återigen, väldigt glad åt att Kristdemokraterna
              tillsammans med alliansregeringen nu genomför flera viktiga reformer
              inom det här området.
            </seg>
            <seg n="beeee1e4">
              Varför är vårdnadsbidraget ett sådant stort hot? Varför är det
              ett sådant hot att ge föräldrar möjlighet till lite mer tid tillsammans
              med sitt barn under barnets allra tidigaste år? Är det någon som
              ska säga till mig här i kammaren att man tror att en tvååring
              som är hemma något mer tid med sina föräldrar får problem med
              läs- och språkutvecklingen?
            </seg>
            <seg n="b40aeef7">
              Vi pratar om de små barnen. Vårdnadsbidraget riktar sig till
              familjer och till det lilla barnet och handlar om valfrihet. Här
              låter det precis som att vi raserar hela förskolan. Alla barns
              möjligheter och förutsättningar att träna för att få en bra läs-
              och språkutveckling, som man naturligtvis ska göra i förskolan,
              raseras.
            </seg>
            <seg n="9e793dbb">
              Det här är inte sant. Det vet varenda pedagog. Det är viktigt
              att vi i kammaren också har det alldeles klart för oss.
            </seg>
            <seg n="7dad2953">
              Vårdnadsbidraget är inget hot mot barnets förmåga att läsa, skriva
              och räkna när det kommer till skolan. Där finns det andra hotbilder
              som vi får diskutera i ett annat sammanhang.
            </seg>
            <seg n="49bee92e">
              Herr talman! Jag ska också kort beröra frågan om barnomsorg på
              obekväm arbetstid. Enligt lagen ska förskoleverksamhet erbjudas
              alla barn i den omfattning som behövs med hänsyn till föräldrarnas
              förvärvsarbete eller studier eller barnets behov. Här är Kristdemokraterna
              tydliga. Vi är fortfarande väldigt angelägna om kommunernas självstyre.
              Samtidigt vill jag passa på tillfället att rikta en uppmaning
              till våra kommunpolitiker och till våra egna partikamrater. Vi
              ska gå hem och prata med våra partikamrater som är ute i kommunerna
              och har ansvar. Det handlar om kommunalråd, oppositionsråd, fullmäktige.
              Vi har alla partikamrater i våra partier som är ansvariga ute
              i kommunerna. Prata med dem om hur viktig vi tycker att den här
              frågan är! Det är viktigt att man tar sitt ansvar och ser till
              att de föräldrar i den egna kommunen som har behov av barnomsorg
              på obekväm arbetstid också får det.
            </seg>
            <seg n="fe0c16fb">
              Där har vi en hemläxa att göra. Det blir min avslutning, herr
              talman. Var och en av oss ska ta med den frågan och inse att det
              är vårt eget arbete som har brustit.
            </seg>
          </u>
          <note n="7db46ead">
            Överläggningen var härmed avslutad.
          </note>
          <note n="120677fa">
            13 § Vissa frågor rörande Försvarsmaktens personal
          </note>
          <note n="023e6754">
            Föredrogs
          </note>
          <note type="speaker" n="16f2e216">
            Anf. 208 EVA SONIDSSON (s):
          </note>
          <u who="eva_sonidsson_bde5e4" xml:id="i-fd4ec16f09611ea9-0" n="18744322">
            <seg n="d6ce5634">
              Herr talman! Frånvaron av mina partikamrater i kammaren i kväll
              beror inte på deras ointresse. Det har andra orsaker.
            </seg>
            <seg n="a8a01fad">
              Vi ska nu behandla betänkandet FöU7 Vissa frågor rörande Försvarsmaktens
              personal och de motioner som är väckta under allmänna motionstiden
              hösten 2007. Det finns fem reservationer i ärendet.
            </seg>
            <seg n="d2d4cf50">
              Jag vill börja med att säga att vi i Socialdemokraterna yrkar
              bifall till samtliga våra reservationer, 1, 2 och 5. Och jag kommer
              att lägga fokus på jämställdhet och mångfald i mitt anförande.
            </seg>
            <seg n="d429b50b">
              Precis som det står i betänkandet har utskottet vid upprepade
              tillfällen behandlat frågor som rör jämställdhet och mångfald.
              Frågor som är svåra att komma till rätta med kommer ofta upp på
              bordet, eftersom arbetet med jämställdhet och mångfald är ett
              svårt ämne och återkommer ofta.
            </seg>
            <seg n="4da822d9">
              Det var ett mycket aktuellt och prioriterat ämne även under den
              förra regeringen. Även om det här var före min tid i riksdagen
              vet jag att kvinnorna i utskottet inbjöds över partigränserna
              för att göra gemensam sak av dessa viktiga frågor. Vi har kommit
              långt politiskt inom det här området, och det ska vi vara stolta
              över. Jag hoppas att vi fortsätter på den inslagna vägen.
            </seg>
            <seg n="b016d1f9">
              Representanter för Försvarsmakten har inför utskottet lämnat
              en redovisning och svarat på frågor om arbetet med att främja
              jämställdhet och mångfald samt vilka konkreta åtgärder som vidtas
              vid bland annat diskriminering.
            </seg>
            <seg n="b4088120">
              Utskottet konstaterade att arbetet bedrivs på ett mycket ambitiöst
              sätt men kan samtidigt konstatera att andelen kvinnor i Försvarsmakten
              fortfarande är för liten. Det behövs konkreta åtgärder för att
              förändra detta. Regeringen måste öka andelen kvinnliga värnpliktiga
              och officerare på alla nivåer. Regeringen och dess myndigheter
              måste fortsatt aktivt driva detta arbete för att främja jämställdhet
              och mångfald samt vidta åtgärder mot diskriminering på grund av
              etnisk eller religiös tillhörighet och sexuell läggning.
            </seg>
            <seg n="1cb17f2f">
              Forskning visar att arbetsplatser fungerar bättre med manliga
              och kvinnliga anställda. Det gäller även våra förband. Det behövs
              både kvinnor och män när vi skickar ut soldater på internationella
              uppdrag. De få kvinnor som finns får ofta dra ett tungt lass ute
              på våra internationella uppdrag, och det måste underlättas för
              dem.
            </seg>
            <seg n="99e347c2">
              Enligt erfarenheter upptäcker kvinnor andra saker vid till exempel
              husrannsakningar och får en helt annan information än männen,
              vilket är viktigt för en helhetsbild. Möjligheten att kroppsvisitera
              och förhöra kvinnor ökar om det är kvinnor som utför detta liksom
              förmågan att nå ut till den kvinnliga befolkningen.
            </seg>
            <seg n="b496c992">
              Kvinnor som har blivit våldtagna kommunicerar lättare med kvinnor
              än med män. Kvinnor som blir sjuka kommunicerar lättare med kvinnor
              än med män. Män får ibland inte röra kvinnor av religiösa skäl,
              och kvinnor behöver ibland tolka kvinnor.
            </seg>
            <seg n="eabdacc9">
              Detta sammantaget, herr talman, gör att det behövs fler kvinnor
              för att nå ut till kvinnor. Det är nödvändigt för att klara de
              fredsfrämjande insatserna. Försvarsmakten domineras naturligt
              av män på grund av pliktlagstiftningen. Vi vill gärna se en utvärdering
              av Försvarsmaktens jämställdhetsplan för att kunna följa effekterna
              och utvecklingen inom myndigheten.
            </seg>
            <seg n="4ca9f506">
              Implementeringen av FN-resolutionen 1325 om krigets påverkan
              på kvinnor och barn, kvinnors deltagande i konfliktlösning och
              arbete för långsiktig fred måste fortgå. Vi vill se en utvärdering
              av funktionen genderansvarig under internationella missioner.
              Det är viktigt att erfarenheter tas till vara och att arbetet
              med resolution 1325 formaliseras.
            </seg>
            <seg n="4a52fe90">
              Jag hoppas att den startade Pliktutredningen tar detta på allvar
              och att det leder till att andelen kvinnor blir större än i dag,
              att man hittar lösningar som möjliggör fler kvinnor inom Försvarsmakten.
            </seg>
          </u>
          <note type="speaker" n="19c1e21a">
            Anf. 209 PETER RÅDBERG (mp):
          </note>
          <note n="d29fd549">
            Herr talman! Jag börjar med att yrka bifall till reservation
            1 och 4.
          </note>
          <u who="peter_radberg_0a5fb2" xml:id="i-afd19ac7b75a3a92-0" n="d2763ef1">
            <seg n="eca922e3">
              Resolution 1325 är ett bindande dokument som innebär att det
              internationella samfundet måste uppmärksamma och ta speciella
              hänsyn till kvinnors utsatta situation under krig samt att FN:s
              medlemsländer måste verka för att involvera kvinnor i fredsförebyggande
              och konfliktlösande arbete. Miljöpartiet anser att det är viktigt
              att vårt internationella engagemang ökar kvinnors delaktighet
              i arbetet med att förebygga, hantera och lösa konflikter samt
              att man fortsatt medvetet arbetar för en implementering av FN:s
              resolution 1325 och ökar kvinnors deltagande i både civila och
              militära insatser. Kvaliteten på insatserna höjs genom att värdlandets
              kvinnor på ett tydligare vis omfattas av insatserna.
            </seg>
            <seg n="095ebaf6">
              När det gäller kvinnors delaktighet och genusperspektivets genomslag
              i säkerhetspolitiken är det helt centralt med det opinionsarbete
              och den utbildningsinsats som organisationer som till exempel
              Internationella kvinnoförbundet för fred och frihet och insamlingsstiftelsen
              Kvinna till kvinna genomför. Dessa frågor drivs inte av sig själva.
            </seg>
            <seg n="db35f24f">
              Regeringen skriver att resolution 1325 inte får bli enbart en
              läpparnas bekännelse. Därför måste Sverige verka för ett antal
              konkreta åtgärder. Sverige bör bland annat arbeta för att fler
              kvinnor ska finnas med i de internationella insatsstyrkor som
              skickas ut. Vidare bör utbildningen av dem som ska delta i en
              mission förbättras ytterligare när det gäller respekten för kvinnor
              och förståelsen för vad kvinnor och barn kan råka ut för.
            </seg>
            <seg n="697db0b7">
              Miljöpartiet saknar en beskrivning av vad regeringen avser att
              göra för att implementera detta. Hur ser de konkreta förslagen
              ut?
            </seg>
            <seg n="b5dcc717">
              Försvarsledningen markerar kraftfullt när oacceptabla beteenden
              som innebär diskriminering rapporteras inom organisationen. Arbetet
              med att få attityder som motverkar diskriminering att sippra ned
              och sätta sig i organisationen så att värderingarna omfattar alla
              Försvarsmaktens soldater och anställda fortsätter. Försvarsledningen
              måste ha den politiska ledningens stöd i detta arbete, och det
              är viktigt att kraftfulla signaler om vad som är oacceptabla beteenden
              kommer från regeringen och försvarsministern.
            </seg>
            <seg n="e356c528">
              Miljöpartiet yrkar att den nya regeringen redovisar sin syn på
              det arbete som Försvarsmakten och dess stödmyndigheter hittills
              har genomfört inom jämställdhetsområdet inklusive den nationella
              handlingsplan för genomförande av resolution 1325 som den tidigare
              regeringen antog i juni 2006 samt det arbete som bedrivs mot diskriminering.
              Regeringen bör redovisa sin syn på hur detta arbete bör bedrivas
              i fortsättningen samt de mål man anser ska vara uppfyllda inom
              en viss tid.
            </seg>
          </u>
          <note type="speaker" n="d7a9a7a1">
            Anf. 210 ISABELLA JERNBECK (m):
          </note>
          <u who="isabella_jernbeck_f081c0" xml:id="i-2f7bbd54e0a12118-0" n="9f8138e8">
            <seg n="fbee3e91">
              Herr talman! Försvarsmaktens personal och personalförsörjning
              är dess viktigaste innehåll men kanske också dess största framtida
              utmaning. Att Försvarsmakten ges förutsättningar att bli en bra
              arbetsgivare och att Försvarsmaktens personal känner att den kan
              verka i en miljö präglad av jämlikhet, öppenhet och tolerans är
              en grundläggande förutsättning för en bra personalförsörjning.
              Det är därför glädjande att Försvarsmakten själv driver på den
              frågan, inte minst genom det arbete som överbefälhavare Håkan
              Syrén personligen lagt ned i initiativet att utveckla Försvarsmaktens
              så kallade värdegrund. Den innebär helt enkelt att vissa värderingar
              inte accepteras inom myndigheten som till exempel en människosyn
              som medför diskriminering och medvetna kränkningar av medarbetare
              eller medborgare, vare sig i Sverige eller internationellt.
            </seg>
            <seg n="0fa29a4e">
              Personal och personalförsörjning är också det område inom försvarspolitiken
              som kanske främst har förändrats genom alliansregeringens tillträde
              i oktober 2006. Det har handlat om initiativet att se över pliktlagstiftningen,
              det har handlat om att eventuellt öppna upp för längre anställningstider
              för kontraktsanställda soldater, och det har handlat om att öppna
              upp för ett tvåbefälssystem med mottot ett yrke flera karriärvägar.
            </seg>
            <seg n="81351e83">
              När vi samlas här i dag för att just diskutera vissa frågor rörande
              Försvarsmaktens personal uppfattar jag att det råder rätt så stor
              uppslutning kring många grundläggande principer. Vi är alla överens
              om att det är viktigt att FN-resolution 1325 konsekvent genomförs
              i praktiken, att Försvarsmakten behöver fler kvinnor bland de
              värnpliktiga och i sin officerskår den nuvarande nivån på drygt
              4 procent är alldeles för låg och att det är viktigt att vi får
              fler kvinnor ute på internationella insatser.
            </seg>
            <seg n="b41ff41b">
              Det handlar om att få in ett mer jämställt perspektiv, men det
              handlar inte minst om praktisk nytta. De erfarenheter som vi har
              från observatörsteam som verkat i Afghanistan enbart bestående
              av kvinnor är mycket positiva. Det handlar också om att regeringen
              fortsätter att driva arbetet med att utveckla mångfald och jämställdhet
              samt åtgärder mot diskriminering på grund av etnisk eller religiös
              tillhörighet eller sexuell läggning.
            </seg>
            <seg n="f820f47d">
              Vi har även avsatt mycket tid för att följa upp de här frågorna
              i vårt arbete i försvarsutskottet. Representanter för Försvarsmakten
              har vid upprepade tillfällen inför utskottet lämnat redovisningar
              och svar på hur arbetet bedrivs och vilka åtgärder man avser att
              vidta för att öka andelen kvinnor både bland värnpliktiga, i officerskåren
              och i de internationella insatserna. Utskottet utgår även från
              att Försvarsmakten kommer att återkomma i denna fråga till utskottet
              under hösten 2008.
            </seg>
            <seg n="2e68d6d0">
              Även alliansregeringen har varit drivande i frågorna om genderperspektiv
              och kvinnors deltagande i internationella insatser. Den nationella
              strategi om internationella fredsfrämjande insatser som regeringen
              håller på att ta fram kommer att framhålla att andelen kvinnor
              som deltar i svenska bidrag till internationella fredsfrämjande
              insatser och krishanteringsinsatser ska öka i enlighet med FN-resolution
              1325. I takt med att regeringen kommer att uppfylla ambitionen
              att fördubbla förmågan att genomföra internationella insatser
              kommer detta arbete att få större genomslagskraft såväl inom Försvarsmakten
              som internationellt.
            </seg>
            <seg n="b8893f3c">
              Men det har även handlat om att följa upp det arbete som sker
              på myndighetsnivå. I regleringsbreven för 2008 för Försvarsmakten
              och Statens räddningsverk finns bland annat återrapporteringskrav
              som berör 1325 och på vilket sätt ett jämställdhetsperspektiv
              integreras i den insatsverksamhet som de båda myndigheterna utför.
              Detta arbete följs upp och utvärderas av Regeringskansliet när
              till exempel årsredovisning och budgetunderlag inkommer.
            </seg>
            <seg n="1bd50533">
              Jag vill särskilt lyfta upp Pliktutredningen som ett viktigt
              framsteg som regeringen har gjort när det handlar om genderperspektiv.
              I direktiven för denna utredning framhålls just att utredningen
              ska titta på förutsättningen för att öppna för att mönstring och
              genomförande av militärtjänstgöring blir könsneutral. En könsneutral
              mönstring är naturligtvis ett utmärkt sätt att väcka unga kvinnors
              intresse och engagemang för militär verksamhet. Det är kanske
              något överraskande att den socialdemokratiska minoritetsregeringen
              inte tog det initiativet när de hade regeringsmakten.
            </seg>
            <seg n="eded76c6">
              Genderfrågorna har även präglat den nordiska stridsgruppen, och
              Karl Engelbrektson som är force commander för den nordiska stridsgruppen
              har lagt ned stor kraft och energi på att integrera genderfrågorna
              i utvecklingen av stridsgruppen, och han har klart och tydligt
              på den här punkten deklarerat att de som inte håller med inte
              är välkomna.
            </seg>
            <seg n="d527592e">
              På den europeiska nivån har Sverige varit drivande för att genusperspektiven
              ska vävas in vid genomförande av EU:s krishanteringsinsatser.
              Vi har positiva erfarenheter av detta efter EU:s insats i Kongo
              2005, då Sverige bidrog med en gender adviser .
            </seg>
            <seg n="e05817f7">
              För att sammanfatta finns alltså en bred uppslutning här i kammaren
              kring vikten av detta, och arbetet bedrivs med ett stort intentionsdjup
              av regeringen.
            </seg>
            <seg n="467fc2c2">
              Låt mig runda av med ett par personliga reflexioner. Särskilt
              i internationella insatser är en jämnare könsfördelning och fler
              kvinnor ute på fältet av stor vikt. Det är i det skede när soldater
              rör sig ute bland civilbefolkningen och vill komma i kontakt med
              kvinnor som det gör skillnad. Det kan vara den enda chansen att
              närma sig den kvinnliga lokalbefolkningen i ett insatsområde.
              Däremot i den första insatsen, när det gäller att gå in mellan
              två stridande parter, är soldaternas kön irrelevant. Då är det
              primära enbart välutbildade soldater.
            </seg>
            <seg n="d109b7f7">
              Jag har en önskan om att försvarsutskottet ska fortsätta driva
              frågorna om genderperspektiv kraftfullt och med stor emfas, men
              vi ska göra det på ett rationellt sätt. Arbetet ska vara kvalitativt
              snarare än kvantitativt inriktat. Vi måste även vidga perspektivet
              till andra försvarspolitiska utmaningar som känns ännu viktigare.
              Jag tänker då på säkerhetspolitisk inriktning och Försvarets förmåga
              att avvärja hot som vi inte vill se mot vårt land.
            </seg>
            <seg n="dcd8be96">
              Avslutningsvis gläds jag förstås åt det initiativ som tagits
              i vissa frågor rörande Försvarsmaktens personal och den principiella
              samsyn som finns. Jag ser fram emot det fortsatta arbetet på detta
              område som befinner sig i ett formativt läge, inte minst mot bakgrund
              av de utredningar som sjösatts.
            </seg>
          </u>
          <note n="6371b7e4">
            Jag vill härmed yrka bifall till utskottets förslag till beslut
            och avslag på samtliga reservationer.
          </note>
          <note type="speaker" n="6ec73b4c">
            Anf. 211 STAFFAN DANIELSSON (c):
          </note>
          <u who="staffan_danielsson_d9e83c" xml:id="i-3d0852ed88d36f41-11" n="66f48992">
            <seg n="66d55de6">
              Herr talman! Jämställdhetsfrågorna inom Försvarsmakten är mycket
              viktiga. Det gläder mig därför att alla partier här är överens
              om frågornas vikt och egentligen även mycket om hur vi bör arbeta
              med dem. Jag noterar visserligen att ett antal reservationer finns,
              men de har säkert inte varit så lätta att skriva eftersom vi ligger
              så nära varandra i dessa viktiga frågor.
            </seg>
            <seg n="970a12a1">
              Vi är alla medvetna om vilken skillnad det innebär och vilket
              värde det har när kvinnor deltar i internationella insatser. Det
              blir då möjligt, vilket har sagts här av Isabella Jernbeck och
              andra, att nå ut till alla delar av befolkningen, både med hjälp
              och för att få information. Ta till exempel MOT Juliet, Military
              Observation Team, i Afghanistan. Det bestod enbart av kvinnor.
              Kontakterna som knöts där hade inte varit möjliga att göra om
              observationsteamet uteslutande hade bestått av män. Det är också
              ett exempel på hur viktigt det är att kvinnor som ingår i internationella
              insatser inte enbart har uppgifter inom den egna kampen utan att
              de också kommer ut och träffar lokalbefolkningen.
            </seg>
            <seg n="30802f11">
              Att öka andelen kvinnor inom Försvarsmakten är bara en del i
              arbetet. All personal måste utbildas och få ökad kunskap i genderfrågor,
              från högsta ansvariga till värnpliktiga. Därför tycker jag att
              gender force -projektet har varit ett intressant initiativ och
              särskilt gender coach -programmet. Jag tror att det skulle kunna
              vara en användbar metod även inom andra delar av samhället. Det
              finns även andra goda initiativ. Till exempel finns det nu två
              rådgivare med inriktning på genderfrågor knutna till den nordiska
              stridsgruppen.
            </seg>
            <seg n="f3291eb0">
              Man behöver kunskap kring det faktum att kvinnor ofta är mer
              utsatta i en konfliktsituation än män. Det är viktigt att ta hänsyn
              till detta när insatser planeras och självklart även under genomförandet.
              När man väl har kommit så långt som till fredsförhandlingar eller
              liknande måste kvinnor vara med. De tillför ofta nya perspektiv
              som männen inte ser.
            </seg>
            <seg n="3168397b">
              Herr talman! Det är alltså med glädje jag noterar den vikt som
              regeringen och Försvarsmakten fäster vid jämställdhetsfrågorna.
              Arbetet med FN:s resolution 1325 finns till exempel med i det
              föreslagna samarbetet mellan Sverige och Norge. De nordiska länderna
              har varit ganska bra på att uppmärksamma frågan medan andra länder
              ännu inte har hunnit lika långt. Det är därför viktigt att vi
              i Sverige kan dela med oss av våra positiva erfarenheter till
              andra länder.
            </seg>
            <seg n="afaafb39">
              Jag utgår självfallet också från att frågan kommer att vara en
              viktig del i den nationella strategi för internationella insatser
              som under våren kommer att läggas på riksdagens bord. Regeringen
              har också tagit initiativ till att skicka ut den webbaserade lämplighetsundersökning
              som föregår mönstringen även till alla tjejer i åldersklassen.
              Det är en del i arbetet med att öka andelen kvinnor i försvaret.
            </seg>
            <seg n="ccdc093d">
              Hur långt vi kan nå när det gäller målet att öka antalet kvinnor
              får vi se. Vänsterpartiet är ambitiösa och har ett mål på 40 procent.
              Jag kan skicka med en fråga där. Inom vilken tidsrymd är målet
              satt? Finns det någon tidsplan för detta? Det är ett mycket, mycket
              ambitiöst mål. Vi i Centerpartiet har inte vågat gå så långt att
              vi preciserar detta, men det är viktigt att öka andelen kvinnor
              från den nivå som är, och så får man vara glad för varje procent
              antalet stiger.
            </seg>
            <seg n="bb057ecf">
              Jag hoppas också att den nu tillsatta parlamentariska kommittén
              som ser över värnplikten kommer att lägga fram förslag som går
              i denna riktning. För Centerpartiet är det naturligt med en könsneutral
              pliktlagstiftning. Det finns ingen anledning att göra skillnad
              på kvinnor och män. Det som ska vara avgörande för militärtjänst
              är lämplighet, frivillighet och vilja att tjänstgöra i utlandsstyrkan
              inte kön. Jag tror att Försvarsmakten även kan behöva se över
              hur de rekryterar till internationella insatser. Det finns de
              som menar att kvinnor ofta missgynnas i rekryteringsprocessen.
            </seg>
            <seg n="33e84e9e">
              Avslutningsvis skulle jag vilja säga att jag ser fram emot när
              vi inte ser på dessa frågor och pratar om dem som extrainsatser
              eller speciella projekt. Jämställdhetsfrågorna måste integreras
              i och vara en naturlig del av hela politiken såväl när det gäller
              försvars- och säkerhetspolitik som utrikes- och utvecklingspolitik.
            </seg>
          </u>
          <note n="8b72aaf2">
            Med detta, herr talman, yrkar jag bifall till utskottets förslag
            i betänkandet.
          </note>
          <note type="speaker" n="09215de3">
            Anf. 212 ELSE-MARIE LINDGREN (kd):
          </note>
          <u who="else-marie_lindgren_a84483" xml:id="i-45aa5453277b0b74-0" n="56bb07d0" next="i-2c934c6fd5d690df-0">
            <seg n="72226627">
              Herr talman! I denna sena timma kan jag säga att jag instämmer
              med samtliga föregående talare. Men för protokollets skull vill
              jag ändå ha med det vi kristdemokrater tycker är angeläget. Jag
              har saknat något i era anföranden som jag kommer att lyfta fram.
            </seg>
            <seg n="b2f69734">
              Kristdemokraterna bedömer att arbetet med att främja jämlikhet
              och motverka diskriminering och trakasserier är viktigt. Det arbete
              som har bedrivits har bidragit till att öka Försvarsmaktens förmåga
              att nå uppsatta mål i dessa frågor och till att synliggöra den
              problematik som finns.
            </seg>
            <seg n="1a550787">
              Vi menar också att det finns ett behov av att arbetet fortgår
              med oförminskad kraft, bland annat vad gäller olika typer av kompetenshöjande
              åtgärder på olika nivåer i organisationen. Vi kristdemokrater
              håller med regeringen och anser att det samarbete som finns mellan
              myndigheter haft positiva effekter, och det måste fortsätta. Representanter
              från Försvarsmakten har inför utskottet lämnat en redovisning
              och svarat på frågor om arbetet med att främja jämställdhet och
              mångfald samt vilka åtgärder som vidtas mot diskriminering.
            </seg>
            <seg n="ca9cbe1c">
              För oss kristdemokrater är arbetet för mångfald och mot diskriminering
              viktigt. Det handlar om grundläggande värderingar och om hur vi
              bemöter varandra varje dag i smått som i stort.
            </seg>
            <seg n="6e75536e">
              Herr talman! Vi kristdemokrater anser att det arbete som samarbetsprojektet
              Genderforce har utfört när det gällt att säkra och öka kvinnors
              deltagande samt att öka kunskapen i genusfrågor har varit av stor
              betydelse. Det har tidigare talare också uttryckt. Vikten av att
              det finns kvinnor i all verksamhet som Försvarsmakten ansvarar
              för borde vara en prioritet.
            </seg>
            <seg n="a70ad454">
              Herr talman! För oss kristdemokrater är Hemvärnet viktigt. Det
              har jag saknat hos tidigare talare. Det finns också ett litet
              avsnitt i betänkandet om det.
            </seg>
            <seg n="6194e51e">
              Hemvärnet bygger på frivillighet och deltar i att trygga Sveriges
              säkerhet viktiga frågor för Sverige och för Kristdemokraterna.
              Hemvärnets viktigaste uppgifter är att bevaka, skydda och ytövervaka
              samt stödja det civila samhället. Alla hemvärnsförband utbildas
              därför för att kunna lösa de uppgifterna. Utöver dessa kommer
              ett antal tilläggsförmågor som bara vissa förband behöver.
            </seg>
            <seg n="9330b8e7">
              Med vårt insatsförsvar i huvudsak inriktat på insatser utomlands
              är det nödvändigt att hemmafronten har välutbildade och modernt
              utrustade hemvärnsförband, anser vi. De är en snabb och nödvändig
              tillgång vid kriser och samhällsstörningar i fredstid. Denna kostnadseffektiva
              organisation borde utvecklas och få ytterligare uppgifter.
            </seg>
            <seg n="22c11bbc">
              Herr talman! Vi konstaterar att ersättning utgår enligt det så
              kallade deltidsbrandmannaavtalet då hemvärnsmän genomför insatser
              till stöd för det civila samhället. Vid kortare utbildnings- och
              övningsverksamhet utgår dagersättning som för värnpliktiga. Vid
              längre utbildningar och övningar betalas en ersättning som är
              90 procent av den sjukpenninggrundande inkomsten.
            </seg>
            <seg n="5f98e7e6">
              Rikshemvärnschefen har under november 2007 gjort en fyllig föredragning
              för utskottet om läget inom hemvärnet. När det gäller personalförsörjningen
              betonade han särskilt vikten av en god kvalitet på övningsverksamheten.
              Han underströk också betydelsen av tre månaders direktutbildning
              i glesbygd i de områden där det finns för få uttagna värnpliktiga.
              Detta har gett mycket god utdelning, och det borde Försvarsmakten
              gå vidare med.
            </seg>
            <seg n="c50ccdb8">
              Avslutningsvis, herr talman, välkomnar Kristdemokraterna den
              nyligen tillsatta utredningen om frivillig försvarsverksamhet
              som har till uppgift att se över förmånssystemet för hemvärns-
              och frivilligpersonal. Vi utgår ifrån att resultatet blir positivt
              för alla parter. Vi utgår även från att den inriktningsproposition
              som kommer till hösten har klara inslag av det som jag har tagit
              upp här.
            </seg>
            <seg n="ee9f54ab">
              Med det, herr talman, vill jag yrka bifall till förslagen i betänkandet.
            </seg>
          </u>
          <note n="09069f06">
            Anf. 213 GUNILLA WAHLÉN (v):
          </note>
          <u who="else-marie_lindgren_a84483" xml:id="i-2c934c6fd5d690df-0" n="56bb07d0" prev="i-45aa5453277b0b74-0">
            <seg n="dbb1ac8f">
              Herr talman! Vänsterpartiet anser liksom övriga partier här att
              frågor som rör jämställdhet, mångfald och diskriminering inom
              försvaret är mycket viktiga. Det handlar såväl om värnpliktiga
              som om anställda. Man kan konstatera att utvecklingen går åt rätt
              håll men med små myrsteg.
            </seg>
            <seg n="7340882e">
              Försvarsutskottet anser att det är mycket viktigt att regeringen
              och dess myndigheter fortsätter att driva arbetet med att främja
              jämställdhet och mångfald samt att åtgärder vidtas mot diskriminering
              på grund av etnisk eller religiös tillhörighet och sexuell läggning.
              Det ska självklart gälla alla myndigheter såsom Räddningsverket,
              Kustbevakningen, Krisberedskapsmyndigheten, Försvarsmakten och
              Hemvärnet.
            </seg>
            <seg n="4b116bc6">
              Jag vill dock ytterligare utveckla de resonemang som utskottet
              för. Jag anser att en ökad andel kvinnor i till exempel fredsfrämjande
              insatser är ett mål i sig. För att Sverige ska kunna uppfylla
              sina åtaganden i resolution 1325 om att öka andelen kvinnor i
              fredsfrämjande insatser måste handlingsplanen sätta som mål att
              minst 40 procent av personalen i fredsfrämjande insatser ska vara
              kvinnor.
            </seg>
            <seg n="e44e6115">
              Sverige ska enligt handlingsplanen för genomförandet av FN-resolutionen
              verka för att integrera ett 1325-perspektiv i utvecklingen och
              användningen av den nordiska snabbinsatsstyrkan. Sverige ska också
              verka för att 1325-perspektivet integreras i alla EU:s snabbinsatser.
            </seg>
            <seg n="0a53b8df">
              Vi kan nu krasst konstatera att regeringen misslyckats kapitalt
              med att nå en rimlig fördelning mellan kvinnor och män i den nordiska
              stridsgruppen och i den styrka som just nu verkar i Tchad. I exempelvis
              den nordiska stridsstyrkan finns inte ens 4 procent kvinnor. Det
              är således 96 procent män, trots att man under förra sommaren
              hade en unik möjlighet att sätta upp en styrka från grunden.
            </seg>
            <seg n="f145b1f1">
              Jag menar att det inte längre räcker med skrivningar om att verka
              för 1325-perspektivet om vi ska nå resultat. Det måste finnas
              mer konkreta åtgärder. Värnplikten måste vara könsneutral. Kvinnor
              och män ska kunna antas på samma villkor. Det är i dagsläget i
              huvudsak genom värnplikten som rekryteringen till Försvarsmakten
              sker. Därför är det särskilt viktigt att minst 40 procent av dem
              som antas redan nu är kvinnor, särskilt med tanke på att vi vill
              få fler kvinnliga officerare och chefer i försvaret i framtiden.
              I en plan över hur många man ska bli sedan går det inte att sätta
              som mål att 40 procent officerare ska finnas nu. Men på tio års
              sikt kan jag tänka mig det.
            </seg>
            <seg n="02427a7b">
              Jag är övertygad om att kvinnliga värnpliktiga och blivande officerare
              känner sig mer välkomna inom Försvarsmakten om de möts av fler
              kvinnliga chefer och möter fler tjejkolleger i värnplikten.
            </seg>
            <seg n="8289ac4f">
              Menar vi allvar med att fler kvinnor ska söka en militär bana
              måste vi sätta upp mätbara mål för det. En väg är att kräva att
              minst 40 procent av de anställda ska vara kvinnor. De ska även
              ha samma löneutveckling och karriärmöjligheter som männen.
            </seg>
            <seg n="a6bf159a">
              Herr talman! Eftersom vi ställer upp för värden om icke-diskriminering
              är det angeläget att den svenska försvarsmakten kan bidra till
              att HBT-frågor uppmärksammas i alla relevanta sammanhang på det
              internationella planet. Ingen som är deltagande i en svensk internationell
              insats ska diskrimineras på grund av sexuell läggning. Det gäller
              självklart de människor de möter i tjänsten, såväl civila som
              militära kolleger.
            </seg>
            <seg n="b6ec6371">
              Min talartid är slut, jag vill bara säga att vi också ska ha
              en utbildning om barnsexhandel.
            </seg>
          </u>
          <note n="61b60349">
            Vänsterpartiet delar även utskottets mening och ställer sig,
            liksom vid många tillfällen tidigare, bakom FN:s resolution 1325.
          </note>
          <note n="fce6d636">
            Jag yrkar bifall till reservation 3.
          </note>
          <note type="speaker" n="7c7211f2">
            Anf. 214 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-3d0852ed88d36f41-12" n="66f48992">
            <seg n="7516b5d1">
              Herr talman! Jag lyssnade med intresse på Gunilla Wahléns anförande.
              I de här frågorna ligger vi rätt nära varandra, i alla fall när
              det gäller inriktningen.
            </seg>
            <seg n="89f16bca">
              Jag tänkte försvara regeringen lite. Gunilla Wahlén sade att
              regeringen hade misslyckats med att få andelen kvinnor i nordiska
              stridsgruppen på en rimlig nivå. Rätt ska vara rätt; det är inte
              regeringen som sätter upp den nordiska stridsgruppen. Det uppdraget
              har Försvarsmakten. Jag tror att Försvarsmakten verkligen gör
              så gott man kan för att rekrytera även kvinnor. Men man får utgå
              från dem som ansöker och de som är tillgängliga. Då blir det de
              nivåer som man ligger på nu.
            </seg>
            <seg n="0f9a441b">
              Regeringen har säkert varit positiv till att det skulle ha varit
              fler, men man måste gå på lämplighet, vilka som är utbildade och
              vilka som är tillgängliga. Det här är ett arbete på sikt. Gunilla
              Wahlén sade tio år till 40-procentsmålet. Min tro är att även
              det är en mycket ambitiös målsättning. Men det får vi se.
            </seg>
            <seg n="71d7954d">
              Det viktiga är att vi är överens om inriktningen, att det är
              för få kvinnor i försvaret i dag i Sverige och i de internationella
              insatserna. Det är en rad åtgärder på gång för att öka den rekryteringen.
              Det kanske inte är riktigt rättvist att skylla regeringen för
              att den nordiska stridsgruppen domineras av män.
            </seg>
          </u>
          <note n="6092c928" type="speaker">
            Anf. 215 GUNILLA WAHLÉN (v) replik:
          </note>
          <u who="gunilla_wahlen_5f7a27" xml:id="i-0aaf444a6eed76db-0" n="984b3011">
            <seg n="08e9c071"/>
            <seg n="4ab81aeb">
              Herr talman! Vi är överens mellan alla partier i utskottet om
              hur viktiga de här frågorna är. Vi hade en diskussion i dag i
              utskottet som gällde den utvärdering som utskottet har beställt.
              Jag tog upp frågan om hur det ser ut på kvinnofronten. Någon sade
              att vi bara kan ta upp de frågor som har mätbara mål. Det är det
              som brister när vi säger att vi ska ha fler kvinnor i försvaret.
              Då måste vi tala om hur det ska mätas och vad fler är.
            </seg>
            <seg n="0f433072">
              Huvudsaken är att ett mål sätts. Vänsterpartiet har valt 40 procent.
              Det går att sätta 40 procent om 20 år eller 20 procent om fem
              år. Det går att sätta stegvisa procentsatser. Men det måste finnas
              något att mäta för att se om man har lyckats eller misslyckats.
            </seg>
            <seg n="87bbc8cb">
              I mitt anförande sade jag att man har kapitalt misslyckats med
              att få med tillräckligt många kvinnor i NBG. Men det finns inget
              mål att mäta mot. Min bedömning är att alla måste tycka att 3
              procent är för få. Sedan är frågan om Försvarsmakten eller regeringen
              har ansvaret.
            </seg>
            <seg n="f166efc5">
              Jag vill peka på annonseringen inför antagandet av människor
              till den nordiska stridsstyrkan. Bilderna var på grabbar i solglasögon
              med gevär som stod och vaktade. De tilltalade inte och uppmanade
              inte kvinnor att söka. Det går att göra andra bilder där kvinnliga
              militärer finns ute bland civilbefolkningen. Det är också en uppgift.
              Det är inte bara fråga om stridande styrkor, utan det finns många
              vardagliga och viktiga uppgifter att hantera. De kan annonseras
              ut.
            </seg>
          </u>
          <note type="speaker" n="d36b69db">
            Anf. 216 STAFFAN DANIELSSON (c) replik:
          </note>
          <u who="staffan_danielsson_d9e83c" xml:id="i-3d0852ed88d36f41-13" n="66f48992">
            <seg n="b697cae6">
              Herr talman! Det var ett utmärkt förslag. Jag förstår att Gunilla
              Wahléns kritik riktar sig mot Försvarsmakten, som inte har lyckats.
            </seg>
            <seg n="64e68191">
              Det är tufft med pengar i försvaret, och det har ofta varit så.
              Men vi har en duktig försvarsmakt som har gjort stora omställningar
              med ett tufft beting under många år. Jag tror säkert att man verkligen
              försöker rekrytera så att andelen kvinnor ska öka. Man kan säkert
              göra bättre annonser i enskilda fall. Jag hoppas att man lyssnar
              och tar till sig. Men ambitionen är god och man gör ett bra jobb.
              Det var egentligen det som var min poäng.
            </seg>
            <seg n="3a1a8438">
              Jag gläder mig åt det som Gunilla Wahlén säger, nämligen att
              vi är överens i försvarsutskottet och i riksdagen om vikten av
              män och kvinnor i försvaret. Försvaret ska vara könsneutralt,
              och vi ska öka andelen kvinnor.
            </seg>
          </u>
          <note n="0261d23e" type="speaker">
            Anf. 217 GUNILLA WAHLÉN (v) replik:
          </note>
          <u who="gunilla_wahlen_5f7a27" xml:id="i-0aaf444a6eed76db-1" n="984b3011">
            <seg n="08e9c071"/>
            <seg n="3e10f48a">
              Herr talman! Det är vår gemensamma ambition. Jag vet att Försvarsmakten
              också seriöst och ambitiöst arbetar med frågorna. Vi har genderansvariga
              både hemma och utomlands. De försöker verkligen få ut frågorna
              i hela organisationen.
            </seg>
            <seg n="03a80cb6">
              Vi vet också att regeringen har avsatt 12 miljoner till Pliktverket
              för att stimulera fler kvinnor att söka. Nu kan det kanske behövas
              mer än 12 miljoner, men jag vet att ambitionen och viljan finns.
              Det är viktigt att vi politiker driver på. När genderansvariga
              kom till utskottet tyckte jag att de låg långt före oss politiker
              i dessa frågor. Vi i Försvarsberedningen måste verkligen ta in
              dessa frågor. I samband med att vi lägger fram vårt förslag i
              Försvarsberedningen måste vi politiker visa att dessa frågor måste
              ut i organisationen. De måste finnas med i alla led. Det måste
              finnas stöd uppifrån och ned och nedifrån och upp.
            </seg>
          </u>
          <note n="7db46ead">
            Överläggningen var härmed avslutad.
          </note>
          <note n="b690bc9a">
            14 § Bordläggning och beslut om förlängd motionstid
          </note>
          <note n="00e23b92">
            Anmäldes och bordlades
          </note>
          <note n="556375f4">
            Kammaren biföll talmannens förslag att motionstiden för denna
            proposition skulle förlängas till onsdagen den 26 mars .
          </note>
          <note n="1ebb12f6">
            15 § Anmälan om interpellationer
          </note>
          <note n="dc6e7f6e">
            Anmäldes att följande interpellationer framställts
          </note>
          <note n="1d3e8d19">
            den 6 mars
          </note>
          <note n="6444a9e1">
            Sven-Erik Österberg
          </note>
          <note n="e07ef1ec">
            Per Bolund
          </note>
          <note n="75925771">
            Alf Eriksson
          </note>
          <note n="687713e8">
            Siv Holma
          </note>
          <note n="a0695dd1">
            Interpellationerna redovisas i bilaga som fogats till riksdagens
            snabbprotokoll tisdagen den 11 mars.
          </note>
          <note n="ad2da8a3">
            16 § Anmälan om frågor för skriftliga svar
          </note>
          <note n="f8def3e9">
            Anmäldes att följande frågor för skriftliga svar framställts
          </note>
          <note n="1d3e8d19">
            den 6 mars
          </note>
          <note n="4c93badf">
            Gunilla Carlsson
          </note>
          <note n="b640de40">
            LiseLotte Olsson
          </note>
          <note n="920114ea">
            Raimo Pärssinen
          </note>
          <note n="920114ea">
            Raimo Pärssinen
          </note>
          <note n="920114ea">
            Raimo Pärssinen
          </note>
          <note n="575390a9">
            Lars-Ivar Ericson
          </note>
          <note n="b6b6fc9d">
            Karin Åström
          </note>
          <note n="65279ef8">
            Patrik Forslund
          </note>
          <note n="916e9f38">
            Peter Hultqvist
          </note>
          <note n="c01d47a7">
            Frågorna redovisas i bilaga som fogats till riksdagens snabbprotokoll
            tisdagen den 11 mars.
          </note>
          <note n="77d83803">
            17 § Kammaren åtskildes kl. 20.14.
          </note>
          <note n="5d4de889">
            Förhandlingarna leddes
          </note>
          <note n="d21b6a77">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
