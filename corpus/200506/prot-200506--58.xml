<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--58</head>
          <docDate when="2005-01-19">2005-01-19</docDate>
        </div>
      </front>
      <body>
        <div>
          <note n="9ac7fd6d">
            ﻿
          </note>
          <note n="0e403784">
            Riksdagens protokoll
          </note>
          <note n="7e135373">
            2005/06:58
          </note>
          <note type="date" n="6dcc334a">
            Torsdagen den 19 januari
          </note>
          <note n="1668c908">
            Kl. 12:00 - 19:45
          </note>
          <note n="7698328d">
            1 § Anmälan om fördröjt svar på interpellation
          </note>
          <note n="5d28ff1f">
            Till riksdagen hade inkommit följande skrivelse:
          </note>
          <note n="655016d7">
            Interpellation 2005/06:185
          </note>
          <note n="db0d224d">
            Interpellation 2005/06:185 av Helena Bargholtz (fp)
          </note>
          <note n="23bccb23">
            Interpellationen kommer att besvaras tisdag den 31 januari 2006.
          </note>
          <note n="90dc8379">
            Skälet till dröjsmålet är sedan tidigare inbokade engagemang.
          </note>
          <note n="90151a13">
            Erna Zelmin
          </note>
          <note n="c45483bf">
            2 § Anmälan om inkommen faktapromemoria om förslag från Europeiska
            kommissionen
          </note>
          <note n="da5bf322">
            Tredje vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="8eb016d3">
            KOM(2005)603
          </note>
          <note n="7c670cb1">
            3 § Arbetet med att förverkliga FN:s barnkonvention i Sverige
            och andra barnfrågor
          </note>
          <note n="e5b7f333">
            Föredrogs
          </note>
          <note type="speaker" n="14a4fbef">
            Anf. 1 MARTIN NILSSON (s):
          </note>
          <note n="c0d175a7">
            Fru talman! I detta ärende behandlas socialutskottets betänkande
            5 om arbetet med att förverkliga FN:s barnkonvention i Sverige
            och andra barnfrågor. Betänkandet handlar om Riksrevisionens styrelse
            framställning angående arbetet med att förverkliga FN:s barnkonvention
            i Sverige. I betänkandet behandlas också elva motionsyrkanden
            som väckts med anledningen av framställningen samt ca 130 motionsyrkanden
            i olika barnfrågor från allmänna motionstiderna år 2003, 2004
            och 2005.
          </note>
          <u who="martin_nilsson_7844c6" xml:id="i-f2f8b5d102d0dc7a-0" n="11b7468e">
            <seg n="95447bd0">
              Sverige ratificerade FN:s barnkonvention år 1990. Barnkonventionen
              innehåller olika slag av rättigheter, dels medborgerliga och politiska
              rättigheter, dels ekonomiska, sociala och kulturella rättigheter.
              Barnkonventionen tar också hänsyn till barnets utsatthet och sårbarhet,
              vilket kommer till uttryck i de rättigheter som syftar till att
              ge barnet skydd mot övergrepp och utnyttjande.
            </seg>
            <seg n="6d3d917f">
              Barnkonventionen utgår från fyra grundläggande principer. Det
              är principerna om icke-diskriminering, barnets bästa, rätten till
              liv och utveckling samt rätten att få komma till tals och bli
              respekterad. De stater som har ratificerat barnkonventionen är
              förpliktade att vidta alla lämpliga åtgärder för att genomföra
              konventionen.
            </seg>
            <seg n="3eb9dd9b">
              År 1999 godkände riksdagen en av regeringen föreslagen strategi
              för att förverkliga barnkonventionen i Sverige. Utgångspunkten
              för strategin är att barnkonventionens anda och intentioner ska
              beaktas i allt beslutsfattande som berör barn. Barnkonventionen
              ska i första hand nå beslutsfattare vilkas verksamhet påverkar
              barns vardag, vuxna som arbetar med barn och barn och ungdomar
              själva.
            </seg>
            <seg n="3775279a">
              Vidare ska statligt anställda få fortbildning om konventionen.
              Barnkonsekvensanalyser ska göras vid statliga beslut som rör barn.
              Barnperspektivet ska finnas med i statliga utredningsdirektiv.
              Barnstatistiken ska utvecklas, och inflytandet för barn och ungdomar
              i samhällsplaneringen ska öka. Kommuner och landsting ska också
              arbeta med att inrätta system för att ta hänsyn till barnkonventionen,
              och Barnombudsmannens arbete ska stärkas.
            </seg>
            <seg n="191096e3">
              Regeringen redovisade år 2004 hur man avser att arbeta vidare
              med konventionsarbetet. Som underlag för det betänkande vi diskuterar
              i dag ligger den granskning som Riksrevisionen gjort av regeringens
              och de statliga myndigheternas arbete med konventionen. I rapporten
              redovisar Riksrevisionen att regeringen vidtagit åtskilliga åtgärder
              för att förverkliga barnkonventionen men att det återstår åtaganden
              att infria. Regeringen, myndigheterna och kommunerna inom de granskade
              områdena har inte helt följt kraven och infriat målen i den nationella
              strategin, och det finns brister i informationen till riksdagen.
            </seg>
            <seg n="4592423f">
              Fru talman! Med denna inledning överlämnar jag ärendet till debattörerna.
            </seg>
          </u>
          <note n="de15218d">
            Utskottets föreslår med anledning av Riksrevisionens styrelses
            framställning och tre motionsyrkanden ett tillkännagivande till
            regeringen med innebörd att regeringen ska dels återkomma till
            riksdagen med förslag till mer precisa mål knutna till strategin
            för förverkligande av barnkonventionen, dels förbättra sin redovisning
            av utfallet i förhållande till strategin. Övriga motionsyrkanden
            avstyrks. I samband med beredning av ärendet har information lämnats
            från Riksrevisionen och Barnombudsmannen. Det finns 24 reservationer
            och fem särskilda yttranden i ärendet.
          </note>
          <note type="speaker" n="94897156">
            Anf. 2 INGRID BURMAN (v):
          </note>
          <u who="ingrid_burman_e2fe1d" xml:id="i-5d35d1383214bfa9-0" n="bafe225b">
            <seg n="aceb6b73">
              Fru talman! Arbetet med att förverkliga FN:s barnkonvention är
              ett viktigt arbete. Det handlar, precis som Martin Nilsson sade,
              om att ge barnen medborgerliga, politiska, ekonomiska, sociala
              och kulturella rättigheter. Det handlar om att ge barnen skydd
              mot övergrepp och utnyttjande. Det handlar om rätten till icke-diskriminering,
              barnets bästa, rätten till liv och utveckling, och rätten att
              få komma till tals och bli respekterad.
            </seg>
            <seg n="6caf2627">
              Visst har vi i Sverige kommit relativt långt när det gäller att
              förverkliga delar av barnkonventionen. Tittar vi i ett internationellt
              perspektiv har vi kommit en bit på väg. Samtidigt måste vi konstatera
              att vi har långt kvar innan alla barn i Sverige har de rättigheter
              som kommer till uttryck i barnkonventionen. Vi har kommit en bit
              på väg har en bit kvar att gå.
            </seg>
            <seg n="98214d28">
              År 1999 antog riksdagen en strategi för att förverkliga konventionen.
              Det var en strategi som vi i Vänsterpartiet står bakom. Nu har
              Riksrevisionen granskat hur vi i Sverige lyckats med arbetet att
              förverkliga den. Man pekar på att det finns brister. Det är sällsynt
              med barnkonsekvensanalyser, få kommuner och myndigheter har en
              strategi för sitt arbete med mera. Arbetet har inte varit framgångsrikt
              på alla punkter.
            </seg>
            <seg n="430f2a4b">
              Utskottet föreslår därför ett tillkännagivande utifrån riksrevisorns
              påpekande och några motioner bland annat från Vänsterpartiet.
              Där säger vi att regeringen bör återkomma med mer precisa mål
              som är knutna till strategin för att kunna förverkliga den konvention
              vi alla står bakom. Vi säger också att man bör förbättra sin redovisning
              av utfallet i förhållande till strategin. Det handlar alltså om
              att finslipa och förbättra metoderna för arbetet.
            </seg>
            <seg n="41c940ab">
              Betänkandet behandlar också en rad andra motioner. Jag ska lyfta
              upp några som Vänsterpartiet har väckt. Vi har motionerat om att
              det saknas ett genusperspektiv i arbetet med barnkonventionen.
              Vi vet att pojkars och flickors verklighet ser olika ut. Det är
              också väl beforskat. Vi vet hur mycket tid och utrymme flickor
              får i skolan och hur mycket tid pojkar får. Vi vet hur flickors
              fritid ser hur, och vi vet var kommunerna lägger ned pengar när
              det gäller fritiden för pojkar och så vidare. Vi har väldigt mycket
              på fötterna när vi talar om att det kan behövas ett könsperspektiv.
            </seg>
            <seg n="6446ef2a">
              Vi menar att bemötandet och de insatser man använder för att
              förverkliga barnkonventionen måste utvecklas utifrån detta att
              verkligheterna ser olika ut och att det krävs ett genusperspektiv.
              Tyvärr avstyrker majoriteten detta något självklara förslag. Man
              är könsblind.
            </seg>
            <seg n="cf3c7549">
              Vi har motionerat om att man ska lämna en barnbilaga till budgeten
              varje år. Det innebär att varje budgetförslag ska analyseras ur
              ett barnperspektiv. Hur påverkas barn när det sparas inom vissa
              områden? Vad händer då? Hur påverkas barn av satsningar inom till
              exempel trafikområdet? Vad blir det för konsekvenser av detta?
              Tyvärr avstyrker majoriteten även detta, tycker vi, ganska självklara
              förslag.
            </seg>
            <seg n="7adc2cd6">
              Andra partier har också väckt motioner. Jag ska kommentera en.
              Det är den om en barnbalk och lokala barnombudsmän. När det gäller
              barnbalk avser vi att återkomma till frågan inom ramen för lagutskottet.
              Där har vi en liknande motion. Vi menar att det kanske är där
              dessa lagstiftningsfrågor egentligen hör hemma. Jag vill ändå
              säga att vi delar uppfattningen att en barnbalk kan vara ett sätt
              att synliggöra och stärka barns rättigheter.
            </seg>
            <seg n="6b132113">
              Vi menar också att det nu är dags att inkorporera barnkonventionen
              i svensk lagstiftning. Det är ett krav som vi har drivit under
              många år, ända fram till barnskrivelsen år 1999 som vi stod bakom.
              Då var vi överens med regeringen om att vi i stället gå den vägen
              att vi skulle anpassa de befintliga lagarna till barnkonventionen.
              Vi menar att det kan vara en framkomlig väg, och vi ville pröva
              den.
            </seg>
            <seg n="557b2c83">
              Men tänk efter själva, alla ni som lyssnar på den här debatten!
              Vad har hänt i lagstiftningsärenden sedan 1999? Det har inte hänt
              någonting. Något har hänt men inte i den utsträckning som är nödvändig.
            </seg>
            <seg n="c64a6468">
              Vi menar att det är dags igen att lyfta fram diskussionen om
              att inkorporera barnkonventionen i sin helhet. Argumenten mot
              är välkända. Det är samma argument som drevs länge och försenade
              och försvårade inkorporationen av Europakonventionen. Det är en
              konvention som nu har varit inkorporerad i sin helhet i tio år,
              och där har inga särskilda problem uppkommit vid rättstillämpningen.
              Det är det man pekar på, att det inte skulle vara möjligt. Men
              vi har erfarenhet, och vi vet att detta inte har försvårats.
            </seg>
            <seg n="f0830a05">
              Fru talman! Jag yrkar bifall till reservation nr 8. Jag vill
              också yrka bifall till reservation nr 23 som handlar om de utsatta
              barnen. Det handlar om barn som lever som hemlösa i Sverige. Det
              gäller fall där socialtjänsten inte alltid ibland endast i undantagsfall
              är närvarande vid en vräkning eller där det inte ens noteras att
              det finns barn med i bilden när en vräkning genomförs. Det handlar
              om de barn som lever med försörjningsstöd och som inte får del
              av de generella barnbidragshöjningarna, när de sker, eller av
              höjningar av underhållsstödet, eftersom försörjningsstödet räknas
              ned och sänks i motsvarande omfattning. Det vill säga: När vi
              gör satsningar i den generella välfärden, till exempel genom höjda
              barnbidrag, undantas de ekonomiskt sämst ställda barnen, de som
              lever i familjer med ekonomiskt försörjningsstöd. Regeringen brukar
              ibland i efterhand lappa genom att räkna upp riksnormen. Det har
              man gjort den här gången också. Det är bra, men det finns ingen
              automatik i detta. Det är ingen generell regel. Men vi försöker
              diskutera det här, och det gör vi med regeringspartiet och ibland
              också med högeralliansens partier. Då brukar argumenten vara att
              man ju inte kan öka marginaleffekterna, det vill säga det här
              med trappan när man går från försörjningsstöd till arbete. Eller
              så säger man, som Moderaterna skriver i sitt särskilda yttrande,
              att man i stället vill sänka skatten.
            </seg>
            <seg n="542c2a6e">
              Man talar och argumenterar alltså utifrån ett vuxenperspektiv
              samtidigt som de barn som framlever hela sin barndom i relativ
              fattigdom inte blir hjälpta. För vad hjälper det om Moderaterna
              sänker skatten om mamma eller pappa inte har en beskattningsbar
              inkomst? Och vad hjälper det att vi alla menar att rätten och
              möjligheten till jobb är det allra viktigaste när över hundratusentals
              barn hinner framleva stora delar av sin barndom under knapphetens
              stjärna? Det finns alltså ett vuxenperspektiv och en vuxendebatt.
              Det finns också ett barnperspektiv, och det säger att generella
              höjningar i välfärdssystemet också borde komma de allra fattigaste
              barnen till del. Tyvärr avslår en majoritet även detta förslag.
            </seg>
            <seg n="82264c9f">
              Fru talman! I betänkandet har Vänsterpartiet även andra motioner,
              reservationer och särskilda yttranden. Vi står naturligtvis bakom
              också dessa. Men jag nöjer mig med att yrka bifall till reservationerna
              nr 8 och 23.
            </seg>
          </u>
          <note type="speaker" n="3aa79524">
            Anf. 3 MAGDALENA ANDERSSON (m):
          </note>
          <u who="magdalena_andersson_acaf16" xml:id="i-70d54a36b1473c76-0" n="e24c876a">
            <seg n="6e9358d3">
              Fru talman! Vi moderater står bakom alla våra reservationer i
              det här betänkandet, men för tids vinnande yrkar jag bifall till
              reservation nr 3.
            </seg>
            <seg n="01c7320b">
              I Sverige brukar vi vara väldigt stolta över vårt arbete med
              barn, många gånger med stor rätt. Men någonting som oroar när
              man får insikt i Riksrevisionens rapport är att ett stort antal
              av regeringens myndigheter inte följer fattade beslut och det
              är 15 år sedan barnkonventionen antogs. Det är mycket som återstår.
              Ett ambitiöst mål om att barnperspektivet ska genomsyra verksamheterna
              har i många fall stannat vid vackra ord på papper, och ibland
              finns det inte ens ord.
            </seg>
            <seg n="975514f7">
              Barnombudsmannen är den som ska följa upp myndigheternas arbete
              med konventionen. Man rapporterar att det, i en undersökning av
              hur 88 myndigheter arbetar med barnkonventionen, bara var en Vägverket
              som hade fullgod dokumentation. Då kan man näppeligen vara varken
              stolt eller nöjd. Därför är det bra att det i dag kommer att bli
              en enig riksdag som ger regeringen till känna att det krävs mer
              precisa mål och en förbättrad redovisning på många plan. Omläxa,
              kan man säga.
            </seg>
            <seg n="109720fd">
              Men det här betänkandet handlar inte bara om Riksrevisionens
              rapport. Det är också andra frågor som är viktiga för barn som
              behandlas, och jag tänkte beröra några av dem.
            </seg>
            <seg n="90bd3025">
              Det handlar om barn som har föräldrar med psykisk sjukdom eller
              missbruk och om barn till intagna inom kriminalvården. De blir
              inte tillräckligt uppmärksammade. De här barnen mår ofta illa
              eller far illa på olika sätt. Vi menar att det är ytterst viktigt
              att socialtjänsten tidigt får kontakt med de barn det gäller och
              att man också kan erbjuda dem hjälp. När det rör sig om vård av
              vuxna personer med psykisk sjukdom glöms deras barn ofta bort.
              Detta påpekades i ett annat betänkande som har behandlats här
              om stöd och vård till barn och ungdomar med psykiska problem.
              Där föreslog man då en bestämmelse i hälso- och sjukvårdslagen
              om att sjukvården ska uppmärksamma barns behov av både information
              och stöd när mamma eller pappa har ett allvarligt sjukdomstillstånd.
              Vi menar då att vuxenpsykiatrimottagningarna faktiskt får ta lite
              ansvar för de barn som inte finns i vuxenpsykiatrin utan utanför,
              barn till dem som vårdas där. Vi menar att de regelbundet ska
              ta reda på om en patient har barn som är under 18 år och om patienten
              har det ska de också ta kontakt med socialtjänsten så att de här
              barnen inte faller mellan stolarna, som så ofta sker i vårt land.
            </seg>
            <seg n="d4bc7c76">
              Fru talman! Det finns över 200 000 barn som växer upp i familjer
              där en förälder eller båda föräldrarna missbrukar alkohol. I genomsnitt
              är det tre barn i varje klass som känner oro på grund av missbruk
              i familjen, för vad som väntar dem när de kommer hem. De här barnen
              är en försummad och utsatt grupp. Det finns en annan grupp, barn
              som har föräldrar som omhändertas inom rättspsykiatrin som man
              nog nästan kan betrakta som bortglömda. Svårigheterna för dem
              är dubbla. För det första är mamma eller pappa borta. För det
              andra gör bara det faktum att föräldern har en psykisk störning
              att barnet blir särskilt sårbart. Och för det tredje har dessutom
              mamma eller pappa gjort något kriminellt.
            </seg>
            <seg n="fb04bd65">
              Vi menar att rättspsykiatrin måste förbättra sina kunskaper om
              bemötandet av just de här barnen. Det handlar om att kunna bedöma
              om och på vilket sätt kontakt mellan barn och förälder ska ske
              och också om att se till att barnen kanske kan få kontakt med
              andra barn som är i samma situation, så att man inte tror att
              man är alldeles ensam i världen om man har det på det här sättet.
            </seg>
            <seg n="afa93f09">
              Vi tycker att barn med en psykiskt sjuk förälder ska ha rätt
              till ett eget stöd. Alla de beslut som fattas om och för de här
              barnen ska utgå från barnkonventionen, men i dag finns det inget
              helhetsgrepp om omfattningen och behovet av stöd till barn med
              psykiskt sjuka föräldrar och hur det ska gå till. Vi menar att
              regeringen måste vidta åtgärder för att öka barnkompetensen inom
              rättspsykiatrin och också att Barnombudsmannen borde få ett uppdrag
              att analysera situationen för barn till psykiskt sjuka föräldrar.
            </seg>
            <seg n="23fe09fd">
              Det finns föräldrar som inte tar eller som inte förmår att ta
              ansvar för att säkerställa familjens behov av bostad. Det händer
              att det bostadsbidrag man fått inte används till att betala en
              del av hyran. Det händer också att en del av det ekonomiska bidraget,
              socialbidraget, som man fått som ska räcka till den andra hyresdelen
              inte används till det. Resultatet blir trist för alla men framför
              allt för barnen, som får vara med om en vräkning. Alldeles för
              många familjer blir vräkta för att de inte har betalt hyran. Socialtjänstlagen
              är inte bra i det här avseendet. Den bygger väldigt mycket på
              frivillighet, vilket är bra, men den ger inte möjlighet att agera.
              Vi menar att det vore rimligt att se till att hela familjens,
              alltså inklusive barnens, behov av bostad är viktigare och också
              ge socialtjänsten möjlighet att agera efter det. Vi tycker att
              socialtjänsten ska få möjlighet att betala ett ekonomiskt bistånd
              för hyran, alltså bostadsbidraget direkt. Bostadsbidraget ska
              kunna gå till socialtjänsten som sedan förmedlar det vidare. Den
              del av socialbidraget som gäller hyra ska också kunna gå direkt
              till hyresvärden för att underlätta för en skör och utsatt familj
              att bo kvar.
            </seg>
            <seg n="153baa1e">
              Fru talman! Det finns många barn i Sverige som mår utmärkt. De
              går till förskolan och till skolan utan att fundera på vad som
              ska hända under dagen. De har en mamma och en pappa som visar
              dem att de är älskade. De har kamrater och lärare som ser och
              hör dem. Och de har en bra skolväg.
            </seg>
            <seg n="045f6a0c">
              Men det finns andra som inte har det så. Det finns alldeles för
              många unga människor som ringer till Bris och mår dåligt, unga
              flickor och pojkar som sitter på sängkanten och täljer i sina
              armar och ben. De mår inte bra, fru talman. Det är ett misslyckande
              att det finns så många barn och unga som går till skolan med en
              klump i magen, att det finns andra som tror att de inte räcker
              till hur bra de än presterar på löparbanan eller hur bra betyg
              de än har och som är övertygade om att ingen i hela världen älskar
              dem.
            </seg>
            <seg n="fe6c4bc8">
              Trygga föräldrar är den bästa förutsättningen för att få trygga
              barn. Ett samhälle som ger alla människor möjlighet att växa och
              kunna påverka sin framtid är den främsta förutsättningen för ett
              liv med framtidstro, hopp och livsglädje. Den förälder som är
              trygg kan också förmedla trygghet och glädje vidare till sina
              barn. Men vi är inte där. Alla har det inte så. De barn och unga
              som inte mår bra kan vi inte bara lämna där på sängkanten, skärande
              i armar och ben. Politiken kan inte ensam förändra så är det ju
              men det går att ge förutsättningar. Det är ett misslyckande när
              det finns barn och unga som får vänta ett år för att komma till
              barn- och ungdomspsykiatrin.
            </seg>
            <seg n="f6aacb3f">
              Fru talman! Det borde finnas en nollvision för självskadebeteende.
              Vi borde alla arbeta för att vända dessa ungas hopplöshet till
              hopp.
            </seg>
          </u>
          <note type="speaker" n="9303255f">
            Anf. 4 MARITA ARONSON (fp):
          </note>
          <u who="unknown" xml:id="i-d18c14213569f97d-0" n="fe10c661">
            <seg n="41f4c5d6">
              Fru talman! I dag får vi äntligen diskutera barnfrågor. Det tycker
              jag att vi gör alldeles för lite i denna kammare. Mycket som vi
              diskuterar är viktigt, men jag tycker nog att barn är något av
              det allra viktigaste vi har. Därför gläder jag mig när vi får
              sådana här barndagar att starta med. Betänkandet, som vi ska diskutera,
              utgår från Riksrevisionens styrelses skrivelse om barnkonventionen
              och om den efterföljs på rätt sätt. Regeringen får i skrivelsen
              skarp kritik för sitt sätt att förverkliga barnkonventionen.
            </seg>
            <seg n="99d634c0">
              Det finns få konkreta precisa mål, ingen strategi för hur barnkonventionen
              ska genomföras i kommuner och vid myndigheter, barnets perspektiv
              vägs inte in i beslut som rör barn, informationen om barnkonventionen
              har varit oplanerad, regeringen ger begränsad resultatåterföring
              och information tillbaka till riksdagen och så vidare. Detta har
              också redan sagts i kammaren.
            </seg>
            <seg n="582517d1">
              Revisionen ger även tydliga rekommendationer till regeringen,
              bland annat att formulera precisa mål knutna till strategin och
              att regeringen bör utvärdera genomförandet på statlig och kommunal
              nivå samt anpassa och precisera kraven på myndigheterna. Det ges
              alltså en mängd goda råd, som så ofta sagts i denna kammare, men
              de har inte blivit utförda. Det har från regeringens och Socialdemokraternas
              sida sagts många ord om att nu ska det bli bättre och nu ska vi
              satsa, men som i så mycket annat har det stannat vid ord och inte
              lett till någon konkret handling. Handlingsförlamning är kanske
              den diagnos som jag skulle vilja sätta på regeringen när det gäller
              barnfrågor.
            </seg>
            <seg n="b1acd42e">
              Det som vi nu är eniga om i detta betänkande är ett tillkännagivande
              om att regeringen ska återkomma med mer precisa mål om att förverkliga
              FN:s barnkonvention och förbättra redovisningen. Vi hoppas att
              det ska ske denna gång.
            </seg>
            <seg n="f4bb65e7">
              Folkpartiet har föreslagit att man ska inrätta kommunala barnombud
              och att det skulle behövas ett stimulansbidrag för att få i gång
              en sådan verksamhet ute i kommunerna. Det fick vi avslag på, men
              vi tycker att det är viktigt att barnfrågorna, som ofta är uppdelade
              på flera verksamheter, lyfts fram. Därför tror vi att det skulle
              vara en bra lösning. Några kommuner har redan prövat det. Ibland
              har mindre kommuner slagit sig samman om ett gemensamt barnombud.
            </seg>
            <seg n="3c9acb48">
              Trots allt tal om barnkonventionen, barns bästa och barnperspektivet
              ord som vi så ofta säger saknas enligt Folkpartiet en samlad lagstiftning
              där barns rätt står ordentligt i fokus. Vi skulle vilja pröva
              att införa en barnbalk för att tydliggöra att den lagstiftning
              som rör barn ska utgå från barnkonventionen på ett riktigt sätt.
              Den skulle kunna innehålla delar av föräldrabalken, brottsbalken,
              socialtjänstlagen och lagen om särskilda bestämmelser för vård
              av unga. När jag hör att också Ingrid Burman nu verkar vilja vara
              med på detta tåg tycker jag att det vore jättebra om vi kunde
              enas om att det behövs en tydlig och samlad lagstiftning.
            </seg>
            <seg n="ca429a0f">
              Fru talman! Betänkandet handlar också om andra barnfrågor, bland
              annat barns hälsa. Här vill jag lyfta fram en särskild grupp barn,
              nämligen de alkoholfosterskadade barnen, vilket jag gjort flera
              gånger tidigare. I dag finns det mycket spridd kunskap om dessa
              barn. För att samla kunskapen behövs ett nationellt kunskapscentrum,
              vilket vi motionerat om. Det är ett behov som särskilt lyfts fram
              av föräldraföreningen för dessa barn, Fasföreningen. De har önskat
              detta. Kunskapsnivån är mycket ojämn ute i landet, och vi hörde
              i tisdags, när Mia var hos oss i socialutskottet, att de adopterade
              barn som kommer från de östeuropeiska staterna ofta har fosterskador
              av alkohol och droger. Jag har träffat 35 adopterade barn i Göteborgstrakten
              vilka har just dessa bekymmer. Det är förstås jättejobbigt för
              föräldrarna, och de vet inte vart de ska vända sig.
            </seg>
            <seg n="9d91dde8">
              En del motioner i detta betänkande handlar om andra utsatta barn.
              I flera motioner tar Folkpartiet upp vikten av det förebyggande
              arbetet för att stödja och hjälpa föräldrarna i deras roll. Jag
              tror att staten tillsammans med kommuner och landsting borde göra
              en översyn av hur det förebyggande arbetet bedrivs i dag. Jag
              tror nämligen att det är mycket spretigt. Enligt min mening har
              vi i dag alldeles för lite förebyggande verksamhet i kommunerna.
              När ekonomin blev sämre i kommunerna lades mycket sådan verksamhet
              ned. Dagis, skola och fritidsaktiviteter av olika slag är förstås
              bra, och MVC, BVC och socialtjänsten gör stora insatser, men mer
              borde göras.
            </seg>
            <seg n="8d0cac9f">
              Vi har bland annat föreslagit vad vi kallar för Familjestödet.
              Det är en mellannivå dit föräldrar kan vända sig med sina bekymmer
              innan det gått så långt att socialtjänsten behöver träda in. Vi
              ställer oss också bakom flera av de förslag som Folkhälsoinstitutet
              föreslagit i rapporten Nya verktyg för föräldrar med till exempel
              telefonstödlinje för föräldrar, dvd och video om gott föräldraskap
              till nyblivna föräldrar samt Internetsida med råd och diskussionsgrupper.
              Det finns alltså en flora av verksamheter som skulle kunna vara
              bra i förebyggande syfte.
            </seg>
            <seg n="4548c4ae">
              År 2004 polisanmäldes över 8 000 fall av barnmisshandel. Sverige
              var först i världen med att förbjuda aga. Hur kan det då se ut
              som det gör i det svenska samhället i dag? Jag vet att Helena
              Bargholtz kommer att ta upp detta i sitt anförande.
            </seg>
            <seg n="8fa991e1">
              I andra motioner har vi tagit upp barn till missbrukare, kriminella
              och psykiskt sjuka. Detta var även Magdalena inne på. Det är fråga
              om stora grupper av barn. Till exempel finns i dag ca 250 000
              barn till missbrukare, och många av dem får inte adekvat hjälp.
              I endast 70 av landets kommuner finns någon form av verksamhet
              som vänder sig till denna barngrupp. De barnen behöver få tala
              med och träffa andra som befinner sig i samma situation.
            </seg>
            <seg n="3726b34c">
              Jag tror att alla partier är överens om att det måste tas krafttag
              när det gäller denna grupp av barn, det vill säga barn till missbrukare,
              kriminella och psykiskt sjuka. Varför händer det då så lite? Jag
              tror att vi egentligen vill att det ska hända något, men det görs
              väldigt lite. Självklart ska vi ta krafttag mot barns och ungdomars
              alkohol- och drogkonsumtion, men vi bör också titta på de vuxnas
              konsumtion av alkohol och droger.
            </seg>
            <seg n="548c4d10">
              Andra utsatta barn är de som blivit hemlösa genom att föräldrarna
              blivit vräkta. Om dessa barn inte ska fara illa och bli offer
              för sina föräldrars och samhällets tillkortakommanden bör socialtjänsten
              få befogenheter att betala in beviljat ekonomiskt bistånd avseende
              hyra direkt till hyresvärden när det finns barn i familjen samt
              under en tidsperiod förvalta den enskildes inkomster av annat
              slag om erfarenheter visar att hyran inte betalas trots betalningsförmåga.
              Utredning har skett, men sedan har inte mycket hänt.
            </seg>
            <seg n="d20b5b01">
              Jag har egna erfarenheter av detta. Jag har inte blivit vräkt
              men varit hyresvärd för hyresfastigheter med familjer där föräldrarna
              haft mycket svårt att betala hyran eftersom de använt sina bostadsstödspengar
              till annat. Det har barnen så småningom fått lida för. Ekonomiskt
              utsatta barn, barn som under hela sin uppväxt varit utsatta, är
              också en grupp som har det jobbigt.
            </seg>
            <seg n="27ad42b7">
              En annan utsatt grupp är barn som har utsatts för sexuella övergrepp.
              Där har en del gjorts, men mycket återstår. På ett seminarium
              som vi hade i höstas med den tvärpolitiska barngruppen och Rädda
              Barnen så konstaterades också att brott mot barn sällan utreds
              på ett professionellt sätt. I genomsnitt leder bara 10 % av de
              polisanmälda fallen till åtal. Vi hoppas att försöken med barnahus
              med samverkan under gemensamt tak i likhet med det i Malmö kommer
              till i flera andra delar av landet.
            </seg>
            <seg n="c3b22901">
              Vad som slår en när man läser det här är att det hela tiden görs
              nya utredningar och att åtgärder föreslås, men sedan händer väldigt
              lite. Och det som händer sker med en snigels hastighet. Men barn
              kan inte vänta. De går inte i repris.
            </seg>
          </u>
          <note n="78fbe941">
            Jag yrkar bifall till reservation 5 under punkt 6 och reservation
            17 under punkt 16. I övrigt står jag förstås bakom alla våra andra
            reservationer.
          </note>
          <note type="speaker" n="38837a7f">
            Anf. 5 ULRIK LINDGREN (kd):
          </note>
          <u who="ulrik_lindgren_5f7848" xml:id="i-9e5e572b7ff7232e-0" n="3a822ebe">
            <seg n="0d6fef76">
              Fru talman! Alla vill barnen väl och att samhället på alla områden
              ska försöka flytta fram barnets rätt och ta till vara den. Socialutskottets
              betänkande och arbetet med att förverkliga FN:s barnkonvention
              i Sverige är förstås ändå angeläget. Trots att alla har denna
              goda vilja så vet vi exempelvis att endast en mycket liten del
              av de 200 000250 000 barn som lever med missbrukande föräldrar
              får ett adekvat stöd. Det finns oerhört mycket kvar att göra när
              det gäller att ta till vara barnets rätt.
            </seg>
            <seg n="be47dc00">
              Tillkännagivandet är ett bejakande av Riksrevisionens förslag
              om mer precisa mål och att förbättra sin redovisning. Förslagen
              stämmer väl överens med en rad motionsyrkanden från Kristdemokraterna
              och andra partier, varför vi hemskt gärna står bakom tillkännagivandet.
            </seg>
            <seg n="798d0010">
              Det är vanligt att vara allmänt välvillig, som sagt, till barnkonventionen.
              Men för att något som flyttar fram barnets rätt och position på
              djupet verkligen ska hända och åstadkommas så fordras mer. Därför
              är Riksrevisionens förslag mycket välkomna.
            </seg>
            <seg n="daaa3341">
              Det fordras insatser på i stort sett alla samhällsområden, men
              mer precisa mål och bättre redovisning är grunden för att åstadkomma
              något och veta om något faktiskt har blivit av eller om man bara
              upplevelsemässigt och anekdotiskt känner till olika saker som
              har hänt.
            </seg>
            <seg n="5b697b7a">
              Jag har intryck av att tack vare den debatt som har pågått sedan
              Sverige skrev under barnkonventionen i början av 90-talet har
              fler blivit medvetna om barnkonventionens stadganden i Myndighets-Sverige,
              i politiska beslut och även ute bland allmänhet. Det är ungefär
              som agaförbudet från 70-talet; det har också påverkat attityder
              och därmed barnets rätt. Men mer precisa mål ger struktur åt påverkansarbetet.
              Som Magdalena också har varit inne på och visat i siffror är genomslaget
              för barnkonventionen rent praktiskt faktiskt mycket begränsat.
            </seg>
            <seg n="98790b83">
              Att notera är att även Socialdemokraterna ställer sig bakom tillkännagivandet
              trots att de egentligen inte vill, eller vill det är frågan. Att
              de inte vill framgår av deras särskilda yttrande, där de som så
              ofta säger att arbetet har påbörjats av regeringen. Underförstått
              behövs därmed kanske inget tillkännagivande. Eller så behövs det
              vi får se vad Socialdemokraterna utvecklar för syn under debatten.
            </seg>
            <seg n="91c167f5">
              Kristdemokraterna tycker som sagt att detta är en mycket angelägen
              arbetsorder till regeringen.
            </seg>
            <seg n="2d87bc5e">
              Fru talman! I de kristdemokratiska motionerna och reservationerna
              pekar vi på ett antal områden där barnets rätt enligt barnkonventionen
              borde och även kan erövra ny mark. I våra reservationer visar
              vi att om vi stöder familjen i lagstiftning, opinionsbildning
              och praktiskt socialt arbete så företräder vi också barnet. Det
              som barnet värderar som allra viktigast är tillgången till sina
              föräldrar. Det har bland andra Barnombudsmannen visat. Den här
              familjeinställningen innebär även att när familjerna inte har
              resurser att ta hand om sina barn så måste vi övriga konsekvent
              agera för barnet.
            </seg>
            <seg n="71c9af86">
              I reservationerna 2 och 7 talar vi om att det görs mycket lite
              för att förebygga sexuella övergrepp mot barn. Enligt barnkonventionen
              ska staterna som har skrivit på konventionen skydda barn mot alla
              former av sexövergrepp. I ett skydd inbegrips att samhället inte
              bara ska agera när det har hänt, utan vi ska naturligtvis också
              försöka förhindra att det äger rum. Det finns goda exempel på
              skolprogram som via barnteater medvetandegör barn om att de har
              rätten att freda sig själva och att säga nej. Barnen står inte
              till förfogande för vuxenvärlden. Detta är projekt där även barn-
              och ungdomspsykiatrin har funnits med. De här projekten har fallit
              väl ut. Fler som har blivit utsatta för övergrepp har upptäckts,
              och barn har också definitivt blivit hjälpta så att de har orkat
              och vågat se att han eller hon visst kan stå upp för sin egen
              person. Men projekten uppträder alldeles för fragmentariskt. Vi
              behöver göra betydligt mer för att fylla barnkonventionens krav
              på att skydda barn mot sexövergrepp.
            </seg>
            <seg n="4ca7a950">
              I reservation 7 markerar vi att barnkonventionens krav på förebyggande
              arbete mot bland annat sexövergrepp borde införas även i svensk
              lag för att förtydliga detta.
            </seg>
            <seg n="3436a93c">
              I reservation nr 19 talar vi om vikten av att professionell hjälp
              ges under lång tid när barn har utsatts för sexövergrepp. Vi vet
              i dag med säkerhet att mycket av symtom som uppkommer under tonåren
              eller ännu senare under vuxenlivet har sin grund i övergrepp som
              har begåtts i barndomen. Det är därför oerhört angeläget att barn-
              och ungdomspsykiatrin men även vuxenpsykiatrin under lång tid
              förmår se och stödja barnet som har blivit utsatt för dessa trauman.
            </seg>
            <seg n="0fba9585">
              I allt tal om barnets rätt måste vi även blanda in alkohol- och
              droganvändningen. Den dramatiskt ökade alkoholkonsumtion som vi
              har sett under de senaste tio åren i Sverige har gett barnen en
              sämre position även sett ur barnkonventionens perspektiv. Barnen
              blir mer utsatta ju mer vuxenvärlden dricker. Det handlar om allt
              från en lättare salongsberusning det kan vara tillräckligt för
              att allvarligt störa, förvirra och göra barnet otryggt när han
              eller hon ser att föräldrarna inte har kontroll över tillvaron
              till det yttersta onda, som Kristdemokraterna tar upp i reservation
              nr 13. Jag yrkar bifall till den. Den handlar om det hundratal
              barn som föds varje år med mycket grava alkoholskador till följd
              av moderns drickande under graviditeten. Man kan gott kalla det
              för en neurosedynkatastrof per år.
            </seg>
            <seg n="837e8ef6">
              Här har den socialdemokratiska regeringen inte förmått formulera
              politik inom vare sig frivillig- eller tvångsvården som skulle
              bättre ta till vara barnets intressen. Kristdemokraterna anser
              att mödravården måste ge handfast information tillräckligt tidigt
              under graviditeten till de gravida. Det skulle räcka för att de
              allra flesta skulle sluta dricka under graviditeten. Det visar
              försök i Helsingfors. Man kan uppnå oerhört goda resultat på det
              sättet.
            </seg>
            <seg n="5419ec0f">
              Men för ett litet antal, ett fåtal, alkoholberoende visar norska
              erfarenheter att ett inslag av tvångsvård skulle rädda ytterligare
              ett antal barn från alkoholskador. Men vi har fortfarande ingen
              formulering i något dokument som ordentligt flyttar fram positionerna
              på det här området. Här är den socialdemokratiska regeringen ansvarig
              för att detta sker.
            </seg>
            <seg n="adadaf48">
              Den politiska debatten handlar i mycket stor utsträckning om
              vilket parti som kan tänkas vara bäst på att leverera störst materiell
              och annan välfärd. Det är naturligtvis oerhört viktigt. Det gäller
              det generella barnstödet på olika sätt och familjestödet. Men
              ännu viktigare än välfärd skulle man kunna säga är att färdas
              väl, det vill säga att känna den trygghet och lycka i tillvaron
              som kommer av att man klarar sin livsbas. Man klarar det närmaste,
              sina relationer till livskamrat och till släkt och vänner. Då
              har man uppnått oerhört mycket av livskvaliteten.
            </seg>
            <seg n="09396303">
              Därför talar Kristdemokraterna jämt och ständigt om familj. I
              alla politiska beslut ska man fråga sig: Vilka konsekvenser har
              de här besluten för familjen och hur ställer sig därmed besluten
              för barnen?
            </seg>
            <seg n="fec50b64">
              I reservation nr 10 talar vi om föräldrastöd. Jag ser det som
              en mycket stor framgång för Kristdemokraterna att vi i dag har
              familjerådgivning i alla kommuner. Det har dock visat sig att
              när föräldrapar kommer till familjerådgivning har det ofta gått
              för långt i söndring. Det finns ett behov av att ge stöd tidigare
              för att föräldrar ska kunna göra det som de alla vill, nämligen
              sitt yttersta och bästa för sina barn, och för att de ska kunna
              reda ut konflikter mellan sig så att skilsmässa kan undvikas.
            </seg>
            <seg n="e3c49e97">
              Helt i linje med barnkonventionen skulle det vara välgörande
              om det fanns föräldrautbildningar i alla kommuner för att förebygga.
              Därför talar vi i reservationen för att det ska finnas minst en
              familjecentral i varje kommun där socialtjänst och landsting samlat
              kan möta familjen. Det är inte minst viktigt för familjer med
              bara en förälder för att få till stånd ett stödjande nätverk.
            </seg>
            <seg n="297a48f5">
              I linje med den här familjestödsreservationen har vi också reservation
              nr 16 om förebyggande arbete kring utsatta barn tillsammans med
              Folkpartiet.
            </seg>
            <seg n="5782cfab">
              Reservation nr 17 om stöd till barn med föräldrar som lider av
              psykisk sjukdom eller missbruk eller som sitter i fängelse, som
              jag också yrkar bifall till, fru talman, har vi tillsammans med
              Moderaterna, Folkpartiet och Centern.
            </seg>
            <seg n="dc822190">
              Det händer fortfarande att psykiatrin inte har en aning om att
              det finns barn med i sammanhanget när man behandlar en vuxen patient
              och hur det barnet i så fall har det. Och när socialtjänsten behandlar
              en missbrukare händer det fortfarande att barnen används som en
              del i arbetet att få den vuxne på fötter. Det kan helt enkelt
              bli en förhandlingsbricka i spelet med att få i väg föräldrar
              till behandling av olika slag. Så får det naturligtvis inte vara.
              Reservationen är oerhört angelägen.
            </seg>
            <seg n="d13eb4ff">
              Det görs även viktiga insatser av ideella organisationer, till
              exempel Bryggan i Helsingfors, beträffande barn med föräldrar
              i fängelse. Men vi efterfrågar en samlad redovisning av vad som
              görs för att ta till vara barnens intresse för att därmed kunna
              gå vidare till hur ett adekvat stöd ska kunna byggas upp på dessa
              områden. Som flera talare redan har visat finns det oerhörda brister
              på detta helt vitala område för barnen.
            </seg>
            <seg n="9ad1c270">
              När det gäller vårt tillkännagivande om mer precisa mål tycker
              jag att dessa reservationer naturligtvis kan vara utomordentliga
              föremål för dessa mer precisa mål.
            </seg>
            <seg n="c265463e">
              I reservation nr 21 påtalar vi att det är fel när principer går
              före barnets rätt. När en familj hotas av vräkning kan vi se hur
              den riktiga principen att inte hantera någon annans ekonomi mot
              dennes vilja krockar med barnets intresse av att slippa utsättas
              för vräkning. Vi reservanter tycker alltså att det är rimligt
              att socialtjänsten tillåts lägga ett beviljat ekonomiskt bistånd
              direkt till hyresvärden för att barnet ska slippa detta trauma
              med en vräkning i de fall där det har visat sig att hyran inte
              betalas trots att man faktiskt har haft pengar till hyran.
            </seg>
          </u>
          <note n="3d360a80">
            Fru talman! Jag yrkar bifall till reservation 13 och 17.
          </note>
          <note type="speaker" n="28acb188">
            Anf. 6 ANNIKA QARLSSON (c):
          </note>
          <u who="annika_qarlsson_19f936" xml:id="i-412d4e96f0eff7d1-0" n="f9e6b857">
            <seg n="07870844">
              Fru talman! Arbetet med att förverkliga FN:s barnkonvention i
              Sverige och andra barnfrågor är det som vi debatterar här i dag.
              När barnkonventionen kom var det ett stort steg för att jobba
              med just attityder och förhållningssätt till barn. Även den lag
              som antogs där man förbjöd aga var ju en väldigt viktig lagstiftning.
              Jag tror att också dagens tillkännagivande kan vara ytterligare
              ett steg i arbetet med att förändra attityder till barn och till
              barndomen. Barn har ett alldeles eget människovärde. De har också
              behov som gör att de är extra utsatta eftersom de alltid är beroende
              av vuxna i sin omgivning.
            </seg>
            <seg n="ec0f906a">
              Jag tror att det tillkännagivande som vi gemensamt lägger fram
              till regeringen i dag, där man ska ge mer precisa mål, kan vara
              ett bra verktyg för att jobba vidare inom olika myndigheter och
              även lokalt, det vill säga i den kommunala och regionala debatten
              i respektive verksamheter. De kan bryta ned detta och fundera
              på vad detta innebär för dem. Jag tror att en av de viktigaste
              delarna i det här arbetet är att vi sätter mål som leder till
              processer, som i sin tur leder till attitydförändringar. Det är
              på det viset som vi kan förändra vardagen för våra barn.
            </seg>
            <seg n="7424fc99">
              Jag står givetvis bakom de reservationer som Centerpartiet har
              i det här betänkandet, men jag yrkar bifall endast till reservation
              17. I reservation 9 skriver vi bland annat om införlivandet av
              barnkonventionen i svensk lag. Där känner jag att vi delar lite
              grann av den kritik som Riksrevisionen framför när man kräver
              mer precisa mål. Vi tycker att den lagstiftning som finns behöver
              harmoniseras, fördjupas och förstärkas kopplat till barnkonventionen.
              Jag tror inte att någon är däremot. Det är snarare så att det
              handlar om en resurs eller en vilja att gå vidare och strategiskt
              lägga upp arbetet för att gå igenom de här olika bitarna.
            </seg>
            <seg n="d46ae855">
              I reservation 11 pratar vi om makt över vardagen. Ingrid Burman
              tog tidigare upp stödet till de mest utsatta föräldrarna och ironiserade
              lite grann över detta med ekonomisk makt över den egna vardagen.
              Även om de familjer som har ett ekonomiskt bistånd i dagsläget
              kan behöva ha det biståndet, handlar en viktig del om att ge även
              dessa personer en möjlighet att ha makt över sin vardag, att ha
              ett jobb att gå till och kunna få behålla en större del av sin
              lön. Därför är det faktiskt ett viktigt förslag att sänka skatten
              för dem med de lägsta inkomsterna.
            </seg>
            <seg n="a51e92f8">
              Vi pratar också om föräldrautbildning. Vi säger att det är ett
              jätteviktigt uppdrag som man har runtomkring i landet att se till
              att föräldrar får stöd och hjälp. Tidigare år har det på ett sätt
              varit lättare att bli förälder. Ofta hade man ett socialt skyddsnät
              i sin nära omgivning som gjorde att det fanns någon att fråga
              om hjälp och stöd de där kvällarna eller morgnarna då kunde förtvivla
              över sin egen roll som förälder. Man var inte ensam i sin föräldraroll.
              Det har förändrats rätt kraftigt. Många är väldigt ensamma i sin
              föräldraroll. När det väl kommer till de riktigt tuffa åren, när
              vi börjar närma oss 13-, 14- och 15-årsåldern, har vi inte ett
              nätverk runtomkring oss som ett stöd.
            </seg>
            <seg n="182b613a">
              Det är enormt viktigt att vi bygger upp nätverk kring detta med
              föräldrautbildning och föräldrarådgivning. Jag vill däremot inte
              gå in och säga hur det ska organiseras. Det finns en mängd olika
              frivilliga organisationer och bildningsförbund som har bra upplägg
              på det här området. Jag tror att det är avgörande att man erbjuder
              möjligheten och ser till att det finns tillgängligt för att vi
              ska kunna stötta föräldrarna.
            </seg>
            <seg n="875455b8">
              I den reservation som jag yrkar bifall till, reservation nr 17,
              har vi tagit upp situationen för barn med missbrukande, kriminella
              eller psykiskt sjuka föräldrar, det vill säga de barn som kanske
              är de allra mest utsatta här i samhället. När det gäller dessa
              föräldrar, som antingen missbrukar, är kriminella eller har en
              psykisk sjukdom och som har hjälp för detta, är intagna för detta
              eller är föremål för andra åtgärder, har man ändå identifierat
              att det finns brister. Det skulle inte vara ett stort steg att
              också inse att man måste följa upp och stötta de barn som befinner
              sig i dessa utsatta situationer.
            </seg>
            <seg n="1a334b47">
              Vi tycker att det händer för lite. I reservationen efterfrågar
              vi en samlad redovisning av vad som görs för att stödja de här
              barnen. Det skulle vara intressant att höra om Margareta Israelsson
              har något att lägga till på det området.
            </seg>
            <seg n="dd74036e">
              Sedan är vi också med på den reservation som handlar om att stoppa
              vräkningar. Vi har i svensk lag inskrivet att alla har rätt till
              tak över huvudet. Vi är alla medvetna om att det tyvärr inte fungerar
              på det viset. Det är allvarligt, vem som än drabbas av det, men
              det är än allvarligare när det gäller barn.
            </seg>
            <seg n="0d316073">
              Könsstympning är också ett område som tagits upp här. Vi har
              från Centerkvinnorna jobbat med ett internationellt biståndsprojekt
              i Burkina Faso mot könsstympning. Det handlar om företrädare i
              de lokala byarna som informerar sina bymedlemmar om att inte könsstympa.
              Ibland tänker jag så här, att det arbete som vi gör i det här
              biståndsprojektet skulle vi faktiskt behöva använda här i Sverige
              också. Sverige har en riktigt skarp och bra lagstiftning på det
              här området, men vi har inte sett ett enda fall som har gått till
              åtal eller lyfts upp. Det är alltså en verkningslös lag, som det
              ser ut i dag, tyvärr.
            </seg>
            <seg n="91bf6e8f">
              Rädda Barnen skickade över ett brev inför partiledardebatten.
              Jag tror tyvärr inte att någon av partiledarna lyfte upp detta,
              men jag tyckte att man hade en bra slutkläm, som jag vill ta upp
              här och koppla till vår reservation nr 17. Man skriver att det
              yttersta skyddsnätet för barn brister, och det politiska ansvaret
              har inte bara kommunpolitiker runtom i landet utan också regering
              och riksdag.
            </seg>
          </u>
          <note type="speaker" n="f7dc0765">
            Anf. 7 INGRID BURMAN (v) replik:
          </note>
          <u who="ingrid_burman_e2fe1d" xml:id="i-5d35d1383214bfa9-1" n="bafe225b">
            <seg n="7be7b4b3">
              Fru talman! Det är inte så vanligt med stora replikomgångar när
              vi diskuterar barnkonventionen och dess införlivande, för vi brukar
              ju vara så rörande eniga om principen. Men när Annika Qarlsson
              tar upp detta med hur vi ska se till att de barn som lever i ekonomiskt
              utsatta miljöer ska få en bättre barndom och pekar igen på att
              de borgerliga partierna tycker att man ska göra detta genom att
              sänka skatten så funderar jag lite grann. En femtedel av hushållen
              lever med ekonomisk knapphet. Det finns över 100 000 barn som
              lever i ekonomiskt utsatta miljöer. Antalet barn har minskat de
              senaste åren, men de är fortfarande en bra bit över 100 000.
            </seg>
            <seg n="134c510d">
              När vi genomför generella åtgärder, vilket var min stora poäng,
              säger vi att vi undantar de här barnen. Jag har ett minne av att
              Centerpartiet tidigare har delat den uppfattningen att även generella
              bidragshöjningar, med vilka tanken är att utjämna mellan dem som
              har barn och inte, även ska omfatta dem som lever i de här ekonomiskt
              utsatta miljöerna, men nu pekar Annika Qarlsson på en annan linje.
            </seg>
            <seg n="b31255b0">
              Min fråga blir då: Om nu inte de generella delarna ska omfatta
              dem som lever i de här miljöerna, och om ett barn nu har en mor
              och en far som inte har någon löneinkomst jag menar att vi alla
              vill att alla ska ha rätt till jobb, det är ju självklart hur
              ska då detta barn nås? Ska sådana barn få fortsätta framleva sitt
              liv så här? Tillväxten ökar i Sverige för alla utom för de här
              barnen. Är det så Centerpartiet tänker?
            </seg>
          </u>
          <note type="speaker" n="d08d9053">
            Anf. 8 ANNIKA QARLSSON (c) replik:
          </note>
          <u who="annika_qarlsson_19f936" xml:id="i-412d4e96f0eff7d1-1" n="f9e6b857">
            <seg n="ec15f9ae">
              Fru talman! Om Ingrid Burman hade lyssnat noga på mitt anförande
              hade hon hört att jag inte sade att det inte skulle gälla alla
              generella bidrag. Självklart ska det vara så. Men det är bara
              just för tillfället. Ska vi förebygga det hela och få så många
              som möjligt att inte hamna i behov av socialbidrag eller ekonomiskt
              bistånd så måste vi se att det handlar om att både se till att
              det finns en arbetsmarknad, att det finns jobb att tillgå och
              att man kan försörja sig själv, men också att man får en möjlighet
              att behålla en större del av sin lön.
            </seg>
            <seg n="7c340b60">
              Jag tror att Ingrid gick i gång på fel del av min fråga där.
              Det jag använde mig av från Ingrids anförande handlade om att
              raljera över att det var skattesänkningar som var svaret. Jag
              tror att när man är i den situationen så ska bidrag finnas att
              tillgå som en trygghet, men det handlar också om att förebygga
              och se till att man får en möjlighet att faktiskt själv ha makt
              över sin vardag, att ha ett jobb att gå till och att kunna få
              behålla en större del av sin lön.
            </seg>
          </u>
          <note type="speaker" n="d995867f">
            Anf. 9 INGRID BURMAN (v) replik:
          </note>
          <u who="ingrid_burman_e2fe1d" xml:id="i-5d35d1383214bfa9-2" n="bafe225b">
            <seg n="ad30cbe1">
              Fru talman! Jag tackar Annika Qarlsson för svaret, som jag uppfattar
              som att Centerpartiet kommer att stödja den reservation som Vänsterpartiet
              har, nämligen att även de barn som lever i ekonomiskt utsatta
              miljöer ska få del av de generella bidragshöjningarna. Det är
              ju ändå där skillnaderna finns. När det gäller rätten till jobb
              tror jag att vi alla har det som huvudmål.
            </seg>
            <seg n="576dfc26">
              Problemet är att under tiden som vi talar om vad vi ska göra
              med de vuxna lever barn år efter år i de här miljöerna. Rädda
              Barnen och andra visar på det här problemet. Men jag är glad för
              svaret att även Centerpartiet tycker att de generella bidragshöjningarna
              ska nå även de ekonomiskt utsatta barnen, och jag förväntar mig
              att Centern röstar på den reservation som leder i den riktningen.
            </seg>
            <seg n="9bfdf990">
              Jag har också suttit och lyssnat på detta med hur man vill hantera
              de barn som är med om vräkningar. Ett sätt för den borgerliga
              alliansen är att ge socialtjänsten utökade möjligheter att förfoga
              över bostadstillägg och annat. Men min fråga är: Vad tänker ni
              göra med de barn som är med om vräkningar av andra anledningar
              än att hyran inte är betald? Det är ett svar ni ger. Jag delar
              inte till fullo er uppfattning om inriktningen, men framför allt
              är jag kritisk till att ni inte ser helheten. Barnfamiljer vräks
              av även andra anledningar. Tänker ni sitta och se på då?
            </seg>
          </u>
          <note type="speaker" n="87548426">
            Anf. 10 ANNIKA QARLSSON (c) replik:
          </note>
          <u who="annika_qarlsson_19f936" xml:id="i-412d4e96f0eff7d1-2" n="f9e6b857">
            <seg n="20a69acd">
              Fru talman! Jag ska bara förtydliga: Nej, vi kommer inte att
              rösta på Vänsterpartiets reservation. Däremot har regeringen en
              linje som gör att bidragshöjningen kommer fler till godo.
            </seg>
            <seg n="00d161b7">
              När det gäller vräkningar finns det enormt många åtgärder att
              vidta. I det tror jag att det handlar om att också stärka barnfamiljers
              rätt till boende att det ska bli svårare att vräka. Men det är
              ingenting som ingår i det här, utan det är den ekonomiska delen
              som lyfts upp i den här reservationen.
            </seg>
            <seg n="53fc3044">
              Jag tror att det kan vara ett sätt. Det förslag vi har löser
              inga problem. Det kan kortsiktigt vara till hjälp för vissa familjer.
              Men jag kommer tillbaka till att jag tror att det är enormt viktigt
              att vi ser hur vi ska stärka de här personernas möjlighet att
              hantera sin egen situation. Återigen är vi tillbaka vid att jobb
              och egen försörjning är en viktig del. Det leder också tillbaka
              till hur det ser ut på bostadsmarknaden och varför man kanske
              vräks.
            </seg>
          </u>
          <note type="speaker" n="551cb9bb">
            Anf. 11 JAN LINDHOLM (mp):
          </note>
          <u who="jan_lindholm_47d961" xml:id="i-859f30aa92ef3ea8-0" n="6d8642a5" next="i-2de103811b7e5ba0-0">
            <seg n="3b55b22d">
              Fru talman! Förenta nationerna antog den 20 november 1989 konventionen
              om barnets rättigheter utan omröstning. Det betyder att inget
              land motsatte sig konventionen. När konventionen sedan öppnades
              för undertecknande den 26 januari 1990 skrev 62 länder under den
              samma dag. Ingen konvention om mänskliga rättigheter har fått
              en så snabb uppslutning. I dag är det bara USA och Somalia som
              inte har anslutit sig till konventionen, även om Bill Clinton
              hann skriva under den innan han avgick som president.
            </seg>
            <seg n="b58ec8c2">
              Jag tror att det finns ungefär 198 länder på jorden, så det skulle
              alltså vara 196 länder som har anslutit sig i dag.
            </seg>
            <seg n="f1579fc2">
              Själva undertecknandet innebär inte att landet i fråga har blivit
              bundet till konventionen. Först krävs det att landet ratificerar
              eller ansluter sig till konventionen.
            </seg>
          </u>
          <note n="4e346f7c">
            Konventionen om barnets rättigheter trädde i kraft den 2 september
            1990, när den hade ratificerats av 20 länder. Sverige var då alltså
            ett av dessa första 20. Det innebär att FN:s konvention om barnets
            rättigheter formellt har gällt i Sverige sedan den 2 september
            1990.
          </note>
          <u who="jan_lindholm_47d961" xml:id="i-2de103811b7e5ba0-0" n="6d8642a5" prev="i-859f30aa92ef3ea8-0">
            <seg n="2e074a76">
              En internationell konvention kan göras till gällande rätt i Sverige
              på två sätt: dels genom transformering, dels genom inkorporering.
              Sverige har av tradition valt att använda sig av transformering,
              som innebär att den internationella överenskommelsen inte kan
              användas direkt av de svenska domstolarna utan först måste införlivas
              med svensk rätt genom att svenska lagar skapas, om de nu inte
              redan finns, med utgångspunkt i den internationella konventionen.
            </seg>
            <seg n="9bf3a9e1">
              Sverige reserverade sig inte på någon punkt när man ratificerade
              konventionen. Regeringen konstaterade i sin proposition 1989/90:107
              att det inte krävdes några förändringar i då gällande svensk lag
              för att tillträda konventionen. Propositionen jämförde konventionen
              med gällande svenska förhållanden och konstaterade att den svenska
              lagstiftningen redan uppfyllde alla konventionens krav. Och med
              det trodde man att det skulle räcka.
            </seg>
            <seg n="20f3c0ab">
              År 1994 använde sig Sverige för första gången av så kallad inkorporering
              som just vid det tillfället innebar att riksdagen beslöt att den
              europeiska konventionen om mänskliga rättigheter som helhet skulle
              utgöra svensk lag. Så kan man också göra.
            </seg>
            <seg n="06503e8d">
              Skillnaden mellan de här två metoderna och de här tillfällena
              är alltså att FN:s konvention om barnets rättigheter inte kan
              tillämpas i svenska domstolar, men det kan den europeiska konventionen
              om mänskliga rättigheter. Ratificeringen innebär emellertid att
              FN:s konvention om barnens rätt kan användas när domstolarna ska
              tolka svensk lagstiftning. Ratificeringen innebär också att riksdagen
              har åtagit sig att följa konventionen när man stiftar nya lagar
              som på något sätt berör konventionens innehåll, det vill säga
              nya lagar som berör barns rättigheter.
            </seg>
            <seg n="3be30000">
              Det är den här skillnaden, fru talman, som är orsaken till att
              Miljöpartiet de gröna ända sedan konventionen antogs i FN 1989
              har drivit frågan om att den i sin helhet ska bli svensk lag.
            </seg>
            <seg n="b1f11f42">
              Det faktum att FN kritiserar Sverige, nu senast när det gäller
              behandling av flyktingbarn, visar att det var ett misstag att
              anta att befintlig lag räcker. Att förändra i praktiken kräver
              mer av ett kulturskifte. Då kan en inkorporering av ny text vara
              en av många metoder. Barnkonventionen har inte den plats som den
              borde ha, vare sig hos statliga verk, kommuner eller landsting.
              Varje vecka möter vi nyheter om övergrepp mot barn eller om behandling
              av barn som inte skulle ha förekommit om barnkonventionen och
              barnets rätt hade satts i första rummet. Därför är kravet på att
              konventionen ska bli lag lika aktuellt i dag som det var 1990.
            </seg>
            <seg n="79edf832">
              Jag kan inte hela historien, men jag antar att många ansåg att
              barnets rätt inte fick så stort genomslag i svensk praxis under
              1990-talet eftersom riksdagen 1999 antog en strategi för att förverkliga
              barnkonventionen i Sverige. Att det tog hela nio år från ratificeringen
              fram till att man antog en strategi för att genomföra det som
              man faktiskt hade åtagit sig att efterleva måste ha haft någon
              sorts egen historia. Kanske var det svårt att se bristerna, kanske
              var det svårt att inse att gällande lag var otillräcklig eller
              också insåg man inte att rutiner inte ändras av sig själva utan
              att det krävs mera handpåläggning. Någon vet säkert mer om varför
              det tog sådan tid.
            </seg>
            <seg n="6e4b9fd1">
              Regeringen har sedan vartannat år rapporterat till riksdagen
              om hur det går med genomförandet av strategin. Nu har även Riksrevisionens
              styrelse granskat hur det gått. Efter att de har pekat på en del
              olika brister mynnar det ut i att man vill att regeringen ska
              återkomma med mer precisa mål om hur genomförandet ska gå till.
              Nu är det mer än 15 år sedan konventionen ratificerades.
            </seg>
            <seg n="4838896d">
              Naturligtvis är det bra att regeringen inte avfärdar kritiken,
              att man tar den till sig och att utskottet föreslår bifall till
              förslaget från Riksrevisionens styrelse. Visst är det på samma
              sätt bra att det pågår ett arbete ute i statliga myndigheter,
              i verk, att det pågår ett arbete på regional och lokal nivå, men
              det har faktiskt gått mer än 15 år sedan konventionen ratificerades.
              Frågan om det är rätt strategi som har valts kanske borde ställas.
              Det är synd att Riksrevisionens styrelse inte föreslår att konventionen
              inkorporeras, det vill säga görs till lag.
            </seg>
            <seg n="766592a1">
              Vi anser att alla beslut, både politiska och beslut hos myndigheter,
              kommuner och landsting ska underställas en barnkonsekvensanalys.
              Vi anser att Regeringskansliet borde ha en särskild barnenhet
              som bevakar att barnperspektivet inte glöms bort. Vi anser också
              att kommunerna borde åläggas att erbjuda alla intresserade som
              så önskar en föräldrautbildning. Vi har även motionerat om att
              övergrepp, inte minst sexuella övergrepp, som barn blir utsatta
              för inte kan tolereras. Därför föreslår vi i en motion en särskild
              åtgärdsplan.
            </seg>
            <seg n="0e1025c8">
              Jag vill också påpeka att det är viktigt för barnets bästa att
              långsiktigt hållbara lösningar prioriteras. Rättigheter har ju
              litet värde om det inte i ett längre perspektiv finns så mycket
              att fördela. Därför är även ur det här perspektivet ett dubbelspår
              mellan Falun och Borlänge angeläget då det är nödvändigt för det
              svenska näringslivets utveckling både på kort och framför allt
              på lång sikt. Utan ett genomtänkt fungerande infrastruktursystem
              kommer vi även i vårt land att på sikt få svårt att leva upp till
              de internationella åtagandena. Neddragningar brukar alltid drabba
              barnen först.
            </seg>
            <seg n="cf78e383">
              Fru talman! Miljöpartiet står självklart bakom samtliga sina
              reservationer och står självklart även fortfarande bakom kravet
              på att barnets rätt borde bli svensk lag. Men för tids vinnande
              yrkar jag bifall bara till reservationerna 4 och 8.
            </seg>
          </u>
          <note type="speaker" n="09fe3983">
            Anf. 12 MARGARETA ISRAELSSON (s):
          </note>
          <u who="margareta_israelsson_568d5c" xml:id="i-89b1dd16ab8e40bf-0" n="1d796dd6">
            <seg n="549215db">
              Fru talman! En barnkonvention kommer inte av sig själv. Det var
              en lång process som ledde fram till att Förenta nationernas generalförsamling
              den 20 november 1989 kunde anta konventionen om barnets rättigheter.
              Precis som nämndes tidigare var det ett antal år sedan nu, drygt
              17 år. Man skulle naturligtvis önska att vi hade kommit betydligt
              längre när det gäller implementeringen i Sverige, alltså hur barnkonventionen
              genomsyrar frågor som rör barn och hur vi arbetar med dem. Samtidigt
              är det viktigt att komma ihåg att ingen annan konvention har fått
              så stort genomslag, inte minst internationellt.
            </seg>
            <seg n="4b34196d">
              Några veckor efter att Sverige undertecknat konventionen fick
              Bengt Westerberg och jag var sin motion behandlad av dåvarande
              socialutskottet som avstyrkte dem. Vi föreslog båda ett tillkännagivande
              om att Sverige skulle godkänna konventionen. Avslaget var inte
              så dramatiskt som det kanske låter utan föranleddes snarast av
              att det, som det står i betänkandet, är tillgodosett. Det betyder
              med andra ord att riksdagen ställde sig bakom regeringens proposition
              och godkände, eller ratificerade, konventionen.
            </seg>
            <seg n="cb3f6de1">
              Även om vi ibland förbluffas över okunnigheten på sina håll vet
              vi samtidigt att detta är en konvention som det ofta hänvisas
              till i den allmänna debatten. Uttrycket barnets bästa måste anses
              allmänt känt. Det var emellertid först efter Barnkommitténs arbete
              som behovet av en strategi för genomförandet tydliggjordes, som
              Jan Lindholm frågade efter tidigare.
            </seg>
            <seg n="1f4474a4">
              En avgörande faktor för hur barnkonventionens bestämmelser genomförs
              i alla delar av landet och på alla nivåer är vilka styr- och kontrollsystem
              som utvecklas, sade de. Staten måste ha styrinstrument och uppföljningssystem
              som säkerställer att alla barn i landet verkligen tillförsäkras
              sina rättigheter i enlighet med barnkonventionen, sade den parlamentariska
              Barnkommittén.
            </seg>
            <seg n="e2e1af76">
              Mot bakgrund av det lade statsrådet Maj-Inger Klingvall i juni
              1998 en proposition på riksdagens bord med en strategi för att
              förverkliga FN:s konvention om barnets rättigheter i Sverige.
              Barnkonventionen skulle vara ett aktivt instrument och genomsyra
              allt statligt beslutsfattande som berör barn, föreslog regeringen.
              Riksdagen ställde sig bakom strategin i total enighet.
            </seg>
            <seg n="3242ba68">
              Fru talman! Synpunkterna på regeringens sätt att lägga upp arbetet
              har egentligen på det sättet varit få. Den rent strategiska modellen
              har inte varit så omdiskuterad. Däremot finns det frågor med koppling
              till barnkonventionen som har varit ständigt återkommande i olika
              former och med olika politiska förtecken.
            </seg>
            <seg n="ba7396ec">
              Jag tänker då på frågan om inkorporering av konventionen i svensk
              lag, om en barnbilaga, om hur vi ska få fart på kommunerna och
              några till. Det har egentligen inte varit några meningsskiljaktigheter
              i sak, mer när det gäller form eller tid, förutom hur barnkonventionen
              ska synliggöras i lagstiftningen.
            </seg>
            <seg n="86fd6bd7">
              Jag brukar alltid understryka att jag tycker att vi har en bra
              modell i Sverige där vi uppdaterar vår lagstiftning när det gäller
              barnet, dess rätt till skydd och att få sin åsikt lyssnad till.
              Barnkonventionen i Sverige är som ett barnahus. Vi bygger om och
              bygger till. Vartefter synen hos allmänheten eller den politiska
              debatten utvecklar kraven på barnets rätt modifierar vi, skärper
              eller tillför nytt innehåll i lagstiftningen.
            </seg>
            <seg n="1a447ed5">
              Fru talman! Så beslutade då Riksrevisionen att granska om regeringen
              och myndigheterna har följt den nationella strategin. Man beslutade
              sig också för att granska regeringens information till riksdagen
              om utvecklingen. Det är bra. Det är precis den typ av information
              som vi behöver, såväl i socialutskottet som i riksdagen som helhet,
              och som Riksrevisionen ska utföra. De har också lämnat ca 150
              rapporter, tror jag att jag räknade till.
            </seg>
            <seg n="1b54dc10">
              Revisionen anser att regeringen bör utforma, som sagts här flera
              gånger, mer precisa mål och krav för att skynda på arbetet med
              att förverkliga konventionen. Detta har redan påbörjats i regleringsbreven.
              Revisionen anser också att rapporteringen till riksdagen bör förbättras.
              Detta får vi se ett första tecken på, förhoppningsvis, i den skrivelse
              som är planerad till våren och som blir det första tillfället
              att komma med en ny form av rapport.
            </seg>
            <seg n="d839c0af">
              Inte heller synpunkten att regeringen bör vidta åtgärder för
              att förbättra uppföljningen av utvecklingen på kommunal nivå är
              kontroversiell. Barnombudsmannen har en central roll i implementeringsarbetet,
              och det blir extra tydligt när det gäller kommuner och landsting.
            </seg>
            <seg n="d94516fb">
              Regeringen och vi socialdemokrater ser i stället Riksrevisionens
              rapport som ett stöd i arbetet med att trycka på myndigheter,
              kommuner och landsting, precis som det uttrycktes behov av i den
              första strategin.
            </seg>
            <seg n="9bd05680">
              Det här tillkännagivandet, som vi också står bakom, är bland
              annat föranlett av revisionens rapport men också av den motion
              som Moderata samlingspartiet har skrivit där det står: Det är
              således regeringen som skall garantera att alla offentliga myndigheter
              och organ inom sina ansvarsområden fullföljer de förpliktelser
              som Sverige har iklätt sig.
            </seg>
            <seg n="a2878d37">
              Som jag nyss sade är detta inga konstigheter utan stämmer nästan
              ordagrant med vad regeringen sade i den första strategin 1998:
              I regeringens ansvar ligger både att se till att statlig verksamhet
              bedrivs i enlighet med konventionen och att följa upp vad som
              händer på lokal nivå.
            </seg>
            <seg n="68d629e8">
              Däremot, vill jag förtydliga, stämmer det mindre väl med den
              åsikt som Moderata samlingspartiet förfäktade för bara två år
              sedan. Då ansåg Moderaterna att regeringens strategi präglades
              av ett myndighetsperspektiv. Då skrev man en motion med den rakt
              motsatta åsikten: Ändå är det dessa myndigheter och organisationer
              som enligt regeringens skrivelse ska tillgodose barnens behov
              av trygghet och uppfylla barnkonventionen.
            </seg>
            <seg n="ef19810e">
              Vi anser att regeringen har uppvärderat myndigheter och organisationer
              på bekostnad av det civila samhället.
            </seg>
            <seg n="209a13ba">
              Denna omsvängning tycker jag dock är väldigt bra. Det betyder
              att vi nu gemensamt och med kraft kan trycka på våra myndigheter
              i detta arbete och se strategin som en modell för hur vi ska förändra
              vårt samhälle.
            </seg>
            <seg n="6dbc8a22">
              Fru talman! Varje gång vi har hanterat strategin eller regeringens
              skrivelse har vi samtidigt behandlat alla motioner på området
              barn, så även denna gång. Det är både bra och dåligt, tycker jag.
              Det är bra därför att vi får en samlad debatt om barn en barndag,
              som Marita Aronson sade och dåligt därför att denna stora diversehandel
              med motioner ibland tar fokus från mer strategiska frågor om barnets
              rätt.
            </seg>
            <seg n="70533de4">
              Vi har tidigare här hört om reservationer om föräldrastöd, alkohol-
              och narkotikarelaterade fosterskador, förebyggande arbete kring
              utsatta barn, barn med missbrukande, kriminella eller psykiskt
              sjuka föräldrar, barn som utsatts för sexualbrott och ekonomiskt
              utsatta barn. Tiden medger inte att jag går in på alla dessa reservationer,
              men jag vill gärna säga detta:
            </seg>
            <seg n="d38e773a">
              En stund när jag lyssnade på inläggen här kändes det nästan jag
              tror också att Marita Aronson sade det i ord som att det bara
              är ord och att ingenting händer. Jag kunde inte ta med mig allting
              som jag hade på bordet, men i socialutskottets betänkande står
              en hel del om det som faktiskt sker just nu områden där vi i enighet
              i utskottet och i kammaren har begärt insatser, områden där vi
              väntar på propositioner och områden där vi i andra funktioner
              i parlamentariska kommittéer har lagt fram förslag för att få
              förändringar som bättre ska gagna barnets rätt. Jag har läst i
              Läkartidningen om forskare som har tittat närmare på arbetet med
              föräldragrupper i barnhälsovården: Går det verkligen att få de
              ekonomiskt utsatta familjerna att komma dit? Finns det ett sätt
              att träffas? Jag har läst departementets lista över aktuella barnfrågor
              och konstaterar att väldigt mycket är på gång. Vi kan se på Junis
              rapport om insatserna för barn med missbrukande föräldrar, på
              Socionomen som tar upp alla insatser för barn och familjer i socialtjänsten,
              på det material som har tagits fram för att hantera könsstympning,
              detta svåra område, eller på Medierådet som har haft vårt uppdrag
              att titta på ungdomar och medier och vilken påverkan detta har
              när det gäller risken att utsättas för sexuella övergrepp.
            </seg>
            <seg n="6cc31618">
              För den som lyssnar vill jag alltså bara understryka, fru talman,
              när jag nu slutar och i likhet med alla andra ställer mig bakom
              betänkandet och yrkar bifall till förslaget, att jag hoppas att
              vi kan vara överens om att vi i vårt land också gör en hel del
              insatser för barnets bästa.
            </seg>
          </u>
          <note type="speaker" n="fad9e7d6">
            Anf. 13 ULRIK LINDGREN (kd) replik:
          </note>
          <u who="ulrik_lindgren_5f7848" xml:id="i-9e5e572b7ff7232e-1" n="3a822ebe">
            <seg n="b28367d8">
              Fru talman! Strategin är inte ifrågasatt, säger Margareta Israelsson,
              och det tycker jag stämmer. Det har varit en 15-årig verkstad
              av enighet där man har famlat, delvis, men också kommit till en
              del konkreta saker som har fört det hela framåt. Som jag sade
              i mitt anförande finns det också en hel del att vara glad över.
              Bara attitydpåverkan tror jag har gjort oerhört mycket för att
              man i många sammanhang ska se barnets rätt först.
            </seg>
            <seg n="40edc021">
              Men jag vill ändå ha lite klarhet om detta med tillkännagivandet,
              Margareta Israelsson, och reda ut det. Frågan är ju inte oviktig.
              Eftersom vi sitter med en socialdemokratisk regering är det inte
              oväsentligt vilken ton som sätts i riksdagen när vi ska anta ett
              tillkännagivande. Har vi alla med på båten och verkligen kan trycka
              på att detta tillkännagivande är från vårt hjärta och våra njurar
              ger det naturligtvis ett annat intryck och avtryck i regeringens
              arbete och vidare för barnets bästa än om, som det ofta är, företrädarna
              för regeringspartiet, i detta fall Socialdemokraterna, säger att
              allt pågår, allt är egentligen i vardande och finns det inte i
              utförandekön så pågår det i alla fall en utredning om det. Därför
              skulle jag i dag gärna vilja ha lite förstärkningsord från Margareta
              Israelsson om att socialdemokraterna i riksdagen verkligen står
              bakom vårt tillkännagivande till hundra procent.
            </seg>
          </u>
          <note type="speaker" n="5ef18d89">
            Anf. 14 MARGARETA ISRAELSSON (s) replik:
          </note>
          <u who="margareta_israelsson_568d5c" xml:id="i-89b1dd16ab8e40bf-1" n="1d796dd6">
            <seg n="55050ae4">
              Fru talman! Det finns bara två olika svar man kan ge. Antingen
              yrkar man bifall eller avslag, och vi har också yrkat bifall.
              Det är ju ett enigt utskott som lägger fram detta tillkännagivande,
              och däri tycker jag att Ulrik Lindgren har fått sitt svar.
            </seg>
            <seg n="b14cf5de">
              Vad vi har velat understryka är att när det gäller dessa 150
              olika rapporter som har kommit väljer de flesta utskott att lägga
              dem till handlingarna. Detta är ju en rapport för regeringen,
              för att markera och visa hur man ska arbeta. Som vi har fått rapporter
              om det har ju ställts interpellationer i kammaren kring detta
              har också arbetet med dessa frågor påbörjats, och så ska det ju
              gå till. Men vi står helt bakom tillkännagivandet och menar att
              vi nu ska få se en annan typ av rapport när den nya skrivelsen
              kommer.
            </seg>
          </u>
          <note type="speaker" n="500a68a4">
            Anf. 15 ULRIK LINDGREN (kd) replik:
          </note>
          <u who="ulrik_lindgren_5f7848" xml:id="i-9e5e572b7ff7232e-2" n="3a822ebe">
            <seg n="5c8d05a6">
              Fru talman! Det är naturligtvis helt rätt att det bara finns
              ett ja eller ett nej till ett tillkännagivande. Men det som föranleder
              misstanken är ju det särskilda yttrande från Socialdemokraterna
              som finns i betänkandet där man säger att allting i och för sig
              pågår men att man ändå säger ja alltså underförstått att tillkännagivandet
              egentligen inte skulle ha behövts, enligt er mening, därför att
              regeringen ändå håller på och harvar så gott den kan. Det är bra
              om vi får det förtydligandet i dag att vi behöver den här påtryckningen.
              Vi behöver dela ut den här tydliga arbetsordern som en pekpinne
              till regeringen att tillkännagivandet om mer precisa mål är viktigt
              för att också komma till skott med en tydligare redovisning.
            </seg>
            <seg n="9714665c">
              Beträffande allting klart, som man kan få intryck av när man
              hör på Margareta Israelsson i huvudanförandet, vill jag ändå ställa
              de frågor som jag tog upp i ett meningsutbyte med Margareta Israelsson
              i höstas angående graviditeten som alkoholfri zon.
            </seg>
            <seg n="e3c8cc32">
              I höstas talade vi med varandra om att regeringen inte lägger
              fram förslag. Då aviserade Margareta Israelsson att det kommer
              en alkohol- och narkotikahandlingsplan. Den har vi nu sett, och
              vi ska under vårens lopp behandla den i annan ordning. Men inte
              heller i den kommer faktiskt några konkreta förslag om att bygga
              ut och vara betydligt tuffare och offensivare när det gäller att
              informera gravida i tid om riskerna med alkohol. Det finns över
              huvud taget inte ens en bisats om att man kanske skulle våga sig
              på tvångsinstrument för att rädda ytterligare ett antal barn.
            </seg>
            <seg n="e97edc50">
              Kan Margareta Israelsson i dag säga någonting om att positionerna
              flyttats fram här, eller betraktas även det här området som allting
              klart från regeringens sida?
            </seg>
          </u>
          <note type="speaker" n="a303306c">
            Anf. 16 MARGARETA ISRAELSSON (s) replik:
          </note>
          <u who="margareta_israelsson_568d5c" xml:id="i-89b1dd16ab8e40bf-2" n="1d796dd6">
            <seg n="e1a8ea84">
              Fru talman! Jag vänder mig lite mot uttrycket harvandet. Jag
              tycker att vi ska komma ifrån det. Vi försöker gå till beslut,
              agera och föra saker vidare.
            </seg>
            <seg n="530a3c86">
              När det sedan gäller det särskilda yttrandet håller jag faktiskt
              inte räkning på hur många särskilda yttranden som Kristdemokraterna
              har lämnat till betänkanden genom tiderna, men jag tror mig aldrig
              i någon debatt särskilt ha tagit upp varför man har avgett yttrandet.
              Vi brukar låta partierna anmäla detta på sammanträdet. Det är
              någonting som man får göra utifrån ställningstaganden som man
              har gjort. Man kan ha väckt motioner tidigare. Det kan bygga på
              andra uppfattningar.
            </seg>
            <seg n="0691517b">
              Vi har också velat markera, för det tyckte vi var viktigt, att
              samtidigt som flera partier i utskottet har begärt att vi ska
              trycka på regeringen för att det också ska finnas en friare roll
              för exempelvis Barnombudsmannen, som vi har debatterat i denna
              kammare, har jag fått försvara linjerna när det gäller Barnombudsmannen
              som myndighet och utveckla att det också ska finnas en friare
              roll. När vi nu styr upp det här och ger raka myndighetsorder
              försvinner naturligtvis också mer av det egna handlingsutrymme
              som tidigare fanns.
            </seg>
            <seg n="dc52a77a">
              I alkoholhandlingsplanen, Ulrik Lindgren, finns särskilda pengar
              för utbildning av dem som arbetar i primärvården för att de ska
              finna en bra modell för att tala med sina patienter om alkoholanvändningen.
            </seg>
          </u>
          <note type="speaker" n="1db88405">
            Anf. 17 MARITA ARONSON (fp) replik:
          </note>
          <u who="unknown" xml:id="i-d18c14213569f97d-1" n="fe10c661">
            <seg n="d2c27d7d">
              Fru talman! Ord och handling tog jag upp och det gjorde du också,
              Margareta, i ditt anförande. Jag kan ju se att det står väldigt
              många ord i betänkandet om vad ni gör. Det känns säkert bra att
              det är mycket på gång. Men vad jag saknar är implementerandet
              ute i samhället. Det står mängder av ord om saker som ni ska göra,
              som ni har tänkt göra och som ni förbereder. Men handlingen har
              inte skett ute i samhället. Det har inte implementerats där.
            </seg>
            <seg n="e7071809">
              Jag vill fråga dig, Margareta Israelsson: Tycker du att implementeringen
              ute i samhället sker på rätt sätt, att allt det ni säger att ni
              vill göra verkligen sker? Varför sker inte resultatåterföringen
              tillbaka till riksdagen, som revisionen nu har kritiserat er för?
            </seg>
          </u>
          <note type="speaker" n="7b6d0ce7">
            Anf. 18 MARGARETA ISRAELSSON (s) replik:
          </note>
          <u who="margareta_israelsson_568d5c" xml:id="i-89b1dd16ab8e40bf-3" n="1d796dd6">
            <seg n="a7e76fd2">
              Fru talman! Kritiken från revisionen handlar ju om på vilket
              sätt vi kan rapportera. Där har man påpekat att om vi har en tydligare
              målbeskrivning går det lättare att mäta. Det är genomgripande
              så när vi talar om hur vi följer upp i revision. Det tycker vi
              är väldigt bra. Om man tittar på strategin genom de här åren,
              på skärpningen av strategin och på de olika rapporterna ser man
              att behovet av att kunna vara så tydlig som möjligt återkommer.
              Vilka kommuner har gjort det, hur har man agerat i den frågan,
              precis som Marita Aronsson säger och som vi också försöker följa
              upp i utskottet. Hur arbetar man med de olika sakerna?
            </seg>
            <seg n="9d7c6f30">
              En regering regerar via sina myndigheter. Så är ju vår konstitution.
              Det regeringen kan göra för att följa upp de beslut som riksdagen
              fattar, eller hur man kan leda vidare förslag som kommer från
              parlamentariska kommittéer, är ju att ge uppdrag till sina myndigheter.
              Ibland fungerar det bra, ibland fungerar det mindre bra.
            </seg>
            <seg n="2246e1b4">
              En sak som vi hade hoppats på att få behandla redan förra året
              var frågan om att titta igenom det beslut vi fattade om omskärelse
              av pojkar exempelvis. Där gav regeringen, precis som vi önskade,
              ett uppdrag till Socialstyrelsen att granska hur det hade varit
              och fick en rapport som regeringen inte kunde använda, vilket
              också föranlett att vi inte har kunnat agera på ett sätt som vi
              annars kan göra. Det kan man naturligtvis kritisera regeringen
              för på ett sätt, därför att vi skulle ha haft rapporten tidigare,
              men det är ju myndigheterna som har uppgiften att lägga fram det
              materialet.
            </seg>
            <seg n="d58c2113">
              Det blir lite dubbelt. Jag hoppas att vi ska kunna skärpa upp
              det med de förslag som riksdagen nu kommer att anta.
            </seg>
          </u>
          <note type="speaker" n="cc3025fd">
            Anf. 19 MARITA ARONSON (fp) replik:
          </note>
          <u who="unknown" xml:id="i-d18c14213569f97d-2" n="fe10c661">
            <seg n="df06c0af">
              Fru talman! Det är precis som alltid, nu ska det ske. Det är
              väl lite grann det som jag vänder mig mot.
            </seg>
            <seg n="655f7fe6">
              Jag kan ta ett konkret exempel, barn till missbrukande föräldrar.
              Den frågan har jag engagerat mig mycket i. Jag kan inte riktigt
              förstå att vi inte gör mer kraftfulla insatser där. I dag har
              vi i bara drygt 70 av landets 280 kommuner någon typ av verksamhet
              för de här barnen. Det görs nästan ingenting. Jag har inte hört
              något. Jag har haft den här frågan uppe flera gånger här i kammaren.
              Det görs väldigt lite.
            </seg>
            <seg n="0c9308fc">
              Margareta Israelsson! Vad kan vi hjälpa de här barnen med? Vad
              kan ni göra just nu i riksdagen när ert parti är i regeringsställning?
              Gör något!
            </seg>
          </u>
          <note type="speaker" n="bfcf04a9">
            Anf. 20 MARGARETA ISRAELSSON (s) replik:
          </note>
          <u who="margareta_israelsson_568d5c" xml:id="i-89b1dd16ab8e40bf-4" n="1d796dd6">
            <seg n="4fea2925">
              Fru talman! Det är lite grann två olika frågor som Marita Aronson
              ställer. Den ena är mer den strategiska, hur ska vi se till att
              barnkonventionen blir synlig ute i arbetet? Då tror jag inte att
              man kan ta ett område och säga att nu ska vi genomsyra just det.
              Det måste vara mer som grenar på trädet, att få ut funktionen,
              att det här tänket ska finnas, att lagstiftningen ska styra upp
              det.
            </seg>
            <seg n="25547260">
              Den andra frågan är mer sakinriktad på barn med missbrukande
              föräldrar. Det är mycket bredare. Om man tittar på den lilla rapport
              som Junis har tagit fram, som jag tycker är väldigt bra i sin
              enkelhet om vi nu ska belysa den fråga som Marita Aronson så ofta
              tar upp, ser vi att de tittar närmare på vilka kommuner det är
              som har tagit fram grupper till stöd för de här barnen. Bara genom
              den kan man se att inte alla har gjort det. Då är en viktig fråga,
              som Marita Aronson säger: Ska riksdagen säga att alla kommuner
              ska göra det här?
            </seg>
          </u>
          <note type="speaker" n="48ea5801">
            Anf. 21 MAGDALENA ANDERSSON (m) replik:
          </note>
          <u who="magdalena_andersson_acaf16" xml:id="i-70d54a36b1473c76-1" n="e24c876a">
            <seg n="4d0dc687">
              Fru talman! Jag hade förstås med mig rapporten från Riksrevisionen.
              Margareta Israelsson har funderingar på att Moderaterna tidigare
              har varit kritiska mot att regeringen har kramat myndigheterna
              så mycket och att vi har pratat om vikten av det civila samhället.
            </seg>
            <seg n="d42bf502">
              Av den här rapporten framgår det att av 88 myndigheter som är
              granskare av Barnombudsmannen är det en enda som har gjort det
              man ska göra. Då är det väl ganska enkelt att hålla med om att
              det inte går att bara lita på att myndigheter ska ta över och
              göra allt som krävs. Det gör de uppenbarligen inte.
            </seg>
            <seg n="9f5656d2">
              Jag skulle vilja fråga om Margareta Israelsson är nöjd med resultatet.
              Regeringen ska via sina regleringsbrev tala om hur man har tänkt
              sig att myndigheterna ska arbeta. Det framgår här att i de regleringsbrev
              som regeringen har skrivit till 49 myndigheter finns ordet barn
              över huvud taget inte nämnt i hälften av dem. Det här gäller i
              hälften av de regleringsbrev som regeringen ger till myndigheterna.
              Integrationsverket har inte några uttryckliga krav på att beakta
              barnperspektivet. Hallå! Integrationsverket har det inte. Är Margareta
              Israelsson nöjd med detta?
            </seg>
          </u>
          <note type="speaker" n="034eebde">
            Anf. 22 MARGARETA ISRAELSSON (s) replik:
          </note>
          <u who="margareta_israelsson_568d5c" xml:id="i-89b1dd16ab8e40bf-5" n="1d796dd6">
            <seg n="42144674">
              Fru talman! Nej, det är vi inte. Det är därför som jag tidigare
              har sagt och jag upprepar det igen att vi är med på tillkännagivandet.
              Vi tycker att det är bra att vi får tydligare signaler till myndigheterna.
              Jag vill understryka att det är via myndigheterna som regeringen
              kan styra.
            </seg>
            <seg n="3c1ca555">
              Det har visat sig nu att den strategi som riksdagen helt enigt
              stod bakom, och som vi enigt följde upp, att sättet att formulera
              sig, där Barnombudsmannen gavs i uppgift att vara den som kommunicerade
              med kommuner och landsting, inte har räckt till. Vi kan inte vara
              nöjda med resultaten. Vi måste vara tydligare, och vi måste hitta
              en annan modell.
            </seg>
            <seg n="ebb07680">
              Jag kan också fundera i nästa steg. Det finns alltfler tydliga
              krav från partiernas sida om vad som kan krävas av kommuner och
              landsting. Vad leder det till i förlängningen? Det måste vi fundera
              över när det gäller kommunalt självstyre och hur vi ska få implementeringen
              att fungera. När det gäller att ta ansvar för barn är naturligtvis
              ordet barn viktigt. Vi kan naturligtvis skoja över det. Jag tror
              att det var på skolområdet som det fanns exempel på att ordet
              inte fanns med. Samtidigt kan jag förstå när myndigheten säger
              att det är något självklart eftersom det är barnen man arbetar
              med. Men just den typen av påpekanden som kan komma fram i en
              revisionsrapport är bra när vi ska formulera hur vi ska gå vidare
              och göra det bättre.
            </seg>
          </u>
          <note type="speaker" n="0d58ed04">
            Anf. 23 MAGDALENA ANDERSSON (m) replik:
          </note>
          <u who="magdalena_andersson_acaf16" xml:id="i-70d54a36b1473c76-2" n="e24c876a">
            <seg n="776ea258">
              Fru talman! Något som är väl så viktigt i det här resonemanget
              är vad de som är satta att leda myndigheten visar. Det är fråga
              om att de som är satta att leda myndigheten, det vill säga regeringen,
              inte visar i ord och handling att detta är viktigt genom att använda
              ordet barn i regleringsbrevet eller genom att, som revisionen
              visar på ett annat ställe, i propositioner till riksdagen inte
              ta upp barnperspektivet i tillräcklig grad.
            </seg>
            <seg n="0c5912c3">
              Det redovisas här att man har granskat 83 propositioner inom
              Finans-, Justitie-, Social- och Utbildningsdepartementen. Barnombudsmannen
              bedömde att 21 propositioner rör barn. Var tredje innehöll ett
              barnperspektiv. Två tredjedelar gjorde det inte. Då är det inte
              myndigheten utan regeringen som lägger fram de propositionerna.
              Det är inte bra. Det kan inte Margareta Israelsson vara nöjd med.
            </seg>
          </u>
          <note type="speaker" n="f62d58ca">
            Anf. 24 MARGARETA ISRAELSSON (s) replik:
          </note>
          <u who="margareta_israelsson_568d5c" xml:id="i-89b1dd16ab8e40bf-6" n="1d796dd6">
            <seg n="7e750459">
              Fru talman! Jag kan konstatera att när det gäller den strategi
              vi har haft för att arbeta för en utveckling av barnkonventionen
              och de modeller vi har stått bakom har det också handlat om att,
              som jag nämnde tidigare, stimulera till olika former av synsätt.
              Ett exempel i raden var när regeringen bjöd in myndigheter, landstingsföreträdare
              på den politiska sidan och personal i vården för att diskutera
              hur det kan blir ett bättre barnperspektiv, hur barnet möts i
              vården. Det är ett exempel på implementeringen av barnkonventionen
              som inte bara handlar om vad det står i vissa dokument. Det handlar
              också om att mötas, att kommunicera, att resonera om hur det görs.
              Även om jag med all tydlighet i världen kan säga att det här är
              bra är inte detta en ensam åtgärd. Det är också tydligt i den
              första strategin att det måste handla om information och kommunikation
              på olika sätt. Ett bra exempel på det är också de kommuner som
              har gått in i ett partnersamarbete för att gemensamt sätta sig
              ned och resonera om vad de kan göra och samverka om för att få
              ett bättre barnperspektiv i arbetet, för att hitta bra modeller
              att jobba med inte statligt styrda. Kommunerna går samman och
              jobbar själva fram modeller till gagn för andra kommuner.
            </seg>
            <seg n="098bd612">
              Låt oss inte stirra oss blinda på att det är nu med den nya modellen,
              med andra direktiv till myndigheterna, som hela implementeringsarbetet
              kommer att skötas. Det kommer också att fortsätta på många andra
              sätt.
            </seg>
          </u>
          <note type="speaker" n="8ab31c1b">
            Anf. 25 INGRID BURMAN (v) replik:
          </note>
          <u who="ingrid_burman_e2fe1d" xml:id="i-5d35d1383214bfa9-3" n="bafe225b">
            <seg n="113ce5a7">
              Fru talman! Repliker kan vara olika. Jag måste ändå få reflektera
              över att det är ytterst sällan jag har varit med om att ett parti
              som står bakom ett tillkännagivande plötsligt ska stå till svars
              för detta. Men repliker är olika.
            </seg>
            <seg n="535fd677">
              Jag förutsätter att både Margareta Israelsson och jag är glada
              över att vi har en riksrevision som visar på brister. Vi stod
              båda bakom att inrätta Riksrevisionen. Där är vi eniga.
            </seg>
            <seg n="8fcb0fb8">
              Jag begärde replik eftersom Margareta Israelsson började sitt
              anförande med att säga att barnkonventionen ska genomsyra alla
              frågor som rör barn. I Vänsterpartiet är vi så naiva att vi tycker
              att nästan alla frågor som rör människor berör barn. Det kan till
              exempel vara fråga om att asfaltera en gata. Ja, barn cyklar.
              Är det bra? Kommer det att underlätta? Minskar trafikdöden bland
              barn?
            </seg>
            <seg n="c62d4e19">
              Just att vi tycker att bredden är så stor gör att vi gärna vill
              ha en barnbilaga till budgeten. Det vill vi gärna ha bland annat
              utifrån det Magdalena Andersson redovisade, nämligen att man inte
              tror att till exempel trafikfrågor kräver en sådan genomlysning.
              En barnbilaga ska analysera varje beslut som ska fattas. Ett beslut
              om att bygga motorvägar är kanske bra. Barndödligheten minskar.
              Eller så undandras pengar från den gemensamma kollektivtrafiken
              som barn använder. Det gäller den typen av analys. Men tyvärr
              har regeringen hittills här är det socialdemokratiska partiet
              vi har nöjet att samtala med tackat nej till detta. Varför? Delar
              inte Margareta Israelsson uppfattningen att alla mänskliga frågor
              också är barns frågor?
            </seg>
          </u>
          <note type="speaker" n="b6c0e0da">
            Anf. 26 MARGARETA ISRAELSSON (s) replik:
          </note>
          <u who="margareta_israelsson_568d5c" xml:id="i-89b1dd16ab8e40bf-7" n="1d796dd6">
            <seg n="ae0be1d2">
              Fru talman! Vi brukar säga att om vi ska göra ett samhälle bra
              ska det göras barnbra. Då blir det bra för alla. Det stämmer väl
              överens med det Ingrid Burman vill understryka.
            </seg>
            <seg n="a1413c23">
              När det gäller att föra fram barnkonsekvensfrågan, barnbilagan,
              vad som satsas ekonomiskt för barn respektive konsekvenserna har
              vi hela tiden velat få det dithän att vi ska föra fram det när
              vi gör något nytt. När vi utreder förändringar i lagstiftningen,
              när vi vill förändra saker, ska vi utreda vad det får för konsekvenser
              för barn. Hur kan vi se till att det här också utformas på ett
              sådant sätt att det sker, som vi ofta har talat om, för barnets
              bästa? Jag brukar numera alltid understryka att det inte räcker
              att vi bara talar om barnets bästa. Nu måste Sverige ta nästa
              steg. Nu måste vi upp på nästa nivå, där det handlar om att barnets
              vilja får höras och tas hänsyn till.
            </seg>
            <seg n="5f5640f9">
              Om vi ska ha en bra strategi för hur vi arbetar med barnkonventionen
              i Sverige måste vi upp på en nivå till, och inte bara tala om
              vilka konsekvenser det här får och vad vi vuxna tycker. Det kräver
              lite förändring.
            </seg>
          </u>
          <note type="speaker" n="0c327956">
            Anf. 27 INGRID BURMAN (v) replik:
          </note>
          <u who="ingrid_burman_e2fe1d" xml:id="i-5d35d1383214bfa9-4" n="bafe225b">
            <seg n="25abc6cb">
              Fru talman! Jag tackar för svaret, även om det kanske inte riktigt
              var svar på min fråga. Jag skulle kunna raljera och säga att det
              väl inte är någon överraskning för Margareta Israelsson att budgeten
              är ny varje år. Då behöver man också titta på den genom barnkonsekvensanalyser
              eller, som vi säger, en barnbilaga.
            </seg>
            <seg n="45476312">
              Jag kan dela Margareta Israelssons uppfattning att det också
              handlar om att höra barns vilja och så vidare. Men så länge vi
              inte ens har nått det första trappsteget, vad som är barns bästa,
              och analyserar våra beslut utifrån det kan vi inte hoppa över
              det och säga att nu ska vi bara syssla med barns vilja. Vi vet
              inte ens om besluten är för barnens bästa.
            </seg>
            <seg n="a08204a7">
              Jag är verkligen inte polemisk, men jag tycker att det finns
              en problematik i att man så konsekvent inte vill belysa de här
              besluten, och särskilt budgeten som är så styrande för allting
              annat, ur ett barnperspektiv och med en barnbilaga. Jag är inte
              riktigt nöjd med svaret, även om jag gärna tar båda trappstegen
              tillsammans med Margareta Israelsson.
            </seg>
          </u>
          <note type="speaker" n="afc2dff0">
            Anf. 28 MARGARETA ISRAELSSON (s) replik:
          </note>
          <u who="margareta_israelsson_568d5c" xml:id="i-89b1dd16ab8e40bf-8" n="1d796dd6">
            <seg n="e9ff4c4b">
              Fru talman! Jag tror inte att det faktum att vi har intagit den
              ställning som vi har när det gäller frågan om barnbilaga handlar
              enbart om att vi tycker att det här ska vi inte göra och det här
              är någonting dåligt. Det ligger också i den diskussion som vi
              har haft: Hur kan man lösa en sådan här sak tidsmässigt? Vi får
              ju numera en rapport, ungefär som den norska bilagan har sett
              ut, där vi i redovisningen ser vilka ekonomiska insatser vi gör
              på barnområdet. Om barnkonsekvenserna i övrigt ligger i förväg
              handlar det om ett annat tidsperspektiv.
            </seg>
            <seg n="a4f64535">
              Jag hade någonting mer på tungan som tyvärr alldeles föll bort,
              så jag får stoppa där.
            </seg>
          </u>
          <note type="speaker" n="8ed6b9c3">
            Anf. 29 ANNIKA QARLSSON (c) replik:
          </note>
          <u who="annika_qarlsson_19f936" xml:id="i-412d4e96f0eff7d1-3" n="f9e6b857">
            <seg n="80ee6b7e">
              Fru talman! Det kan bli riktigt intressanta svar.
            </seg>
            <seg n="6fc4a129">
              Jag tänkte fortsätta lite grann där jag uppehöll mig i mitt anförande.
              Att jag väljer att inte tala så mycket om FN:s barnkonvention
              beror på att det känns som att vi är eniga och överens och att
              det ska bli ett bra arbete framöver med tydliga mål. Det är en
              spännande utmaning, hur man ska få den debatten att leva även
              i lokala beslutsforum det är ju där som barnen möter vardagen.
              Det är ett jätteviktigt område.
            </seg>
            <seg n="f06e857d">
              Det jag uppehöll mig mest kring i mitt anförande handlade om
              barn till föräldrar med psykisk sjukdom, med missbruk eller som
              är intagna inom kriminalvården. Vi har sett att det är alldeles
              för få av de barnen som får hjälp och stöd, trots att föräldrarna
              är identifierade, är inne i olika vårdinsatser eller till och
              med är dömda till kriminalvård och så vidare. Det känns som att
              man vet att det är ett problem och vet att de här barnen finns,
              men därifrån är det ett steg till att också göra någonting för
              barnen.
            </seg>
            <seg n="5f77d3cc">
              Jag har tittat lite grann på utskottets ställningstagande, där
              man pekar på att det här är viktigt. Man har tittat på de sammanställningar
              som bland annat Socialstyrelsen har gjort. Man håller med om att
              det är självklart att det här är viktigt, att det är av stor betydelse
              att både förebygga och upptäcka problem och att se de här barnen.
            </seg>
            <seg n="7f0560df">
              I utskottets ställningstagande tas det upp att man just inom
              kriminalvården har gjort ett stort arbete och har identifierat.
              Men i det här tillkommer också missbrukarvården och vuxenpsykiatrin,
              som jag inte hittar någonting om. Jag är lite intresserad av att
              höra hur Margareta Israelsson ser på det arbetet, som jag är övertygad
              om pågår.
            </seg>
          </u>
          <note type="speaker" n="ac093cd8">
            Anf. 30 MARGARETA ISRAELSSON (s) replik:
          </note>
          <u who="margareta_israelsson_568d5c" xml:id="i-89b1dd16ab8e40bf-9" n="1d796dd6">
            <seg n="953541af">
              Fru talman! De saker som rapporteras i utskottets betänkande
              finns i nyligen lämnade rapporter. Jag vill understryka det i
              det som Annika Qarlsson tog upp. Vi får inte heller tappa bort
              det. Det är ofta så att vi i utskottet eller här i kammaren begär
              att det ska utredas eller att vi ska få en rapport om det och
              det, och när den kommer måste vi också se vad vi gör med den nyinhämtade
              informationen.
            </seg>
            <seg n="01b07e0e">
              När det gäller psykiatrin är det en av de saker som tas upp särskilt,
              kring psykiatrisamordnarens arbetsuppgifter, vad gäller både de
              vuxna och barnen själva. Jag minns inte om det var Annika Qarlsson
              som tog upp just den grupp som hamnar i kläm åldersmässigt. När
              det gäller den gruppen barn handlar det också om, som nämndes
              här, att föräldrarna ska identifieras och att barnen ska kunna
              få hjälp. Där sker det mesta arbetet utifrån socialtjänsten och
              det material som Socialstyrelsen nu har tagit fram. Det är ett
              ganska brett material för olika grupper av utsatta barn.
            </seg>
          </u>
          <note type="speaker" n="b13d6522">
            Anf. 31 ANNIKA QARLSSON (c) replik:
          </note>
          <u who="annika_qarlsson_19f936" xml:id="i-412d4e96f0eff7d1-4" n="f9e6b857">
            <seg n="d7225394">
              Fru talman! Jag blir inte riktigt klok på svaret. Jag ska se
              om jag kan ställa en följdfråga, men jag skulle egentligen behöva
              gå tillbaka och be om svar på den första frågan igen.
            </seg>
            <seg n="5803c7e1">
              I utskottets ställningstagande beskrivs just att man inom kriminalvården
              har identifierat och lagt upp planer för hur man ska arbeta med
              det här. Det jag frågade efter var missbrukarvården och psykiatrin:
              Finns det något arbete som har kommit så långt att man där är
              klar att ta fram planer för hur man ska arbeta? Det finns utredningar
              där det framgår hur man har arbetat, och man tar till sig forskning
              och så vidare, men någonstans gäller det att få en sammanhållen
              bild. Ska varje enskild psykiatriavdelning räkna ut hur man ska
              agera och komma framåt går det åt mycket arbetskraft.
            </seg>
            <seg n="9f274ded">
              Det är lite grann det här att man har en gemensam hållning: Det
              här behöver vi samla ihop, och det här behöver vi ge som verktyg
              till de enskilda som jobbar inom psykiatrin eller inom missbrukarvården.
              Min fråga är: Är det ett arbete som pågår? Har det som skett inom
              kriminalvården, som det rapporteras om i utskottets ställningstagande,
              också skett inom de andra två delarna?
            </seg>
          </u>
          <note type="speaker" n="4eeabe52">
            Anf. 32 MARGARETA ISRAELSSON (s) replik:
          </note>
          <u who="margareta_israelsson_568d5c" xml:id="i-89b1dd16ab8e40bf-10" n="1d796dd6">
            <seg n="2c79b4b2">
              Fru talman! Nej, det är väldigt fokuserat här. Det har vi understrukit
              flera gånger från riksdagens sida när det handlar just om barn
              som har sina föräldrar inom kriminalvården. Där kan man säga att
              vi har kommit väldigt långt.
            </seg>
            <seg n="6f1f2601">
              När det gäller psykiatrin ligger det en uppgift på psykiatrisamordnaren.
              När det generellt handlar om de barn som finns där ute är det
              socialtjänsten som har ett ansvar för att se barnen och se hur
              deras familjeförhållanden är. Utvecklingen kring hur man ska arbeta
              med de frågorna har Socialstyrelsen haft som uppdrag, och de har
              tagit fram ett utbildningsprogram för hur man ska jobba med det
              som på olika sätt finns belyst, hur man ska se vad barnen har
              för hemsituation och uppmärksamma den.
            </seg>
          </u>
          <note type="speaker" n="5abf6588">
            Anf. 33 HELENA BARGHOLTZ (fp):
          </note>
          <u who="helena_bargholtz_9ffc2b" xml:id="i-1395a9f2339ec2db-0" n="03d9986e" next="i-df81f5de493e6851-0">
            <seg n="6c58962b">
              Fru talman! I arbetet med att förverkliga FN:s barnkonvention
              i Sverige ingår frågor om barns hälsa och utsatthet och behovet
              av föräldrastöd. Jag vill därför ta upp en fråga som gör mig mycket
              bekymrad.
            </seg>
            <seg n="acf4f024">
              Enligt oroande uppgifter från Barnombudsmannen finns det tydliga
              tecken på att barnagan ökar i Sverige igen. Antalet anmälda fall
              av misshandel mot mindre barn har ökat under de senaste åren.
              Sannolikt är mörkertalet stort enligt Barnombudsmannen.
            </seg>
            <seg n="c44c34c0">
              I sina kontakter med polis, socialtjänst och åklagare får BO
              alltfler signaler om att alltfler barn än tidigare utsätts för
              fysisk bestraffning.
            </seg>
          </u>
          <note n="f4294e2c">
            Sverige var först i världen med att 1979 förbjuda barnaga. Då
            infördes en reglering enligt föräldrabalkens 6 kap. 1 § som framhåller
            att barn ska behandlas med aktning och inte får utsättas för fysisk
            bestraffning eller annan kränkande behandling.
          </note>
          <u who="helena_bargholtz_9ffc2b" xml:id="i-df81f5de493e6851-0" n="03d9986e" prev="i-1395a9f2339ec2db-0">
            <seg n="8d7e0f52">
              I förarbetena till föräldrabalken framgår vad som gäller. Med
              kroppslig bestraffning aga menas främst en handling som innebär
              att barnet skadas fysiskt eller känner smärta. Det gäller även
              om det är ett lindrigt slag eller en hastigt övergående smärta.
              Förarbetena till lagen är mycket tydliga och innebär att våld
              inte får användas i bestraffnings- eller uppfostringssyfte.
            </seg>
            <seg n="3a687e19">
              Vi har i Sverige med rätta varit stolta över att vi har lyckats
              övertyga föräldrarna om att fysisk bestraffning är ett mycket
              olämpligt sätt att uppfostra barn.
            </seg>
            <seg n="37451dc3">
              Inom ramen för mitt uppdrag som ledamot i Europarådet har jag
              särskilt engagerat mig i kampen för att förbjuda barnaga i hela
              Europa. I alltfler länder har man nu, förlitande sig på de goda
              svenska erfarenheterna av ett förbud mot barnaga, infört eller
              är på väga att införa förbud mot barnaga. Därför, fru talman,
              är det mycket tråkigt, och det känns rentav skamligt, att ta del
              av BO:s rapport om att fysisk bestraffning av barn i Sverige ökar.
              Kan vi i Sverige inte längre visa på den svenska modellen för
              kampen mot barnaga?
            </seg>
            <seg n="d3356491">
              När man lyfter fram de utsatta barnen är detta en fråga som måste
              få högsta prioritet. Att små människor kränks genom fysisk och
              psykisk aga just därför att de är små och försvarslösa får aldrig
              någonsin tolereras. Barn har precis samma rättigheter som vuxna
              att inte utsättas för våld. Och att våldet dessutom utövas av
              dem som står barnen närmast gör det än mer fruktansvärt. Det som
              en förälder anser som en liten dask upplever ett barn som ett
              hårt slag. Och det är omvittnat, inte minst av barn själva. Hur
              kan man som förälder anse att man kan uppfostra sitt barn genom
              kränkande fysiska tillrättavisningar?
            </seg>
            <seg n="e01dd731">
              Fru talman! Det är dags att samhället återigen drar i gång en
              kraftfull kampanj mot barnaga. Låt oss kalla den Operation barnfrid
              i samma anda som Operation kvinnofrid.
            </seg>
            <seg n="eb8d471b">
              Vet föräldrar i Sverige i dag inte att det är förbjudet att aga
              sina barn? Man kan befara detta. Därför måste den kampanj som
              genomfördes i samband med att förbudet mot aga infördes 1979 och
              som blev så framgångsrik återupprepas. Här spelar mödravårdscentralerna
              och barnavårdscentralerna en oerhört viktig roll för att ge föräldrar
              stöd i hur man kan uppfostra barn utan att aga dem.
            </seg>
            <seg n="79d97ba2">
              Fru talman! Jag yrkar bifall till reservation 16 om förebyggande
              arbete kring utsatta barn.
            </seg>
          </u>
          <note type="speaker" n="df75df81">
            Anf. 34 TASSO STAFILIDIS (v):
          </note>
          <u who="tasso_stafilidis_76d4bc" xml:id="i-25192053e27dc48e-0" n="6617060a" next="i-9e00deafb2e15089-0">
            <seg n="fc7f319b">
              Fru talman! Det är en mycket viktig diskussion som socialutskottets
              ledamöter har fört här i kammaren i dag. Jag vill också ställa
              mig bakom anförandet från Ingrid Burman.
            </seg>
            <seg n="ce1f20ef">
              Det är viktigt att vi som är lagstiftare i Sveriges riksdag,
              vi som är förtroendevalda, ser till så att lagarna och även barnkonventionen
              gör en konkret skillnad för de barn som lever ute i landet i dag.
              Barnkonventionen måste kunna konkretiseras så tydligt som möjligt.
              Därför borde väl alla utskott åläggas att faktiskt göra barnkonsekvensanalyser
              i alla de ärenden och lagstiftningsfrågor som vi behandlar i denna
              kammare? Det är ett alldeles för stort arbete för socialutskottet
              att ensamt få ansvar för att så att säga fixa detta när man har
              ytterligare hundratals frågor att jobba med. Det är någonting
              som vi alla bör tänka på i samband med att regeringen presenterar
              sin skrivelse, alltså att alla utskott får ett åläggande att göra
              barnkonsekvensanalyser av alla de lagstiftningsärenden som läggs
              fram, så att det inte bara är regeringen som ska göra det utan
              att även vi får ta ett ansvar här.
            </seg>
            <seg n="3c99a63c">
              Fru talman! Det är många frågor som behandlas av många andra
              utskott och som handlar om tillämpningen av barnkonventionen och
              så vidare. Det är det som det ytterst handlar om. Vi har väldigt
              bra lagar. Men det är oftast i fråga om tillämpningen som det
              brister. Det har vi kunnat se i arbetet med vårdnadslagstiftningen,
              där vi till exempel i utvärderingar har kunnat se att både domstolarnas
              och socialtjänstens hantering just vad gäller barnets bästa i
              vissa avseenden har varit väldigt bristfällig. Man har helt enkelt
              bortsett från det.
            </seg>
            <seg n="f7cc2a7e">
              Jag vill avslutningsvis vädja till socialutskottet. Eftersom
              man nu har valt att lyfta fram frågan om könsstympning av pojkar
              i detta betänkande, trots att regeringen kommer med en skrivelse
              där man ska redovisa Socialstyrelsens rapport i frågan och förhoppningsvis
              också föreslå åtgärder, kommer jag väl att tvingas att återigen
              upprepa denna motion för att ni i socialutskottet ska hantera
              den igen. Det kommer jag att göra, så ni behöver inte oroa er
              för det. Men jag vill vädja till er att ni ska försöka se på frågan
              utifrån ett barnperspektiv. Det är ju det som ni har diskuterat
              i dag. Tänk på det utifrån dessa små pojkars perspektiv och inte
              utifrån att frågan ska hanteras när pojkarna blir vuxna och faktiskt
              själva kan besluta och bestämma vad de vill göra med sina kroppar.
              I den bemärkelsen handlar frågan om könsstympning av pojkar just
              om könsstympning och inte om omskärelse. Jag vill att lagen om
              könsstympning av flickor görs könsneutral, så att man ställer
              samma krav även vad gäller pojkar och framför allt när det gäller
              den handlingsplan som finns, eller det arbete som presenteras
              på Socialstyrelsens hemsida där det finns frågor som belyser könsstympning,
              och att även information om könsstympning av pojkar kommer in
              på den hemsidan.
            </seg>
            <seg n="bbea9d94">
              Fru talman! Återigen: Barnets bästa borde tas upp av alla utskott,
              och de borde åläggas att jobba med dessa frågor lika aktivt som
              socialutskottet gör. Vi återkommer till frågan om könsstympning
              när regeringen har lagt fram sin skrivelse.
            </seg>
          </u>
          <note n="540859a6">
            Överläggningen var härmed avslutad.
          </note>
          <note n="cf683313">
            Ajournering
          </note>
          <note n="677baba4">
            Kammaren beslutade kl. 13.59 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="tasso_stafilidis_76d4bc" xml:id="i-9e00deafb2e15089-0" n="6617060a" prev="i-25192053e27dc48e-0">
            <seg n="d274bddf">
              Återupptagna förhandlingar
            </seg>
            <seg n="065f5fe6">
              Ungdomsarbetslösheten
            </seg>
          </u>
          <note n="ec1516d1">
            Förhandlingarna återupptogs kl. 14.00.
          </note>
          <note n="89a69538">
            4 § Frågestund
          </note>
          <note n="941fc560">
            Anf. 35 FÖRSTE VICE TALMANNEN:
          </note>
          <note n="772c08f7">
            Svarande statsråd vid dagens frågestund är vice statsminister
            Bosse Ringholm, samhällsbyggnadsminister Mona Sahlin, näringsminister
            Thomas Östros, statsrådet Ylva Johansson och statsrådet Lena Hallengren.
          </note>
          <note type="speaker" n="af4b9571">
            Anf. 36 LENA ADELSOHN LILJEROTH (m):
          </note>
          <u who="lena_adelsohn_liljeroth_b69525" xml:id="i-b575299e826f1bdd-0" n="2cd69653">
            <seg n="f2889368">
              Herr talman! Jag har en fråga till Lena Hallengren, ungdomsministern,
              om ungdomsarbetslösheten.
            </seg>
            <seg n="aa43bc80">
              I december 2004 debatterade vi här i riksdagen propositionen
              Makt att bestämma som handlade om ungdomsfrågor. Ett av förslagen
              där var att man skulle tillsätta en så kallad nationell koordinator,
              en person som skulle hjälpa till att få fram jobb till unga. Det
              kan tyckas märkligt i sig eftersom vi har 10 000 personer som
              arbetar på alla våra arbetsförmedlingar.
            </seg>
            <seg n="f6493c77">
              Nu har det gått nästan 14 månader, och det har blivit fler arbetslösa
              ungdomar, inte färre, trots denna nationella koordinator. Jag
              har genom vår utredningstjänst fått höra att arbetet fortfarande
              inte har kommit i gång. Det har inte hänt någonting, det kommer
              en rapport senare i år och det kommer en slutrapport i höst. Då
              har det gått två år från det att beslutet togs.
            </seg>
            <seg n="c6531819">
              Jag vill fråga Lena Hallengren om hon tycker att det är rimligt.
            </seg>
          </u>
          <note type="speaker" n="292b4a43">
            Anf. 37 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-d18c14213569f97d-3" n="4b7768e2">
            <seg n="a4817db8">
              Herr talman! När det gäller de ungas situation på arbetsmarknaden
              tycker jag att vi har anledning att till viss del vara bekymrade.
              Det är väldigt allvarligt när unga människor går utan arbete,
              särskilt när de under lång tid vistas mellan skola och arbete
              och känner att de inte är behövda i samhället. Därför finns det
              många olika insatser som vi vidtar. Det handlar om möjligheten
              att på folkhögskola läsa in den gymnasieskola som man kanske har
              valt bort eller hoppat av eller behöver läsa om. Flera andra av
              de åtgärder som regeringen presenterar i sitt sysselsättningspaket,
              som lärlingsplatser, platser inom offentlig verksamhet och plusjobben,
              kommer de unga till del.
            </seg>
            <seg n="39839839">
              När så specifikt gäller frågan om nationell koordinator, som
              Lena Adelsohn Liljeroth tar upp, är det Lil Ljunggren Lönnberg
              som arbetar som nationell koordinator. Det gör hon sedan augusti
              månad. Det arbetet är definitivt i gång, jag vet att hon är väldigt
              aktiv och har väldigt många idéer. Jag tror också att hon känner
              att hon vill ha lite mer på fötter innan hon gör sitt arbete klart.
              Hon har året ut på sig.
            </seg>
          </u>
          <note type="speaker" n="282e23c7">
            Anf. 38 LENA ADELSOHN LILJEROTH (m):
          </note>
          <u who="lena_adelsohn_liljeroth_b69525" xml:id="i-b575299e826f1bdd-1" n="2cd69653">
            <seg n="a3c5e06d">
              Herr talman! Jag vet inte om det är någon tröst för de många
              ungdomar som faktiskt är arbetslösa, inte minst de som är långtidsarbetslösa,
              en grupp som har ökat med 22 % under det senaste året.
            </seg>
            <seg n="5e604fa3">
              Det finns en hel del förslag som är lagda, inte minst genom alliansen,
              om nystartsjobb. Lena Hallengren nämnde lärlingsutbildningen,
              och det är någonting som vi i allra högsta grad stöder.
            </seg>
            <seg n="28662bc5">
              Jag vill då fråga: Kan man tänka sig att Lena Hallengren uppmanar
              koordinatorn att hon också tittar på de förslag som oppositionen
              har lagt fram och inte bara tittar på det som finns inom den offentliga
              sektorn? Av de unga som går till offentlig sektor är det bara
              en av elva som får ett fast jobb. Av dem som går till den privata
              sektorn inom vård, omsorg och annat får var tredje ett fast jobb.
            </seg>
            <seg n="b4a6172b">
              Frågan gäller: Kan man tänka sig att hon även tittar på oppositionens
              förslag?
            </seg>
          </u>
          <note type="speaker" n="8bdbf77d">
            Anf. 39 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-d18c14213569f97d-4" n="4b7768e2">
            <seg n="b7a35fb8">
              Herr talman! Jag är helt övertygad om att Lil Ljunggren Lönnberg
              kommer att göra ett mycket bra jobb. Däremot är det inte hennes
              uppdrag att ge arbetslösa ungdomar jobb. Hon ska titta på de strukturer
              som finns, varför man inte, när man gått ut gymnasiet med fullgoda
              betyg, kan etablera sig på arbetsmarknaden.
            </seg>
            <seg n="177c3c4f">
              Nu vänder det, och sysselsättningen ökar. Det blir fler jobb,
              och det är klart att det kommer att påverka även unga människor
              att ekonomin vänder. De förslag som oppositionen har bland annat
              ungdomslöner, att man ska ha en lägre lön därför att man är ung
              för att lättare komma in på arbetsmarknaden är ingen modell som
              jag tänker förespråka för Lil Ljunggren Lönnberg. Jag väntar på
              hennes förslag, som jag tror kommer att vara väldigt positiva
              för ungdomar. Men det är klart att de är beroende av den allmänna
              ekonomiska utvecklingen.
            </seg>
            <seg n="dfd1ea0f">
              Statens tillsyn över kasinon
            </seg>
          </u>
          <note type="speaker" n="0cafcea6">
            Anf. 40 KARIN PILSÄTER (fp):
          </note>
          <u who="karin_pilsater_815ff1" xml:id="i-734094b1b4a05275-0" n="68a73bc8">
            <seg n="3e1f91fa">
              Herr talman! Jag tror att många har uppmärksammat den stora nyheten
              att det har varit spritrea på ett av statens kasinon. Man har
              genom att ha halva priset på bland annat sprit och groggar och
              maten velat locka in fler människor att spela på måndagar då det
              är lite folk. Nu har man tydligen fått kalla fötter och har dragit
              tillbaka det. Enligt hemsidan i dag gäller rean inte sprit utan
              bara mat. Men faktum kvarstår att det här bara är ett symtom bland
              många andra på att man inom den statliga spelverksamheten förefaller
              vara mera angelägen om att få in folk som spelar mer än om att
              uppfylla riktlinjen att det ska ske inom ramen för socialt ansvarstagande.
            </seg>
            <seg n="09228e20">
              Min fråga till Bosse Ringholm, som åtminstone i någon mån är
              ansvarig för spelpolitiken, men jag tycker att det här är en ganska
              viktig övergripande fråga, är: Är man från regeringens sida beredd
              att nu lägga om politiken så att statens vinstintresse inte längre
              ska vara överordnat intresset av att upprätthålla en socialt ansvarsfull
              verksamhet?
            </seg>
          </u>
          <note type="speaker" n="deb51d64">
            Anf. 41 Vice statsminister BOSSE RINGHOLM (s):
          </note>
          <u who="bosse_ringholm_minister_2004" xml:id="i-d18c14213569f97d-5" n="85fc9f5d">
            <seg n="7054f9e6">
              Herr talman! Statens vinstintresse i spelbranschen har aldrig
              varit överordnat de sociala intressena. Där har Karin Pilsäter
              fel. De sociala skyddshänsynen är huvudskälet till att vi har
              en reglerad spelmarknad. Så är det i dag, och så ska det vara
              i fortsättningen också. Det är någonting som Sverige har gemensamt
              med strängt taget alla andra EU-länder. Jag tror att de allra
              flesta EU-länder, med några enstaka undantag, har den ordningen
              att man vill ha en reglerad spelmarknad. De sociala skyddshänsynen
              är det avgörande skälet. Man vill ha ordning och reda, och man
              vill se till att skydda spelarna, se till att man kan minska de
              frestelser som finns.
            </seg>
            <seg n="d223bafe">
              Det är en realitet att det i allt spelande finns en framsida
              och en baksida. Många tycker att det är roligt med spelande, antingen
              lotteri eller annan verksamhet, men det finns tyvärr också en
              ganska dyster baksida. Det är därför vi har en social reglering
              av spelmarknaden i Sverige.
            </seg>
          </u>
          <note type="speaker" n="c37d71b3">
            Anf. 42 KARIN PILSÄTER (fp):
          </note>
          <u who="karin_pilsater_815ff1" xml:id="i-734094b1b4a05275-1" n="68a73bc8">
            <seg n="24460b35">
              Herr talman! Jag delar helt och hållet den uppfattning som Bosse
              Ringholm nu framförde, men det var inget svar på frågan. Anledningen
              till att vi ska ha en reglerad spelmarknad är just att det finns
              ett stort behov av ett socialt skyddsnät. Men staten inte bara
              sätter upp de här spelreglerna och ska följa upp dem utan är också
              en drivande och ledande aktör, som inte bara erbjuder spel för
              dem som ändå spelar utan också genom ganska aggressiv marknadsföring
              i många sammanhang försöker få fler att börja spela, lockar fler
              att börja spela. Det är bara att titta på reklam-tv i kväll så
              vet man vad det handlar om.
            </seg>
            <seg n="38f04186">
              Min fråga gäller: Är det inte dags att dra slutsatsen att staten
              inte längre ska vara aktör på själva spelmarknaden utan i stället
              just sätta upp spelregler, hårdare än i dag, och sedan följa upp
              och kontrollera att de efterlevs?
            </seg>
          </u>
          <note type="speaker" n="b4f1ecdc">
            Anf. 43 Vice statsminister BOSSE RINGHOLM (s):
          </note>
          <u who="bosse_ringholm_minister_2004" xml:id="i-d18c14213569f97d-6" n="85fc9f5d">
            <seg n="d6acac0d">
              Herr talman! Frågan var faktiskt om vinstintressena för de statliga
              spelbolagen är viktigare än de sociala skyddshänsynen. Nu påpekar
              jag för Karin Pilsäter att det är en fel fråga. Det är inte så
              i dag. I de beslut som vi har fattat här i riksdagen och som regeringen
              har fattat och i de direktiv som ges till de statliga bolagen
              i bolagsdirektiv varje år framgår att det är de sociala skyddshänsynen
              som är det viktigaste, inte vinstintressena. Jag är väldigt tydlig
              på den punkten.
            </seg>
            <seg n="846b4f8d">
              Jag är glad över att Karin Pilsäter och jag har samma uppfattning,
              att vi behöver ha en socialt reglerad spelmarknad. Sedan tror
              jag inte att det är bra på en socialt reglerad spelmarknad att
              det är vinstintressen från privata aktörer som får dominera. Därför
              har vi valt modellen att det är svenska folkrörelser, ATG och
              svenska staten, som är de huvudsakliga aktörerna på spelmarknaden.
              Jag tror att det är en bra ordning för att just klara de sociala
              skyddshänsynen. Det är en balansgång mellan det roliga i spelet
              och de nackdelar som allt spel har. Det är en svår balansgång
              ur social synpunkt som gäller även en del andra närstående verksamheter.
            </seg>
            <seg n="ae14bb0e">
              Äldrevården
            </seg>
          </u>
          <note type="speaker" n="878aa3db">
            Anf. 44 CHATRINE PÅLSSON (kd):
          </note>
          <u who="chatrine_palsson_7a74c7" xml:id="i-9e456ea2a5b4841b-0" n="fb684447">
            <seg n="302e9d56">
              Herr talman! Jag har en viktig fråga till Ylva Johansson som
              gäller äldrevården.
            </seg>
            <seg n="536ee74b">
              I valrörelsen 2002 lät det så här: En röst på Socialdemokraterna
              innebär en röst för en äldreomsorg av hög kvalitet som är tillgänglig
              för alla. Vi socialdemokrater ska bygga 10 000 nya äldreplatser.
            </seg>
            <seg n="25f1e3af">
              I dag är det 5 000 äldre som väntar på en plats. I stället för
              10 000 nya vårdplatser har över 13 000 vårdplatser försvunnit,
              samtidigt som det enligt Socialstyrelsens rapport i höstas visade
              sig att man bara får 60 % av det omsorgsbehov som man har rätt
              till. Min fråga är: Varför har Socialdemokraterna inte infriat
              sina vallöften?
            </seg>
          </u>
          <note type="speaker" n="04653fc4">
            Anf. 45 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-eba07061a311fab3-0" n="f38736ef">
            <seg n="079f390a">
              Herr talman! Vi har en bra äldreomsorg i Sverige. Det är inte
              en slump att man kommer resande från nästan alla andra länder
              för att studera just svensk äldreomsorg. Men vi har också utmaningar
              för att förstärka och förbättra den svenska äldreomsorgen. Regeringen
              kommer att lägga fram en tioårig nationell utvecklingsplan till
              riksdagen under våren där vi kommer att presentera de åtgärder
              som vi föreslår för att ytterligare förbättra äldreomsorgen.
            </seg>
            <seg n="8e7c7f86">
              När det gäller boendena har det efter valet 2002 visserligen
              försvunnit platser i särskilda boenden, men det har också tillkommit
              ungefär lika många platser i seniorbostäder. Samtidigt har också
              antalet personer som får hemtjänstinsatser ökat i motsvarande
              grad som antalet platser i särskilda boenden har försvunnit.
            </seg>
            <seg n="10bd5938">
              Boendefrågan är en viktig fråga. Det behövs också, menar jag,
              en större nationell likvärdighet i bedömningen av vem som har
              rätt till ett särskilt boende i olika kommuner. Och vi behöver
              stärka rättssäkerheten så att den som får ett positivt beslut
              också får det verkställt. I de här frågorna kommer regeringen
              att återkomma under våren till riksdagen.
            </seg>
          </u>
          <note type="speaker" n="946e255f">
            Anf. 46 CHATRINE PÅLSSON (kd):
          </note>
          <u who="chatrine_palsson_7a74c7" xml:id="i-9e456ea2a5b4841b-1" n="fb684447">
            <seg n="9bb0cc4f">
              Herr talman! För mig är det lite egendomligt att man nu, åtta
              månader före ett val, försöker att inbilla svenska folket att
              nu ska det hända någonting. Vad är det då som gör att man ska
              kunna lita på det när inte vallöftet 2002 har infriats?
            </seg>
            <seg n="74533a2a">
              För övrigt har ju Socialdemokraterna haft makten i det här landet
              i tolv år, alltså i mer än tio år. Min fråga är: Vad är det då
              som gör att vi ska kunna lita på det här nu, om det skulle vara
              så olyckligt att Socialdemokraterna får behålla regeringsmakten
              i höst?
            </seg>
          </u>
          <note type="speaker" n="4c464530">
            Anf. 47 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-eba07061a311fab3-1" n="f38736ef">
            <seg n="03d010cd">
              Herr talman! Regeringen har de senaste åren satsat över 2 miljarder
              kronor på kompetensutveckling för anställda inom äldreomsorgen.
              Vi har föreslagit och riksdagen har beslutat om en fyrdubbling
              av anslagen till anhörigstödet. Vi har infört ett nytt stöd, så
              kallade väntjänster, riktade till äldre ute i kommunerna. Vi har
              fyrdubblat insatserna när det gäller tillsynen med hjälp av äldreombudsmännen
              ute på länsstyrelserna. Vi har gjort en rad olika insatser, också
              beslutade här i riksdagen, för att förstärka äldreomsorgen.
            </seg>
            <seg n="892a634f">
              Riksdagen kommer att få tillfälle att före valet ta ställning
              till de nya förslag som vi har för att förbättra äldreomsorgen.
              Det är inte löften, det är en proposition.
            </seg>
            <seg n="638a68f6">
              Vänsterpartiets valplattform
            </seg>
          </u>
          <note type="speaker" n="b4e9fb9e">
            Anf. 48 STAFFAN DANIELSSON (c):
          </note>
          <u who="staffan_danielsson_f9e521" xml:id="i-e49f56616b983a9a-0" n="24895278">
            <seg n="b7dda439">
              Herr talman! Jag har en fråga till Bosse Ringholm, vice statsministern.
            </seg>
            <seg n="d05fec9b">
              Socialdemokraterna styr ju Sverige tillsammans med Miljöpartiet
              och Vänsterpartiet. Vänsterpartiet har nyligen fastställt sin
              valplattform som enklast kan karakteriseras som en våldsam utgiftskarusell.
              Stora skattehöjningar ska genomföras, flera hundra tusen personer
              ska anställas i den offentliga sektorn, sextimmarsdag ska genomföras,
              företag ska förstatligas och så vidare.
            </seg>
            <seg n="acb4f40e">
              Centerpartiet har låtit riksdagens utredningstjänst räkna på
              vad löfteskarusellen skulle kosta. Man har försiktigt kommit fram
              till kanske 100 miljarder, förmodligen det dubbla. Det är ett
              kalas som skulle stå Sverige fruktansvärt dyrt.
            </seg>
            <seg n="609ad9e6">
              Socialdemokraterna kräver ofta alliansen på besked om sin politik,
              och det är bra. Anständigheten kräver ändå att vänsterpartierna
              anger riktlinjerna för den politik man tänker föra efter en eventuell
              valvinst. Vilken är vänsterpartiernas valplattform? Hur mycket
              av Vänsterpartiets löften kommer att genomföras efter valet om
              det går illa? Blir det till exempel 200 000 nya offentliga jobb
              och sextimmars arbetsdag?
            </seg>
          </u>
          <note type="speaker" n="e896cfb5">
            Anf. 49 Vice statsminister BOSSE RINGHOLM (s):
          </note>
          <u who="bosse_ringholm_minister_2004" xml:id="i-d18c14213569f97d-7" n="85fc9f5d">
            <seg n="0ef69302">
              Herr talman! Jag är glad över frågan, därför att jag är också
              orolig för alla dem som kräver ökade utgifter, antingen de finns
              i de borgerliga partierna eller om de finns i Vänsterpartiet.
              Det har ju varit en löfteskarusell från flera håll, både från
              den borgerliga alliansen och från Vänsterpartiet, under senare
              tid.
            </seg>
            <seg n="bcb0dcf2">
              Det är klart att det är oerhört viktigt att vi kan hålla ordning
              på våra statsfinanser. Vi har lyckats med det under alla de här
              åren. Det är just därför som vi nu har möjlighet att förstärka
              den svenska reformverksamheten genom att exempelvis öka studiebidraget
              till våra ungdomar och öka bostadsbidragen till våra pensionärer.
            </seg>
            <seg n="6b6e7817">
              Jag minns att också före valet 2002 hade Vänsterpartiet en lång
              lista på en rad utgiftskrävande reformer. Jag är naturligtvis
              på samma sätt den här gången i situationen att jag säger att det
              naturligtvis inte finns någon anledning att ha andra utgifter
              än de som vi verkligen har inkomster för, det vill säga att vi
              har en statsbudget som är i balans och en samhällsekonomi som
              fungerar. Jag tror att vi har alla möjligheter att hantera situationen
              på samma sätt framöver som vi har gjort de fyra senaste åren.
            </seg>
            <seg n="bc7397db">
              En stark svensk ekonomi har vi i dag. Det medger också en höjd
              reformtakt. Men inga överbud från vare sig den borgerliga alliansen
              eller Vänsterpartiet är acceptabla.
            </seg>
          </u>
          <note type="speaker" n="dc45a711">
            Anf. 50 STAFFAN DANIELSSON (c):
          </note>
          <u who="staffan_danielsson_f9e521" xml:id="i-e49f56616b983a9a-1" n="24895278">
            <seg n="20c1550e">
              Herr talman! Det är bra att vice statsministern vill ha en realistisk
              ekonomisk politik. Jag håller med om att vi inte ska ha överbud
              från alliansen. Vi har en bra samlad politik. Men det som nu föreslås
              är sanslöst. Förstatligande av företag, våldsamma skattehöjningar,
              ökad statsskuld, flera hundra tusen till i offentliga sektorn,
              sextimmars arbetsdag låter ju som en saga. Som vice statsministern
              sade genomfördes inte den sagan efter förra valet. Det låter också
              som en skräckfilm om man har omsorg om Sveriges ekonomi, konkurrenskraft
              och internationella förmåga.
            </seg>
            <seg n="ce429ffa">
              Ni kräver alliansen på besked om vad vi vill genomföra. Vi kommer
              med en gemensam valplattform. Vi har ett helhetsprogram, och det
              är bra att vi diskuterar det. Men vi har ju en röd majoritet i
              dag. Vad kommer den majoriteten att göra efter valet? Hur ser
              valplattformen ut? Kan jag tolka vice statsministerns svar som
              att svenska folket inte ska ta någon hänsyn till Vänsterpartiets
              politik, för den kommer ju ändå inte att genomföras?
            </seg>
          </u>
          <note type="speaker" n="67779667">
            Anf. 51 Vice statsminister BOSSE RINGHOLM (s):
          </note>
          <u who="bosse_ringholm_minister_2004" xml:id="i-d18c14213569f97d-8" n="85fc9f5d">
            <seg n="3bb00691">
              Herr talman! Jag tror att tolkningen kan vara den att svenska
              folket kan vara lugnt och inse att den socialdemokratiska regeringen
              är beredd att också i fortsättningen hantera svensk ekonomi på
              det sätt som vi har gjort de senaste åren, det vill säga att hålla
              tillbaks utgiftskrav, antingen de kommer från den borgerliga alliansen,
              från Vänsterpartiet eller från annat håll, som det inte finns
              täckning för. Vi är helt överens om att vi inte ska ha sådana
              utgiftskrav, sådana överbud. Det är naturligtvis oerhört viktigt
              att vi anpassar vår ekonomi efter de förutsättningar som finns.
            </seg>
            <seg n="3b988513">
              Det allra viktigaste under åren framöver är att bekämpa arbetslösheten.
              Fler människor i arbete ger också mer pengar. Det tror jag är
              den allra viktigaste uppgiften. Det gör att vi också kan få en
              kontrollerad utveckling när det gäller utgifterna tiden framöver.
            </seg>
            <seg n="b219d062">
              Ungdomars politiska inflytande
            </seg>
          </u>
          <note type="speaker" n="3ccbec14">
            Anf. 52 MARYAM YAZDANFAR (s):
          </note>
          <u who="unknown" xml:id="i-d18c14213569f97d-9" n="fe10c661">
            <seg n="0de31235">
              Herr talman! Min fråga handlar om unga människors rätt till inflytande
              i politiken och går till statsrådet Lena Hallengren.
            </seg>
            <seg n="8c9adf2d">
              Jag kan nämligen konstatera att satsningar på ungdomsdemokrati
              kan se väldigt olika ut. Bara i Helsingforss län finns spännvidden
              mellan till exempel Botkyrka, som blev årets ungdomskommun, som
              satsar på flera fronter och som har ungdomsfullmäktige, och min
              hemkommun Solna där inte alls mycket händer. Det är förstås tråkigt
              att en ung människas möjligheter att göra sin röst hörd ska bero
              på vilken kommun han eller hon bor i.
            </seg>
            <seg n="7e96bb6e">
              Jag vill med anledning av detta fråga ungdomsminister Lena Hallengren
              om regeringen har en strategi för att involvera flera ungdomar
              i samhällets beslutsprocesser och vad de i så fall består i.
            </seg>
          </u>
          <note type="speaker" n="a21d15f4">
            Anf. 53 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-d18c14213569f97d-10" n="4b7768e2">
            <seg n="3000bb2b">
              Herr talman! Jag tycker att det är en väldigt viktig fråga som
              du ställer, Maryam. Det är klart att det är viktigt som ung att
              känna att man inte bara ska vara en viktig del av framtiden, som
              alla talar om, utan att man också är en viktig del av nuet, att
              man får vara med och påverka alla de beslut som faktiskt berör
              en själv, alltifrån de ökade möjligheterna att påverka i skolan
              i och med de försöksverksamheter som finns där vi till och med
              kan ha gymnasieskolor med elevmajoritet.
            </seg>
            <seg n="6c1eff96">
              I staten arbetar vi för att också öka andelen unga i beslutande
              kommittéer. Det kommer att vara viktigt inför valet för alla politiska
              partier att fundera över hur man konstruerar sina listor för att
              unga människor ska finnas med i beslutande organ. Men det är naturligtvis
              också viktigt för lokala politiker att förstå hur viktigt det
              är att lyssna på unga människor, att bjuda in dem inför beslut
              som faktiskt kommer att beröra dem.
            </seg>
            <seg n="4f086436">
              Det är verkligen tråkigt att höra den beskrivning som Maryam
              ger. Det är viktigt för dig att ta tillbaka frågan till Solna
              och också lyfta den i en valrörelse så att ni ser till att ni
              får politiker som lyssnar lite bättre.
            </seg>
          </u>
          <note type="speaker" n="a967d052">
            Anf. 54 MARYAM YAZDANFAR (s):
          </note>
          <u who="unknown" xml:id="i-d18c14213569f97d-11" n="fe10c661">
            <seg n="e3c71d96">
              Herr talman! Det har jag gjort eftersom jag är kommunalpolitiskt
              aktiv. Jag undrar däremot om regeringen kan göra något för att
              sätta press på kommunerna att involvera unga människor i den nära
              politiken. Det är de frågor som berör ungdomar. Det handlar om
              skolan och fritidsgården. Det handlar om vilka förutsättningar
              man har i föreningsverksamheten.
            </seg>
            <seg n="1668c426">
              Finns det några åtgärder som regeringen kan vidta för att sätta
              press på kommunerna?
            </seg>
          </u>
          <note type="speaker" n="2077301a">
            Anf. 55 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-d18c14213569f97d-12" n="4b7768e2">
            <seg n="abca76ea">
              Herr talman! Det regeringen gör handlar ju också om att ge ett
              stöd till olika ungdomsorganisationer. Det gäller bland annat
              ungdomsråd som finns i alltfler kommuner. Det är ett stöd för
              att se till att de har möjlighet att organisera sig och utveckla
              sin verksamhet i kommunerna, ställa lokala politiker till svars
              och själva ta en plats på den lokala demokratiska arenan.
            </seg>
            <seg n="813acf04">
              Jag hoppas att det här är frågor som vi kommer att diskutera
              i valet och att vi kommer att se listor som presenteras på olika
              nivåer där unga människor har en tydlig roll och en plats som
              innebär att de får betydande inflytande i våra kommuner.
            </seg>
            <seg n="01a491dd">
              Klimatpolitiken
            </seg>
          </u>
          <note type="speaker" n="613d03f5">
            Anf. 56 INGEGERD SAARINEN (mp):
          </note>
          <u who="ingegerd_saarinen_30dc41" xml:id="i-f9e2573647bf0221-0" n="553bfabf">
            <seg n="48df1d50">
              Herr talman! Min fråga går till samhällsbyggnadsminister Mona
              Sahlin.
            </seg>
            <seg n="d41d537f">
              Energimyndighetens prognoser säger att Sveriges användning av
              fossilgas kommer att öka med 40 terawattimmar till 2020. Det ger
              åtta miljoner ton i ökade koldioxidutsläpp. En sådan ökning ryms
              naturligtvis inte inom en anständig klimatpolitik.
            </seg>
            <seg n="a1c1dc37">
              Prognoser kan vilseleda aktörer på olika nivåer om vad som kan
              förväntas. Det gäller både kommuner, företag och myndigheter men
              också andra länder och EU. Orimliga prognoser kan därför bli självuppfyllande
              i stället för att vara varningssignaler.
            </seg>
            <seg n="38e91d59">
              Nyligen gick förberedelserna för den stora rysktyska gasledningen
              under Östersjön in i ett nytt skede. Enligt EU-kommissionens gällande
              handlingsplan för den nordliga dimensionen är en viktig förutsättning
              för projektet att möjligheten finns att bygga en gren av ledningen
              till Sverige. Det förutsätter en stor ökning av fossilgasanvändningen
              i Sverige.
            </seg>
            <seg n="08a79e2e">
              Vad avser ministern att göra för att klargöra för omvärlden,
              kommunerna och vår egen industri att gasutbyggnaden inte går före
              klimatpolitiken?
            </seg>
          </u>
          <note type="speaker" n="b81259e8">
            Anf. 57 Samhällsbyggnadsminister MONA SAHLIN (s):
          </note>
          <u who="mona_sahlin_minister_2004" xml:id="i-d18c14213569f97d-13" n="0f57d2bc">
            <seg n="525341bc">
              Herr talman! Jag kan försäkra både Ingegerd Saarinen, företagen
              i Sverige och omvärlden att klimatpolitiken handlar om att uppfylla
              de mycket ambitiösa mål som inte minst Sverige har, nämligen att
              minska användningen av de fossila bränslena. Sverige är ett av
              de få länder som klarar detta fullt ut. Sverige har ett mycket
              ambitiöst mål nu när vi har stuckit ut hakan ordentligt och sagt
              det fler borde säga, nämligen att vi ska bli ett land som är oberoende
              av användandet av olja.
            </seg>
            <seg n="0d20ed44">
              Vi lämnar snart förslag till riksdagen om att utvidga de gröna
              certifikaten för att få ännu mer snurr på de förnybara energikällorna
              i vårt land. Naturgas och fossil gas ingår inte i framtidsplanerna
              för svensk energipolitik så länge det nuvarande energisamarbetet
              finns mellan tre mycket kloka partier, nämligen Vänsterpartiet,
              Socialdemokraterna och Centerpartiet.
            </seg>
            <seg n="d908cb9f">
              Det är den försäkran jag har och som jag kommer att fortsätta
              att arbeta efter. Om vi ska klara klimatmålen kan inte naturgas
              vara den nya energikälla som ska dominera svensk energipolitik.
            </seg>
          </u>
          <note type="speaker" n="570887f7">
            Anf. 58 INGEGERD SAARINEN (mp):
          </note>
          <u who="ingegerd_saarinen_30dc41" xml:id="i-f9e2573647bf0221-1" n="553bfabf">
            <seg n="fe23d40f">
              Herr talman! Det lät för mig som ett positivt besked. Det skulle
              i så fall kunna innebära att förutsättningarna för den rysktyska
              ledningen förändras. Avser alltså ministern att klargöra detta
              för dem som planerar ledningen och räknar med att gasen ska ledas
              in i Sverige för att det ska finansieras?
            </seg>
          </u>
          <note type="speaker" n="495034f8">
            Anf. 59 Samhällsbyggnadsminister MONA SAHLIN (s):
          </note>
          <u who="mona_sahlin_minister_2004" xml:id="i-d18c14213569f97d-14" n="0f57d2bc">
            <seg n="d8d1c894">
              Herr talman! Jag tror att omvärlden är mycket väl medveten om
              den svenska inställningen till naturgas. Den ingår inte som en
              del i en medveten satsning från regeringens sida. De diskussioner
              som finns får ske på marknadsekonomiska villkor. Det får prövas
              enligt de mycket ambitiösa miljöprövningar som ju sker i Sverige.
              Det är intressenterna till den här mycket, mycket eventuella satsningen
              i en mycket avlägsen framtid väl medvetna om. Det kommer jag att
              fortsätta att klargöra.
            </seg>
            <seg n="7e8ed687">
              I sak kan ingen ta ställning förrän projektet har kommit längre
              än vad det har gjort i dag. Vi ska pröva det på samma sätt som
              vi prövar de stora projekten. Miljökraven är mycket högt ställda
              och kommer att vara det också när det gäller eventuella prövningar
              av en eventuell gasledning i en eventuell framtid.
            </seg>
            <seg n="b745967b">
              Det är dagens energipolitik som jag står upp för nu.
            </seg>
            <seg n="f07ecae7">
              Placeringen av Vattenfalls administration
            </seg>
          </u>
          <note type="speaker" n="065dd87d">
            Anf. 60 SIV HOLMA (v):
          </note>
          <u who="siv_holma_07ab0e" xml:id="i-8dfb7bb53115c5bf-0" n="29020d28">
            <seg n="8bafc5b8">
              Herr talman! Jag ställer min fråga till näringsminister Thomas
              Östros som är ansvarig minister för bland annat det statliga företaget
              Vattenfall.
            </seg>
            <seg n="982472dc">
              I Norrbotten rasar vi över Vattenfalls planer på att centralisera
              ekonomifunktionen till Uppsala. Mellan 10 och 15 arbetstillfällen
              försvinner från Norrbotten. Även Jokkmokks kommun, Porjus och
              Vuollerim drabbas.
            </seg>
            <seg n="04305cb6">
              I nästan 100 år har vattenkraften genererat enorma vinster. Bara
              en bråkdel har hittat tillbaka. Vi blir återigen smärtsamt medvetna
              om och påminda om konsekvenserna av att ledning och huvudkontor
              finns i Helsingforsstrakten. Om de hade varit placerade i Jokkmokk
              tror vi att dessa arbetstillfällen inte hade dragits in från inlandet.
            </seg>
            <seg n="f4737b42">
              Min fråga är: Vad tänker näringsminister Östros göra för att
              Vattenfall ska ta ett särskilt ansvar för Jokkmokk? Kommer Östros
              att agera för att fler jobb flyttas till Jokkmokk?
            </seg>
            <seg n="aed1505f">
              I regeringens ägarpolicy finns bland annat möjlighet till IT-informationsteknik
              och jämställdhet. Jag vill påminna om att det med informationstekniken
              inte finns några hinder för att placera de här jobben i Jokkmokk.
              Med tanke på jämställdhetsperspektivet vill jag säga att många
              kvinnor jobbar inom ekonomifunktionen. Om vi ska ha en levande
              kommun i inlandet behövs detta även här.
            </seg>
          </u>
          <note type="speaker" n="0a7f0497">
            Anf. 61 Näringsminister THOMAS ÖSTROS (s):
          </note>
          <u who="thomas_östros_minister_2004" xml:id="i-d18c14213569f97d-15" n="1031207e">
            <seg n="5e523fa4">
              Herr talman! Vattenfall är ett av Sveriges viktigaste företag.
              Det är ett företag som anställer väldigt många människor runtom
              i landet och som förvaltar några av våra viktigaste tillgångar
              när det gäller elproduktion. Flera av dem finns i norra Sverige.
              Vattenkraften är ju en hela folkets tillgång, förvaltad av Vattenfall.
            </seg>
            <seg n="dbbae6f7">
              Det är också ett företag som tar ett stort ansvar för Norrbottens
              utveckling. Vi har nu framför oss ett investeringsprogram i Vattenfall
              som kommer att träffa Norrbotten och som kommer att bidra till
              Norrbottens starka ekonomiska utveckling som vi nu ser.
            </seg>
            <seg n="6750de2f">
              De ska ta ett stort ansvar för hela landets utveckling. Däremot
              är det, enligt min mening, inte lämpligt att riksdag och regering
              i detalj föreskriver var de olika funktionerna inom Vattenfall
              ska finnas. Jag räknar med att Vattenfall satsar i Norrbotten
              och deltar i utvecklingen av Norrbotten. Men jag vill inte från
              regeringens sida detaljföreskriva varje enskild anställning.
            </seg>
          </u>
          <note type="speaker" n="e29476eb">
            Anf. 62 SIV HOLMA (v):
          </note>
          <u who="siv_holma_07ab0e" xml:id="i-8dfb7bb53115c5bf-1" n="29020d28">
            <seg n="9e641e76">
              Herr talman! Jag förstår att man inte kan bedriva någon form
              av ministerstyre. Vad jag är ute efter är att det måste bli kraftfulla
              åtgärder. Vi vet hur situationen är för Jokkmokks kommun. Vi har
              tagit del av den oro som finns. Investeringarna har inte nått
              jokkmokksborna eller oss norrbottningar ordentligt.
            </seg>
            <seg n="a99ec01d">
              Det mål som Vänsterpartiet, Miljöpartiet och Socialdemokraterna
              lade fast i den regionalpolitiska propositionen var att vi skulle
              ha en regional utvecklingspolitik som innebär att vi får fungerande
              och hållbara arbetsmarknadsregioner med en god servicenivå i alla
              delar av landet.
            </seg>
          </u>
          <note type="speaker" n="56e59d9b">
            Anf. 63 Näringsminister THOMAS ÖSTROS (s):
          </note>
          <u who="thomas_östros_minister_2004" xml:id="i-531dcc9e8f16beb7-0" n="1031207e" next="i-0603517617c07e5a-0">
            <seg n="97c0e6c4">
              Herr talman! Både Siv Holma och jag vet mycket väl att vi inte
              kan reglera enskilda anställningar. Därmed kan vi heller inte
              reglera var olika funktioner ska ligga i ett statligt bolag.
            </seg>
            <seg n="28371639">
              Vattenfall spelar och kommer att spela en mycket stor roll för
              Norrbottens utveckling inte minst i och med de stora investeringar
              vi har framför oss i förnyelse och förändring av vattenkraften
              men också stora investeringar i resten av landet i förnybar energi.
            </seg>
            <seg n="b50cc734">
              Det stora hotet mot detta är de utförsäljningsplaner som en del
              umgås med när det gäller Vattenfall.
            </seg>
            <seg n="3d2c3bb4">
              Effektbalansen
            </seg>
          </u>
          <note n="1633565e">
            Anf. 64 EWA THALÉN FINNÉ (m):
          </note>
          <u who="thomas_östros_minister_2004" xml:id="i-0603517617c07e5a-0" n="1031207e" prev="i-531dcc9e8f16beb7-0">
            <seg n="32b7a74b">
              Herr talman! Jag vill ställa en fråga till samhällsbyggnadsminister
              Sahlin om effektbalansen. Svenska Kraftnät har i en rapport till
              regeringen tidigare under hösten uppgivit att om det blir en riktigt
              kall vinter, en så kallad tioårsvinter, och det uppstår något
              problem hos någon kraftleverantör eller i elnäten får vi kanske
              effektbrist.
            </seg>
            <seg n="eafb5e55">
              Så kallad roterande bortkoppling ska då behöva tillämpas. Roterande
              bortkoppling betyder att samhällen ska släckas ned på el. Det
              har man suttit och planerat för. Min fråga till ministern är:
              Tycker ministern att det är förenligt med ett modernt samhälle
              att vi sitter och planerar för roterande bortkoppling?
            </seg>
          </u>
          <note type="speaker" n="8b76d6a0">
            Anf. 65 Samhällsbyggnadsminister MONA SAHLIN (s):
          </note>
          <u who="mona_sahlin_minister_2004" xml:id="i-531dcc9e8f16beb7-1" n="0f57d2bc" next="i-0603517617c07e5a-1">
            <seg n="10139355">
              Herr talman! Först och främst vill jag säga att Svenska Kraftnäts
              rapport, som regeringen inte bara detta år utan varje år tittar
              på mycket noga, säger att det icke är någon risk för effektbrist.
              Också vid en så kallad tioårsvinter, som enligt dem som kan väderleken
              kanske inträffar ungefär vart fyrtionde år, finns det mycket goda
              förutsättningar att klara av effektbalansen.
            </seg>
            <seg n="575c9fb5">
              Ewa Thalén Finné frågar om en regering bör planera för en så
              kallad roterande bortkoppling och om det ingår i ett modernt samhälle.
              För en regering som sätter krisberedskapen mycket högt är det
              självklart oerhört viktigt att det finns planer för eventuella
              kriser. De bör inte i första hand inträffa på grund av effektbalansrisken.
              Men det finns andra tekniska problem som kan inträffa.
            </seg>
            <seg n="9cc7cd9c">
              Jag tycker att det ingår i en klok beredskapsplan att ha sådana
              möjliga planer att sätta in. Men för den vanliga elkunden är det
              inte detta som har varit och är hotet. Det är helt vanliga stormar
              och snöfall som har släckt ned elen för hundratusentals kunder
              varje år. Regeringen har som bekant lagt fram nya lagförslag som
              ska förhindra det.
            </seg>
            <seg n="3f92caec">
              Det är mitt svar på frågan. Effektbalanserna är icke ett problem.
              Det bör ingå i varje regerings krisberedskap att ha planer om
              roterande bortkoppling.
            </seg>
          </u>
          <note n="195ef2ee">
            Anf. 66 EWA THALÉN FINNÉ (m):
          </note>
          <u who="mona_sahlin_minister_2004" xml:id="i-0603517617c07e5a-1" n="0f57d2bc" prev="i-531dcc9e8f16beb7-1">
            <seg n="bb7d849c">
              Herr talman! Det är tydligen så att jag har läst en annan rapport
              än vad ministern har gjort. I den jag läste kallade man det för
              tioårsvinter och inte för fyrtioårsvinter. I södra Sverige sitter
              elbolagen och har mycket aktiva utskick om risken för roterande
              bortkoppling. Det har inte med stormar att göra.
            </seg>
            <seg n="2620e2d8">
              Det är självklart att man ska ha krisberedskap. Jag tycker inte
              att det är krisberedskap när invånarna i kommuner blir bjudna
              till möten om hur man ska klara den kalla dagen utan energi därför
              att det är en planerad nedstängning. Det möts man av som invånare
              på olika orter i södra Sverige.
            </seg>
            <seg n="2e0b3653">
              Utifrån det tycker jag att ministern kanske skulle fundera över
              om vi har tillräckligt stora marginaler. Det är en verklighet
              man möter i södra Sverige som elkonsument. Det har inte med stormar
              att göra.
            </seg>
          </u>
          <note type="speaker" n="b8f77ac9">
            Anf. 67 Samhällsbyggnadsminister MONA SAHLIN (s):
          </note>
          <u who="mona_sahlin_minister_2004" xml:id="i-d18c14213569f97d-16" n="0f57d2bc">
            <seg n="59501cef">
              Herr talman! Uppdraget för Svenska Kraftnät har bland annat handlat
              om att också upphandla större effektbalans. Det har man också
              gjort. Detta är en fråga som regeringen tar och alltid har tagit
              på mycket stort allvar.
            </seg>
            <seg n="5eb06944">
              Ewa Thalén Finné säger att hon kanske har läst en annan rapport.
              Jag har läst Svenska Kraftnäts rapport, myndighetens rapport.
              Jag tror att Ewa Thalén Finné möjligen har läst Svensk Energis
              kampanjskrifter som de har sänt ut också till elbolag. De skrämmer
              upp kunder inte minst i södra Sverige.
            </seg>
            <seg n="d7ecec5a">
              Man påstår att eftersom Barsebäck är stängt kommer det att bli
              brist på el. Det är inte sant. Jag som minister håller mig till
              myndighetens rapporter och tar frågan på stort allvar. Jag ger
              också uppdragen som gör att effektbalansen icke är ett orosmoment.
              Den rapporten hoppas jag att Ewa Thalén Finné får tid att läsa.
            </seg>
            <seg n="61a024b2">
              Tandvården för äldre
            </seg>
          </u>
          <note type="speaker" n="3242e24b">
            Anf. 68 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-54b9715a47a9afbc-0" n="901671ae">
            <seg n="9d69d556">
              Herr talman! Mindre än hälften av de 180 000 äldre och funktionshindrade
              som har rätt till uppsökande tandvård får sådana hembesök. Det
              påpekade vi i en motion vid allmänna motionstiden i höstas och
              i en reservation till socialutskottets betänkande som ska behandlas
              i morgon. Det tog inte utskottets majoritet särskilt stort intryck
              av.
            </seg>
            <seg n="b8cf5124">
              Nu har det uppmärksammats i Svenska Dagbladet. Statsrådet Ylva
              Johansson säger att hon blir upprörd, rent av förbannad, över
              att landstingen inte sköter verksamheten. Hon säger att hon ska
              överväga att skärpa instrumenten, men vet inte riktigt vad hon
              ska göra.
            </seg>
            <seg n="61450f30">
              Såvitt jag förstår ingår inte detta i uppdraget för den utredning
              som regeringen har tillsatt. Därför frågar jag: Har statsrådet
              i dag något mer att säga än att hon blir upprörd av detta förhållande,
              som ändå har varit känt ganska länge?
            </seg>
          </u>
          <note type="speaker" n="0dba3a7d">
            Anf. 69 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-eba07061a311fab3-2" n="f38736ef">
            <seg n="504a4728">
              Herr talman! Det är inte Svenska Dagbladet som har uppmärksammat
              missförhållandena när det gäller tandvården för de mest utsatta
              och sköra människorna, de gamla, de sjuka och de psykiskt funktionshindrade.
              Det är regeringen som har gett Socialstyrelsen i uppdrag att undersöka
              frågan för att ta reda på huruvida landstingen fullföljer sitt
              uppdrag eller inte.
            </seg>
            <seg n="d4f5eef6">
              Socialstyrelsen lämnade sin rapport nyligen till regeringen.
              Man kunde där konstatera det upprörande fallet att landstingen
              inte alls lever upp till sitt ansvar på det sätt man kan vänta
              sig och rimligen kräva av landstingen. Det är regeringen som har
              uppmärksammat frågan.
            </seg>
            <seg n="05878de0">
              Vi har nu fått svaret från Socialstyrelsen att det ser mycket
              allvarligt ut. Landstingen har ansvaret, de har pengar, och de
              har pengar över. Jag ser inte någon annan förklaring till detta
              än att landstingen inte har prioriterat ansvaret tillräckligt
              högt.
            </seg>
            <seg n="66204130">
              Socialstyrelsen har föreslagit ett antal åtgärder. Jag tror att
              vi därutöver också behöver ta i lite hårdare gentemot landstingen
              för att se till att de verkligen fullföljer det ansvar som de
              har.
            </seg>
          </u>
          <note type="speaker" n="0000b1e0">
            Anf. 70 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-54b9715a47a9afbc-1" n="901671ae">
            <seg n="fe9c80c2">
              Herr talman! Vi uppmärksammade redan i vår motion i höstas att
              regeringen har nämnt detta. Det gör inte saken bättre om man ännu
              inte har gjort någonting åt det, mer än att statsrådet säger till
              Svenska Dagbladet att hon är upprörd och förbannad. Det är bra
              att hon är det. Men det vore ännu bättre om regeringen gjorde
              något konkret för att förändra detta.
            </seg>
            <seg n="2c7b4993">
              Jag tycker tyvärr att även beskedet i dag var ganska allmänt
              hållet. Jag inser att det inte är någon lätt åtgärd att tvinga
              landstingen att göra det som de är skyldiga att göra. Men trots
              allt kan jag inte undgå att tycka att det är lite symtomatiskt
              för hur tandvårdsfrågorna har hanterats i regeringen de senaste
              elva åren.
            </seg>
            <seg n="9e834baf">
              Nu inför valet kommer det en utredning. Men när kommer resultat
              i verkligheten?
            </seg>
          </u>
          <note type="speaker" n="c3835a67">
            Anf. 71 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-eba07061a311fab3-3" n="f38736ef">
            <seg n="8843465f">
              Herr talman! Det är regeringen som var orolig för utvecklingen
              när det gäller den uppsökande tandvården för de mest utsatta och
              sköra medborgarna, som har rätt att få uppsökande tandvård och
              få nödvändig tandvård utförd. Därför gav vi Socialstyrelsen i
              uppdrag att undersöka den saken.
            </seg>
            <seg n="6d06ba88">
              Socialstyrelsen har nu kommit tillbaka förra veckan med rapporten
              som man lämnat till regeringen och där man också föreslagit åtgärder.
              Regeringen bereder frågorna nu för fullt. Vi kommer att återkomma
              med förslag med anledning av detta. Det är inte särskilt ovanligt
              att man en vecka efter att man har mottagit en rapport inte är
              fullt färdig med de åtgärdsförslag som kan bli aktuella.
            </seg>
            <seg n="f8158db9">
              När det gäller tandvårdsreformen i övrigt är nu en utredning
              tillsatt som arbetar mycket snabbt med att ta fram förslag på
              en ny omfattande tandvårdsreform som ska omfatta alla medborgare
              och som är ett mycket stort åtagande. Den tandvårdsreformen kommer
              att börja genomföras redan år 2007, alltså nästa år.
            </seg>
            <seg n="0f94ba51">
              Torskfiskekvoterna
            </seg>
          </u>
          <note type="speaker" n="ea7b6cdc">
            Anf. 72 SVEN GUNNAR PERSSON (kd):
          </note>
          <u who="sven_gunnar_persson_7bd9a0" xml:id="i-5ecad1fb50cfe537-0" n="10eb0de0">
            <seg n="abd76d61">
              Herr talman! Att det förekommer ett omfattande svartfiske av
              torsk har vi vetat länge. TV 4:s Kalla Fakta visade häromkvällen
              detta med all önskvärd tydlighet. Det är ett allvarligt hot mot
              ett torskbestånd som redan befinner sig i ett svårt krisläge.
            </seg>
            <seg n="49f77ce0">
              Enligt uppgifter i programmet sker lossning och ommärkning av
              fisken i spanska, portugisiska, tyska, brittiska och holländska
              hamnar där det inte skett någon kontroll av att kvoterna följs.
            </seg>
            <seg n="632f737e">
              Jag vill därför fråga samordningsministern i EU-frågor, Bosse
              Ringholm, vilka initiativ Sverige kommer att ta inom EU för att
              kontrollen i alla EU-hamnar ska ske på ett sätt som kraftigt försvårar
              rovfiske av det nu aktuella slaget.
            </seg>
          </u>
          <note type="speaker" n="ef6d3bf9">
            Anf. 73 Vice statsminister BOSSE RINGHOLM (s):
          </note>
          <u who="bosse_ringholm_minister_2004" xml:id="i-d18c14213569f97d-17" n="85fc9f5d">
            <seg n="86c70def">
              Herr talman! Självfallet kommer det statsråd som har ansvaret
              för fiskefrågor i EU att på de ministerråd och i andra kanaler
              som hon har tillgång till att följa upp dessa frågor.
            </seg>
            <seg n="7c96cc41">
              Sverige har varit ett av de länder som hårdast har drivit frågan
              om att försöka förhindra utfiskningen och den rovdrift som sker
              på området. Därför är vi också ett av de mest aktiva länderna
              för att se till att få en bra kontroll.
            </seg>
            <seg n="ff388aaf">
              Jag kan glädja frågeställaren med att det ansvariga statsrådet
              kommer att använda alla de möjligheter hon har för att få till
              stånd en bättre kontroll så att vi kan undvika det fusk och de
              felaktigheter som har funnits.
            </seg>
          </u>
          <note type="speaker" n="b1a2e2a0">
            Anf. 74 SVEN GUNNAR PERSSON (kd):
          </note>
          <u who="sven_gunnar_persson_7bd9a0" xml:id="i-5ecad1fb50cfe537-1" n="10eb0de0">
            <seg n="ab6e7b02">
              Herr talman! Med dessa insatser fungerar kontrollen uppenbarligen
              inte. Den svenska kontrollen av svenska fiskare är stenhård, och
              de som sköter sig får ta konsekvenserna av att torskbestånden
              minskar genom ständigt strängare regler och minskade kvoter. Kan
              EU-ministern lova mig att Sverige vid det kommande jordbruks-
              och fiskerådet, som är nästa vecka, kommer att ta upp frågan om
              att det är dags att ta i med hårdhandskarna mot svartfisket i
              alla medlemsländer?
            </seg>
          </u>
          <note type="speaker" n="4fdee1a8">
            Anf. 75 Vice statsminister BOSSE RINGHOLM (s):
          </note>
          <u who="bosse_ringholm_minister_2004" xml:id="i-d18c14213569f97d-18" n="85fc9f5d">
            <seg n="49d1701c">
              Herr talman! Det är en fråga som inte är ny. Tyvärr är detta
              en företeelse som har funnits tidigare också. Och eftersom vi
              från svensk sida har varit oerhört angelägna om att få till stånd
              en sjyst situation för alla de aktörer som finns, det vill säga
              att svenska fiskare inte ska ha en sämre situation än andra länders
              fiskare, har vi länge bevakat just den här kontrollaspekten. Vi
              kommer att fortsätta att göra det både vid ministerrådsmöten och
              vid andra tillfällen.
            </seg>
          </u>
          <note n="df58f217">
            Etnisk diskriminering vid bostadsköp
          </note>
          <note type="speaker" n="3662f3d0">
            Anf. 76 MARIAM OSMAN SHERIFAY (s):
          </note>
          <u who="unknown" xml:id="i-d18c14213569f97d-19" n="fe10c661">
            <seg n="3921939c">
              Herr talman! Min fråga handlar om etnisk diskriminering vid köp
              av bostadsrätt. I min lokaltidning Mitt i Sundbyberg kunde jag
              i tisdags läsa om en familj, familjen Saygin. Jag kunde läsa hur
              de blivit stoppade som medlemmar i en bostadsrättsförening där
              de hade köpt bostadsrätt. Deras banklån är godkänt, och de har
              fasta inkomster, men de blev inte godkända som medlemmar.
            </seg>
            <seg n="a374f644">
              Jag vill bara fråga Mona Sahlin vad hon gör för att förhindra
              etnisk diskriminering vid köp av bostadsrätt.
            </seg>
          </u>
          <note type="speaker" n="f81c529b">
            Anf. 77 Samhällsbyggnadsminister MONA SAHLIN (s):
          </note>
          <u who="mona_sahlin_minister_2004" xml:id="i-d18c14213569f97d-20" n="0f57d2bc">
            <seg n="2015d8a9">
              Herr talman! Jag har svårt att kommentera just det enskilda fallet,
              men jag vill säga så här:
            </seg>
            <seg n="7ab890ae">
              Sedan en tid tillbaka ingår bostadsmarknaden i diskrimineringslagen.
              Det är en ganska ny lag, och Ombudsmannen mot etnisk diskriminering,
              DO, har nu börjat få in ganska mycket anmälningar om detta. Några
              kommer hon nu också att driva i domstol. Jag är övertygad om att
              de fallen bara är en liten bråkdel av de fall som många med etnisk
              bakgrund upplever på bostadsmarknaden. Jag kan bara understryka
              att den här lagen finns.
            </seg>
            <seg n="89981260">
              Jag hoppas att den här familjen, om de upplever sig diskriminerade,
              också går till DO och anmäler det, så att vi kan få ännu fler
              exempel och också få anledning att pröva om lagstiftningen räcker.
              Gör den inte det är jag självfallet beredd att försöka vidta fler
              åtgärder. Men anmäl! Det är min allmänna uppmaning till alla som
              upplever sig diskriminerade på bostadsmarknaden.
            </seg>
          </u>
          <note type="speaker" n="2163e47a">
            Anf. 78 MARIAM OSMAN SHERIFAY (s):
          </note>
          <u who="unknown" xml:id="i-d18c14213569f97d-21" n="fe10c661">
            <seg n="81c81fb0">
              Herr talman! Ja, det är inte bara bostadsrättsföreningar som
              diskriminerar. Det finns även mäklare som uppmanar köpare med
              utländsk bakgrund att satsa på vissa områden om de ska ha chans
              att bli godkända som medlemmar. Detta gäller inte bara bostadsrättsföreningar.
              Det finns även mäklare. Jag undrar bara: Vad är statsrådets budskap
              till mäklare som med sitt agerande förstärker den här diskrimineringen?
            </seg>
          </u>
          <note type="speaker" n="bdea2930">
            Anf. 79 Samhällsbyggnadsminister MONA SAHLIN (s):
          </note>
          <u who="mona_sahlin_minister_2004" xml:id="i-d18c14213569f97d-22" n="0f57d2bc">
            <seg n="ca7e63ca">
              Herr talman! Jag har ett budskap till alla, oavsett om de är
              mäklare eller inte. Om man upplever att man ska ha som uppdrag
              att sköta något slags etnisk rensning på bostadsmarknaden är min
              bestämda uppmaning: Sluta! Det är icke vare sig mänskligt eller
              tillåtet.
            </seg>
            <seg n="f6764589">
              Vi har inlett ett ytterligare arbete med bostadsorganisationer.
              Jag ska utvidga det så att även mäklare och andra intressenter
              tas med, så att de blir uppmärksamma på hur lagstiftningen ser
              ut och vilka förväntningar som samhället faktiskt har. Om man
              uppfyller de regler som finns ställda när det gäller till exempel
              inkomst och lån, som frågeställaren sade, har icke etnisk bakgrund
              ett endaste dugg med detta att göra. Har det det är det diskriminering.
            </seg>
            <seg n="3248bcc5">
              Det är den uppmaning jag har. Och vi tar detta också på mycket
              stort allvar.
            </seg>
            <seg n="e42904cc">
              Väntetider till barn- och ungdomspsykiatrin
            </seg>
          </u>
          <note type="speaker" n="fad48fc2">
            Anf. 80 MAGDALENA ANDERSSON (m):
          </note>
          <u who="magdalena_andersson_acaf16" xml:id="i-70d54a36b1473c76-3" n="e24c876a">
            <seg n="08722afd">
              Herr talman! Det finns i vårt land i dag flickor och pojkar som
              sitter hemma på sängkanten och skär sig, sticker sig, bränner
              sig med cigaretter och rispar på kroppen. De mår inte bra. De
              gör det här för att de har så mycket ångest.
            </seg>
            <seg n="e09d0978">
              Det är klart att det behövs många olika åtgärder för att komma
              till rätta med det här. En åtgärd kan vara mobbningsprogram i
              skolan där man kommer åt det här ordentligt. En annan är att se
              till att det finns möjlighet att komma till barn- och ungdomspsykiatrin
              i tid. I dag finns det exempel på flickor som har fått vänta i
              upp till ett och ett halvt år. Ett halvår till ett år är inte
              ovanligt.
            </seg>
            <seg n="178f3b2e">
              Min fråga till statsrådet Ylva Johansson är: Vad tänker statsrådet
              göra för att underlätta för de barn och unga som mår så dåligt
              att de sitter och täljer sig själva i armarna, för att de ska
              få en chans att komma till barn- och ungdomspsykiatrin?
            </seg>
          </u>
          <note type="speaker" n="8db808bb">
            Anf. 81 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-eba07061a311fab3-4" n="f38736ef">
            <seg n="617c7703">
              Herr talman! Det är en mycket allvarlig fråga som Magdalena Andersson
              tar upp. Det är naturligtvis väldigt allvarligt att det finns
              barn och ungdomar som mår så illa och att de också går så långt
              att de skadar sig själva. Jag tror att vi behöver göra åtgärder
              på flera områden för att komma till rätta med de här problemen.
            </seg>
            <seg n="f5064e67">
              En hel del åtgärder är redan vidtagna. Till exempel har resurserna
              när det gäller skolhälsovården förstärkts. Jag tror att det har
              varit en ökning med ungefär 3040 % de senaste fem åren när det
              gäller tillgången till till exempel skolkuratorer och skolsköterskor.
              Det är en viktig del.
            </seg>
            <seg n="09a7e972">
              Vi har satsat särskilda pengar på psykiatrin i år och förra året,
              totalt 700 miljoner riktade resurser för nationell utveckling
              och rakt ut till samverkan mellan kommuner och landsting, för
              att förstärka vårdinsatserna.
            </seg>
            <seg n="a3e0544e">
              Vi har påbörjat ett arbete när det gäller nationella kvalitetsregister
              inom psykiatrin för att kunna förbättra och göra jämförelser av
              resultaten av olika åtgärder. Och vi kan i dag se att samtliga
              landsting har fått en klart förbättrad ekonomi och också en möjlighet
              att prioritera insatser inom psykiatrin på ett annat sätt än man
              har haft möjlighet till under tidigare perioder.
            </seg>
          </u>
          <note type="speaker" n="a03fdc70">
            Anf. 82 MAGDALENA ANDERSSON (m):
          </note>
          <u who="magdalena_andersson_acaf16" xml:id="i-70d54a36b1473c76-4" n="e24c876a">
            <seg n="6d345d10">
              Herr talman! Jag tror att alla är övertygade om att vi inte ska
              ha det så här, att det finns flickor och pojkar som går till skolan
              med en klump i magen eller känner att livet är så förfärande.
              Jag tror också att vi tycker att alla de barn och unga som har
              behov av att möta barn- och ungdomspsykiatrin ska ha den chansen.
              Det ska inte vara väntetider på sex månader, tolv månader, ett
              och ett halvt år. Det fungerar inte riktigt inom barn- och ungdomspsykiatrin
              och inte heller i kombination med vuxenpsykiatrin. Det vet vi.
            </seg>
            <seg n="c1236639">
              Psykiatriutredaren, som nu har ett arbete, har tyvärr inte i
              sina direktiv någonting om att se över hur det fungerar inom barn-
              och ungdomspsykiatrin. Min uppfattning är att han naturligtvis
              borde ha det.
            </seg>
            <seg n="8cc35c1f">
              Allianspartierna vill att det ska vara en månads vårdgaranti
              för barn och unga när det gäller att de åtminstone ska få en bedömning
              och diagnos. Är statsrådet beredd att arbeta för detta?
            </seg>
          </u>
          <note type="speaker" n="dc4a0d31">
            Anf. 83 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-eba07061a311fab3-5" n="f38736ef">
            <seg n="1677214f">
              Herr talman! Låt mig först säga att vi nyligen har infört en
              vårdgaranti. Den omfattar givetvis också psykiatrin. Det är ett
              stort åtagande för svensk sjukvård att klara av den vårdgarantin,
              men det ser gott ut när vi tittar runtom i landstingen när det
              gäller att kunna leva upp till det.
            </seg>
            <seg n="b3b82360">
              Jag tror att man behöver göra ytterligare insatser när det gäller
              särskilt psykiatrin och inte minst barn- och ungdomspsykiatrin.
              Jag vet också att man är medveten om detta ute i landstingen,
              där man har uppgiften att prioritera resurser.
            </seg>
            <seg n="ecb5dc4a">
              Psykiatrisamordnarens uppdrag gäller hela psykiatrin. Barn- och
              ungdomspsykiatrin är på inget sätt undantagen. Man bedriver också
              arbete när det gäller barn- och ungdomspsykiatrin.
            </seg>
            <seg n="6d3d8a06">
              Vi behöver också åtgärder utöver barn- och ungdomspsykiatrin.
              Det gäller till exempel den skärpta lagstiftningen när det gäller
              åtgärder mot mobbning, som riksdagen tidigare har tagit ställning
              till. Det gäller den utredning som tittar på varför barn och ungdomar
              i dag mår så pass dåligt som de uppger sig göra. Det gäller de
              uppdrag till Socialstyrelsen som handlar om självmordsförsök och
              självmord bland ungdomar och hur vi ska kunna förhindra detta.
              Det gäller uppdrag till Socialstyrelsen som gäller medicinering
              av antidepressiva medel. Och så finns det en rad olika åtgärder
              som redan vidtas på det här området.
            </seg>
            <seg n="cec9007c">
              Buller
            </seg>
          </u>
          <note type="speaker" n="f916d262">
            Anf. 84 RIGMOR STENMARK (c):
          </note>
          <u who="rigmor_stenmark_bd34ff" xml:id="i-4f41cf9b12d9a1bc-0" n="4fec1cad">
            <seg n="313388fa">
              Herr talman! Jag vill ställa en fråga till samhällsbyggnadsministern,
              och den handlar om buller. Buller är ett av de gissel som vi har,
              och det är inte alldeles lätt att komma till rätta med problematiken.
              Det är ofta konflikter mellan dem som ska bygga bostäder och planera
              för det och dem som ska bygga trafikleder och planera för det.
            </seg>
            <seg n="7b8c3233">
              Riksdagen har också ställt sig bakom förslaget att minska bullret
              med 5 % till år 2010 jämfört med 1998. Vi är nu halvvägs, och
              jag undrar hur det går. Har samhällsbyggnadsministern fokus inställt
              på att minska bullret?
            </seg>
          </u>
          <note type="speaker" n="d782fbcd">
            Anf. 85 Samhällsbyggnadsminister MONA SAHLIN (s):
          </note>
          <u who="mona_sahlin_minister_2004" xml:id="i-d18c14213569f97d-23" n="0f57d2bc">
            <seg n="f38e12e8">
              Herr talman! Ja, självklart har jag fokus på att försöka uppfylla
              de krav och önskemål som riksdagen ställt sig bakom. Där finns,
              som sagt, frågan om buller. Det som vi nu arbetar med består egentligen
              av tre delar.
            </seg>
            <seg n="a200377c">
              För det första handlar det om vilka krav vi kan ställa på inomhusmiljön
              till exempel när vi nu ska bygga upp ett system för deklaration
              av byggnader. För det andra gäller det kravet på bygglov, det
              vill säga att ställa krav på den som bygger och planerar ett bostadsområde
              att använda den bästa möjliga tekniken för att så mycket som möjligt
              minska bullret inne i bostäderna. För det tredje handlar det om
              källan till bullret, vilket till stor del, precis som Rigmor Stenmark
              sade, rör trafiken.
            </seg>
            <seg n="fd3fd8fd">
              Det pågår ett arbete med att titta på vägbeläggningen då det
              finns nya former av asfalt som bullrar mycket mindre. Det pågår
              också en diskussion om dubbdäckens vara eller inte vara i storstadstrafiken,
              och inte minst pågår det en diskussion med bilindustrin om att
              titta på ifall fordonen genom ny teknik kan förmås att bullra
              mindre.
            </seg>
            <seg n="09e392de">
              Vi tar alltså detta på stort allvar och jobbar brett med frågorna.
              Jag har goda förhoppningar om att vi ska kunna åstadkomma förändringar
              också när det gäller buller som hälsoproblem i våra bostäder och
              i storstäderna.
            </seg>
          </u>
          <note type="speaker" n="00e56542">
            Anf. 86 RIGMOR STENMARK (c):
          </note>
          <u who="rigmor_stenmark_bd34ff" xml:id="i-4f41cf9b12d9a1bc-1" n="4fec1cad">
            <seg n="a6b9be8a">
              Herr talman! Detta är väldigt angeläget inte minst för så att
              säga tredje part. Barnen väljer inte själva var eller hur de ska
              bo, och de blir ofta drabbade av bullret. Vi har fått redovisat
              att det innebär svårigheter för dem. Koncentrationen minskar och
              de kan inte ta till vara kunskap som de får i till exempel skolan.
              Här är vi inne på inomhusbullret, och jag tycker att det är oerhört
              viktigt att även fokusera på hälsoeffekterna av bullret.
            </seg>
            <seg n="e70feaac">
              Jag skulle vilja skicka med Mona Sahlin att inte ge efter när
              det nu kommer krav på speciella normer för oss som bor i storstadsområdena
              kontra hur det ser ut i övriga landet. Det är lika viktigt för
              de människor som bor i storstäderna som för andra att vara fria
              från bullereffekterna.
            </seg>
          </u>
          <note type="speaker" n="e3b435c9">
            Anf. 87 Samhällsbyggnadsminister MONA SAHLIN (s):
          </note>
          <u who="mona_sahlin_minister_2004" xml:id="i-d18c14213569f97d-24" n="0f57d2bc">
            <seg n="73a1475d">
              Herr talman! Det är ingen tvekan om att miljön där vi bor och
              lever skiljer sig när det gäller bullernivån beroende på om vi
              bor i en storstad eller om vi bor i glesbygden. Därmed inte sagt
              att vi inte ska ställa krav när man bygger och bygger om att använda
              sig av tekniken för att i möjligaste mån få ned bullernivåerna.
            </seg>
            <seg n="8711aa8b">
              Det som Rigmor Stenmark tar upp, och som jag tar med mig, handlar
              också om det som kan bullra inne i bostäder och hus där barn befinner
              sig, nämligen i barnomsorgen och i skolan. Då handlar det om miljön
              för barnen och de vuxna, vilken förmåga och kunskap de som arbetar
              inom förskolan och skolan har. Det handlar om vikten av att försöka
              få ned nivån på hur man pratar med varandra och vilka former man
              har för det.
            </seg>
            <seg n="0c223ed8">
              Frågan gäller alltså inte enbart hur vi bygger eller hur mycket
              bilarna bullrar utan också respekten för att arbetsmiljön även
              för barn måste ha en tysthetsnivå så att man kan klara arbetskraven
              ur hälsosynpunkt. Jag tar självklart med mig även detta.
            </seg>
            <seg n="2d53e76e">
              Studiemedlen
            </seg>
          </u>
          <note type="speaker" n="f8e99777">
            Anf. 88 AXEL DARVIK (fp):
          </note>
          <u who="axel_darvik_51b0b0" xml:id="i-372206efa9efdaff-0" n="3d549bfa">
            <seg n="f884536b">
              Herr talman! Jag skulle vilja vända mig till Lena Hallengren
              eftersom hon har hand om studiemedlen.
            </seg>
            <seg n="9230bb7b">
              Göran Persson lovade i partiledardebatten i går att höja studiemedlen
              för gymnasisterna med några hundralappar, lägligt före valet.
              Det fläskandet inför valet var i och för sig riktigt, men det
              är inte det stora problemet. Det stora problemet gäller landets
              högskolestudenter, som varit verkliga loser under Socialdemokraternas
              tid vid makten. Andra grupper i samhället har kunnat se sina inkomster
              stiga medan studenterna bara sett kostnader och hyror stiga utan
              att inkomsterna följt med.
            </seg>
            <seg n="c3604a27">
              Folkpartiet vill höja studiemedlen med 400 kr per månad, och
              jag undrar vad regeringen är beredd att göra för att kanske bättra
              på sitt skamfilade rykte.
            </seg>
          </u>
          <note type="speaker" n="195a32ca">
            Anf. 89 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-d18c14213569f97d-25" n="4b7768e2">
            <seg n="d01c8ebc">
              Herr talman! Fläskande ska vi väl inte hålla på med, oavsett
              om det är före eller efter ett val. I stället ska vi ägna oss
              åt väl genomtänkt politik och reformer som vi tror får de effekter
              som är önskvärda.
            </seg>
            <seg n="3cd01659">
              När det gäller studiehjälpen har Axel helt rätt. Precis som statsministern
              sade i partiledardebatten i går planeras en höjning av studiehjälpen
              så att den ligger på samma nivå som barnbidraget. Det är mycket
              positivt att vi nu har möjligheter och ekonomiskt utrymme att
              göra det.
            </seg>
            <seg n="9ed6d511">
              Studiemedlen har faktiskt inte varit orörda utan delvis räknats
              upp med prisbasbeloppet. Nu inför regeringen precis i dagarna
              ett tilläggsbidrag till studerande med barn. Det kostar nästan
              en halv miljard kronor och är ett tilläggsbidrag till de studenter
              som har den allra tuffaste ekonomiska situationen. Det handlar
              om 500 kr för ett barn och nästan 800 kr för två barn, vilket
              jag tror är ett välkommet tillskott för många.
            </seg>
            <seg n="f0ba2566">
              Regeringen har också valt att göra andra satsningar. Från och
              med den 1 juli i år förskjuts lånetrappan, vilket innebär att
              man har möjlighet att ta studielån, att studera med studiemedel,
              inte bara tills man fyller 50 utan ytterligare fyra år. Det tycker
              jag är mycket positivt.
            </seg>
            <seg n="47a47daa">
              Sedan är det naturligtvis alltid en fråga om ekonomi. Hur mycket
              ska vi lägga på studiemedlen kontra andra satsningar? De satsningar
              vi gjort på studiemedlen är, så här långt, att införa ett tilläggbidrag
              till studerande med barn samt att flytta lånetrappan, vilket jag
              tror är välbehövda förändringar.
            </seg>
          </u>
          <note type="speaker" n="dfd7c76b">
            Anf. 90 AXEL DARVIK (fp):
          </note>
          <u who="axel_darvik_51b0b0" xml:id="i-372206efa9efdaff-1" n="3d549bfa">
            <seg n="079c5e6f">
              Herr talman! Jag tycker i alla fall att det är olyckligt att
              det är studenterna som dragit nitlotten under tiden med Socialdemokraterna,
              att de faktiskt inte kunnat följa med det övriga samhället utan
              hela tiden sackat efter.
            </seg>
            <seg n="43037b70">
              Vi har i Folkpartiet fler förslag. Förutom att vi vill ge en
              kompensation till studenterna om 400 kr i månaden tycker vi att
              det är helt orimligt att straffa dem som är flitiga och klarar
              av att jobba samtidigt som de pluggar. Det finns nämligen en gräns
              som innebär att om man tjänar en del pengar på extraarbete blir
              man av med en del av sina studiemedel och måste betala tillbaka
              dem. Detta är naturligtvis helt orimligt.
            </seg>
            <seg n="c894a2d7">
              Vi kommer att möta stora utmaningar framöver när vi går mot mer
              och mer globalisering. Jag tror att det är med kunskap och flit
              som vi kan klara av dessa utmaningar. Därför undrar jag om regeringen
              är beredd att ta bort gränsen för fribeloppet.
            </seg>
          </u>
          <note type="speaker" n="9bcb5f0e">
            Anf. 91 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-531dcc9e8f16beb7-2" n="4b7768e2" next="i-0603517617c07e5a-2">
            <seg n="5037f520">
              Herr talman! Det är intressant att höra en folkpartist argumentera
              för att staten ska betala ut bidrag till dem som har så höga inkomster
              att de egentligen inte behöver bidrag. Det är precis det som det
              handlar om. När man har en inkomst på 200 000 kr på ett år har
              vi så här långt sagt att man då inte behöver något studiebidrag
              eller förmånligt studielån från staten. Jag är i dag inte beredd
              att ändra mig på den punkten.
            </seg>
            <seg n="7ba2ece9">
              År 2001, när vi genomförde den senaste studiestödsreformen, fördubblades
              fribeloppet. Det ökade från 50 000 kr till 100 000 kr. Jag ser
              i dag inte den som den mest angelägna reformen inom studiestödsområdet.
            </seg>
            <seg n="cf254488">
              Vi ska också fundera över vilken situation vi sätter den enskilda
              i. Det är klart att det är ett väldigt krävande arbete att studera.
              Hur mycket man sedan klarar av att arbeta samtidigt är upp till
              den enskilde att bedöma, men om man klarar av att arbeta så mycket
              att man har en så pass hög inkomst är ett bidrag från staten kanske
              inte det mest lämpliga.
            </seg>
            <seg n="fdb43bc8">
              Arbetslösheten på Gotland
            </seg>
          </u>
          <note n="28a2041b">
            Anf. 92 LARS LINDÉN (kd):
          </note>
          <u who="lena_hallengren_minister_2002" xml:id="i-0603517617c07e5a-2" n="4b7768e2" prev="i-531dcc9e8f16beb7-2">
            <seg n="faba1044">
              Herr talman! Arbetslösheten på Gotland är en av de värsta i landet.
              Konkurserna minskade något i övriga Sverige förra året, men på
              Gotland ökade de med 125 %. Det var framför allt inom turist-
              och besöksbranschen som motgångarna kom. Då turistbranschen är
              en av Gotlands viktigaste näringar är detta mycket illavarslande.
              Det är illa för en ö som år 2004 utnämndes till världens bästa
              ö.
            </seg>
            <seg n="2208d9d0">
              Vanliga barnfamiljer som normalt bara har råd med camping, vandrarhem
              och stugbyar valde bort Gotland. År 2005 tappade campingplatserna
              9,5 % av beläggningen, vandrarhemmen 23 % och stugbyarna 16 %.
              Samtidigt ökade beläggningen vid liknande anläggningar i övriga
              Sverige. Detta tycker vi är illa, och jag undrar vad Näringsdepartementet
              och Thomas Östros tänker göra åt det.
            </seg>
          </u>
          <note type="speaker" n="7981c1f3">
            Anf. 93 Näringsminister THOMAS ÖSTROS (s):
          </note>
          <u who="thomas_östros_minister_2004" xml:id="i-531dcc9e8f16beb7-3" n="1031207e" next="i-0603517617c07e5a-3">
            <seg n="8d36d993">
              Herr talman! När det gäller de specifika turistfrågorna rekommenderar
              jag Lars Lindén att ställa dem till turistminister Ulrica Messing.
            </seg>
            <seg n="e4f24a45">
              Det är klart att Gotland och Gotlands utveckling är en angelägenhet
              för hela regeringen. Därför pågår nu ett mycket ambitiöst omställningsarbete
              för Gotland där vi breddar dess arbetsmarknad. Vi genomför satsningar
              på Gotland i samband med avvecklingen av försvaret, vilket ger
              möjligheter till en ny arbetsmarknad och nya arbetsuppgifter på
              Gotland.
            </seg>
            <seg n="4026f25b">
              Dessutom finns möjligheten att utveckla statlig mark och statliga
              innehav för att ytterligare till exempel utveckla turismverksamheten.
              Allt detta håller Ulrica Messing, turismminister och regionalpolitisk
              minister, på med. Om Lars Lindén vill diskutera det ytterligare
              så rekommenderar jag honom att fråga henne.
            </seg>
          </u>
          <note n="661ab228">
            Anf. 94 LARS LINDÉN (kd):
          </note>
          <u who="thomas_östros_minister_2004" xml:id="i-0603517617c07e5a-3" n="1031207e" prev="i-531dcc9e8f16beb7-3">
            <seg n="f50fc996">
              Herr talman! Jag vill ändå fråga om inte Thomas Östros tycker
              att det är en vettig idé att vi tittar över båtbiljettpriserna.
              Det är tydligen det som orsakar att svaga grupper, som inte har
              råd, väljer bort Gotland. Det kostar kanske 3 000 kr för en barnfamilj
              att åka tur och retur till Gotland. Det är värt att titta på om
              det är regionalpolitiskt vettigt att det ska vara så dyrt att
              åka de 25 milen tur och retur jämfört med att det kostar 500 kr
              att åka bil motsvarande sträcka.
            </seg>
            <seg n="c8d8f7ed">
              Detta är viktigt just för turismbranschen. Det är en av världens
              kanske mest expansiva branscher i dag, men i Sverige är vi dåliga
              på turism i dag. Gotland skulle också ha nytta av att vi ändrar
              politiken där.
            </seg>
            <seg n="adead792">
              Vi föreslår från vårt parti, Kristdemokraterna, att man satsar
              dubbelt så mycket på marknadsföring av Sverige internationellt.
              Jag tycker att Thomas Östros borde ha en åsikt om det. Vore det
              inte vettigt att få i gång turismen även i Sverige? Vi ligger
              nästan sist i EU i dag.
            </seg>
          </u>
          <note type="speaker" n="d4772308">
            Anf. 95 Näringsminister THOMAS ÖSTROS (s):
          </note>
          <u who="thomas_östros_minister_2004" xml:id="i-d18c14213569f97d-26" n="1031207e">
            <seg n="a979a931">
              Herr talman! Om det är någonting som har utvecklats väldigt starkt
              så är det just turismen i Sverige under senare år. Vi har fått
              en fin tillströmning av internationella gäster till Sverige och
              vi har blivit allt bättre på att erbjuda intressanta alternativ
              för turister på en internationell turistmarknad. Det har bland
              annat att göra med en stark regional satsning men det beror också
              på att staten är med och stöttar och bidrar.
            </seg>
            <seg n="70c839af">
              Efter denna frågestund, där vi har fått höra varenda frågeställare
              från den borgerliga alliansen säga att man vill satsa ytterligare
              på någon ny verksamhet och någon ny utgift, så kan jag icke se
              någon trovärdighet alls i Kristdemokraternas satsningar.
            </seg>
            <seg n="02c6b363">
              Det är klassisk oppositionspolitik att bara säga att man satsar
              mer. Här handlar det om genomföra ett brett arbete där Gotland
              har mycket goda förutsättningar att vara en mycket stark turistregion
              i Sverige även i framtiden.
            </seg>
          </u>
          <note n="e4a0d4f7">
            Anf. 96 FÖRSTE VICE TALMANNEN:
          </note>
          <note n="c1b22d95">
            Därmed var denna frågestund avslutad och vi tackar deltagande
            statsråd och ledamöter.
          </note>
          <note n="8b5d51a0">
            5 § Ändringar i sekretesslagen
          </note>
          <note n="e5b7f333">
            Föredrogs
          </note>
          <note n="2bff372e">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note n="324bdc82">
            Förste vice talmannen konstaterade att ingen talare var anmäld.
          </note>
          <note n="400b031c">
            6 § Granskning av statsrådens tjänsteutövning och regeringsärendenas
            handläggning
          </note>
          <note n="e5b7f333">
            Föredrogs
          </note>
          <note type="speaker" n="12582689">
            Anf. 97 HELENA BARGHOLTZ (fp):
          </note>
          <u who="helena_bargholtz_9ffc2b" xml:id="i-fb747c1a8ecc3a55-0" n="03d9986e">
            <seg n="f4f76d5e">
              Herr talman! Under alla mina år i konstitutionsutskottet, och
              de börjar bli rätt många nu, har frågan om regeringens utnämningsmakt
              dykt upp med jämna mellanrum. Många är bekymrade över regeringens
              makt över utnämningarna till högre offentliga poster och hur detta
              går till.
            </seg>
            <seg n="ed7321a8">
              Alldeles uppenbart framgår det av regeringsformens föreskrifter
              att vid tillsättning av statlig tjänst ska avseende fästas bara
              vid sakliga grunder som förtjänst och skicklighet. Detta har regeringen
              proklamerat genom statsrådet Österberg själv. I sin chefspolicy
              har man under fjolåret proklamerat följande föresatser i denna
              policy. Jag vill läsa upp dem därför att jag tycker att de är
              bra och kloka. De lyder så här:
            </seg>
            <seg n="b335753e">
              Vid tillsättningen av statlig tjänst ska avseende fästas endast
              vid sakliga grunder såsom förtjänst och skicklighet. Rekryteringen
              av myndighetschefer ska ske utifrån preciserade krav, ett brett
              ansökningsförfarande och ett omsorgsfullt urvalsförfarande. En
              skriftlig kravprofil baserad på myndigheternas nuvarande och kommande
              verksamhet ska alltid tas fram innan sökandet av kandidater börjar.
              Särskild vikt bör läggas vid ledaregenskaper och tidigare erfarenheter
              som chef. Ett brett sökförfarande innebär att regeringen söker
              kandidater även från näringsliv, kommuner och landsting. Regeringen
              ska sträva efter att vid utnämningen av myndighetschefer öka den
              etniska och kulturella mångfalden. Så långt som möjligt ska det
              alltid finnas både en kvinnlig och en manlig kandidat med i det
              slutliga urvalet. Målet är att rekrytera så kvalificerade ledare
              som möjligt inom statsförvaltningen. Det ska uppnås genom att
              ta vara på den kompetens som finns bland såväl kvinnor som män.
            </seg>
            <seg n="7f3fc452">
              Detta är alltså den chefspolicy som Regeringskansliet ska tillämpa.
              Som jag sade så låter det bra och klokt. Det är precis så det
              ska gå till. Men så är det tyvärr inte i dag. Därför har jag bett
              riksdagens utredningstjänst att från Regeringskansliet begära
              fram underlaget för alla generaldirektörsutnämningar under förra
              året för att se om mina farhågor har besannats.
            </seg>
            <seg n="eedbebb3">
              Regeringens utnämningspolitik har utsatts för hård kritik av
              bland andra Inga-Britt Ahlenius, som tidigare var generaldirektör
              för Riksrevisionsverket och numera har ett toppjobb för FN:s revision.
              Inga-Britt Ahlenius har uttryckt det så här: I Sverige dyker det
              plötsligt upp en ny generaldirektör, och ingen har insyn i den
              processen. Man utkräver inte ansvar för sina politiska vänner,
              och man kan aldrig ställa regeringen till svars för en dålig utnämning.
            </seg>
            <seg n="ccacec68">
              Herr talman! Riksdagen har vid flera tillfällen krävt öppenhet
              och insyn i utnämningsförfarandet. Men det sker inte i alla fall.
              Förvaltningspolitiken är en av de viktigaste hörnstenarna i en
              fungerande demokrati, och den måste naturligtvis ske i full öppenhet.
            </seg>
            <seg n="e0c9b309">
              Socialdemokraterna brukar klaga över att min partikamrat Tobias
              Krantz tar upp frågan gång på gång här i kammaren. Det är så tröttsamt
              att höra honom, framhåller man. Men jag kan garantera Socialdemokraterna
              att detta kommer inte bara Tobias Krantz att göra, utan många
              av oss andra politiker kommer också att ta upp det här gång på
              gång med envishet till dess att vi ser att det blir en tillfredsställande
              ordning.
            </seg>
            <seg n="39c65f96">
              Min partikamrat och tidigare statsrådet Birgit Friggebo brukade
              säga att politik är att tjata, och vi kommer att fortsätta att
              tjata om en annan öppen form för utnämningar till offentliga tjänster
              tills vi är nöjda.
            </seg>
            <seg n="352be291">
              Men, herr talman, de myndighetschefer som utses av regeringen
              måste också känna att det vore mycket bättre om de tillsattes
              med mer öppenhet i processen. Det ökar ju deras legitimitet inför
              de anställda, medierna och allmänheten. Då är det helt klart varför
              man har fått jobbet.
            </seg>
            <seg n="4c6a10f9">
              KU:s majoritet hänvisar i betänkandet till den pågående Grundlagsutredningen.
              Den här utredningen ska bland alla sina uppgifter också komma
              med förslag när det gäller tillsättningsförfarandet av myndighetschefer.
              Socialdemokraterna menar att utredningen inte bör förekommas.
              Den måste få arbeta i fred och få tänka över de här frågorna.
              Men jag menar att det är ett väldigt konstigt resonemang. Den
              här utredningen ska ju pågå i flera år. Det dröjer länge innan
              den blir klar. Dessutom har ju utredningens ledamöter förklarat
              att de är väldigt angelägna om att vi ska ha en öppen debatt om
              bland annat de frågor som gäller utnämningsförfarandet under den
              tid som utredningen arbetar. Så låt oss ha den debatten!
            </seg>
            <seg n="cab7f926">
              Jag vill därför avslutningsvis undra: Om vi nu inte ska diskutera
              regeringens utnämningsmakt under den tid som Grundlagsutredningen
              pågår, ska inte regeringen då också avstå från att göra utnämningar
              under samma tid? Eller hur?
            </seg>
          </u>
          <note type="speaker" n="2b777631">
            Anf. 98 INGVAR SVENSSON (kd):
          </note>
          <u who="ingvar_svensson_838b4e" xml:id="i-601756ffbfbb41ec-0" n="17130da8">
            <seg n="baaa25b7">
              Herr talman! I går reagerade jag på en artikel som jag fick via
              nätet. Där hette det: Erfarenhetsmässigt är inte heller konstitutionsutskottets
              granskning ett effektivt medel att utkräva ansvar.
            </seg>
            <seg n="34ab3579">
              Problemet med den skrivningen är att den bygger på ett missförstånd.
              Per definition utkräver konstitutionsutskottet inte ansvar. Däremot
              gör vi en ansvarsgranskning som vi meddelar kammaren, och därmed
              är det slut. Utkrävandet av ansvar får andra agerande sköta. Detta
              skickade jag som en replik till den här artikeln. Min reaktion
              möttes av ett svar som inte är ovanligt i dagens mediebild av
              just konstitutionsutskottet, nämligen att granskningen har styrts
              mer av politisk taktik och partiomsorg än av önskan att reellt
              granska ansvarigheten. Det är mediebilden.
            </seg>
            <seg n="71ff0069">
              Mer än tio års erfarenhet inifrån utskottet ger mig en annan
              bild. Visst finns det partipolitiskt färgande här och där, men
              det generella påståendet om politisk taktik och partiomsorg är
              baserat på en mediebild där man gärna fokuserar på det som skiljer.
              Men den kan svårligen föras i bevis såsom generellt påstående.
              Detta betänkande är ett exempel på detta. Ja, det finns en reservation
              till betänkandet, men samtidigt kan det visas att utskottet är
              enigt på flera punkter i sin kritik av hur saker och ting fungerar
              på andra sidan. Ett exempel är oklarheten när det gäller medel
              till Allmänna arvsfonden.
            </seg>
            <seg n="5dac1228">
              Herr talman! Ett annat exempel är det faktum att Regeringskansliet
              den senaste tioårsperioden ständigt vuxit även när det gäller
              antalet politiskt tillsatta tjänstemän. Utskottet konstaterar
              att det är svårt att få en helhetsbild av varför personalstyrkan
              ökar. Ökat internationellt arbete sägs vara en orsak, men när
              det gäller samarbetet inom EU har ju Sveriges ständiga representation
              i Bryssel också byggts ut ordentligt.
            </seg>
            <seg n="d956fc92">
              Herr talman! Jag tycker att det är bra att utskottet slår fast
              att man tänker fortsätta att följa och granska den här utvecklingen.
            </seg>
            <seg n="e0c90394">
              Herr talman! Ett tredje exempel är följetongen om hur regeringen
              dokumenterar styrningen av de statliga bolagen. I mer än tio år
              har konstitutionsutskottet påpekat vikten av rutiner som gör det
              möjligt att följa upp viktiga händelseförlopp och som gör det
              möjligt att granska vilka kontakter som funnits mellan departement
              och bolagsledningar. Om inte KU har underlag för sin granskning
              och om inte Riksrevisionen har information för sin revision kan
              vi ju inte ta ställning till om vi har en effektiv styrning av
              våra statliga bolag.
            </seg>
            <seg n="f07f423d">
              Men det är tydligt att det för regeringen inte varit tillräckligt
              angeläget att få ordning på rutinerna. Efter konstitutionsutskottets
              granskning i våras ställde sig riksdagen bakom ställningstagandet
              att statsråden Leif Pagrotsky och Thomas Östros inte kunde undgå
              kritik för bristen på dokumentation av kontakterna mellan Näringsdepartementet
              och Vattenfall.
            </seg>
            <seg n="f0513917">
              I det här betänkandet, herr talman, konstaterar utskottet återigen
              att några rutiner inte kommit i bruk som tillgodoser kravet att
              kunna granska regeringens agerande.
            </seg>
            <seg n="136df64b">
              Herr talman! Det är viktigt att denna följetong får ett slut.
              Regeringen måste på ett bättre sätt ta till sig resultatet av
              konstitutionsutskottets granskningar. Jag förutsätter nämligen
              att regeringen är läskunnig.
            </seg>
            <seg n="92a25017">
              Jag ska avslutningsvis uppehålla mig vid vår granskning av hur
              regeringen förvaltar utnämningsmakten. Det framgår av regeringsformen
              att vid tillsättande av statlig tjänst ska avseende fästas endast
              vid sakliga grunder såsom förtjänst och skicklighet även om hänsyn
              får tas till andra grunder så länge de är sakliga. Frågan är alltså
              om regeringen lever upp till denna bestämmelse. Det finns starka
              skäl att betvivla det.
            </seg>
            <seg n="7ba73ced">
              Av utnämnda myndighetschefer som har politisk bakgrund har närmare
              60 % socialdemokratisk bakgrund. Det är en överrepresentation
              som är så stor att den kan väcka misstanke om att inte enbart
              sakliga grunder vägs in i utnämningen.
            </seg>
            <seg n="1524da1c">
              Herr talman! Självklart ska politisk bakgrund inte diskvalificera
              någon från att utnämnas till statlig tjänst, till exempel till
              generaldirektör. I vissa fall kan politisk erfarenhet till och
              med vara särskilt värdefull för ledningen av en offentlig organisation.
              Vad som i sådana fall är relevant är inte vilket politiskt parti
              den person som utnämns har representerat, utan att han eller hon
              har haft vissa uppgifter i en politisk och offentlig miljö och
              utfört dessa på ett sådant sätt att det är meriterande för den
              tjänst som ska tillsättas. Om det är vi alla eniga. Men frågan
              är varför Socialdemokraterna är så pass överrepresenterade bland
              dem som har politisk bakgrund.
            </seg>
            <seg n="b5f66b24">
              Statsministern har i en tidigare utfrågning av utskottet uttryckt
              att vi har all anledning att ta vara på statssekreterare i staten.
              Misstanken infinner sig att den socialdemokratiska regeringen
              har en bevekelsegrund utöver sakliga grunder, nämligen att ta
              till vara sina före detta statssekreterare. Socialdemokraterna
              och vänsterpartisten i utskottet fortsätter argumenteringen så
              att vi får en cirkelargumentering. Eftersom det är så många statssekreterare
              som utnämns så blir det många med en bakgrund inom Socialdemokraterna
              eftersom att vi haft socialdemokratiska regeringar i mer än tio
              år.
            </seg>
            <seg n="fee5b556">
              Nej, här behöver vi göra en markering och värna en effektiv statsförvaltning
              genom att betona att skickligheten ska sättas främst vid tillsättning
              av statlig tjänst.
            </seg>
            <seg n="10f44966">
              Herr talman! Jag vill därför yrka bifall till reservationen,
              som jag hyser goda förhoppningar ska få kammarens godkännande.
            </seg>
          </u>
          <note type="speaker" n="113b95e7">
            Anf. 99 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-b6f1ddba0891b7ff-0" n="668e350c">
            <seg n="b7d64986">
              Herr talman! Det är KU:s uppdrag att granska statsrådens tjänsteutövning
              och regeringsärendenas handläggning enligt vår regeringsform,
              antagen här i kammaren.
            </seg>
            <seg n="6221248b">
              Jag vill beröra tre punkter i den granskning som vi nu har lagt
              på kammarens bord. Vi har en samsyn i flera av våra bedömningar,
              och det är bra.
            </seg>
            <seg n="c86adfb4">
              Herr talman! Vi har börjat granska Regeringskansliets utveckling.
              Vi har gjort det under många år. I den handling som nu ligger
              på bordet redovisar vi perioden 19942004. Den visar en stadig
              ökning av antalet tjänstgörande i Regeringskansliet. Det är ingen
              nyhet för den här kammaren och ingen nyhet för konstitutionsutskottet.
              Den visar också att antalet politiskt tillsatta tjänstemän har
              ökat. Man kan konstatera att det är en entydig ökning, men det
              är en otydligare orsak.
            </seg>
            <seg n="11877b22">
              Ja, visst påverkar EU. Ja, det är färre ärenden som regeringen
              handlägger. Det är färre beslutade regeringsärenden och färre
              regeringsärenden som registreras. Visst är det ett ökat antal
              interpellationer och frågesvar, herr talman, vilket syns i kammarens
              arbete, men ändock. Vi kan konstatera att regeringen inte tydligt
              kan visa varför denna ökning behövt ske.
            </seg>
            <seg n="664adc5f">
              I årsredovisningen från 2004 har vi kunnat konstatera att man
              har utvecklat nyckeltal. Men vi konstaterar nu från utskottets
              sida att det inte är tillräckligt för att klargöra den tydliga
              ökning som varit.
            </seg>
            <seg n="9f7a96a5">
              Den andra punkten som jag vill beröra är regeringens styrning
              av statliga företag. Det är också en fråga som återkommande hamnat
              i KU, en fråga som nu även Riksrevisionen har uppmärksammat och
              som självklart också har uppmärksammats i andra sammanhang här
              i kammaren, i näringsutskottets arbete med mera. Här har pekats
              på, också från denna kammares majoritet, att styrningen måste
              formas så att det blir möjligt att i efterhand granska hur det
              har gått till och granska regeringens agerande.
            </seg>
            <seg n="95c859b4">
              Vi noterar nu samfällt att några rutiner som tillgodoser det
              här kravet från riksdagens majoritet inte kommit i bruk. Jag här
              glad att konstitutionsutskottet nu samlat är tydligt med att det
              krävs en enhetlig dokumentation med möjlighet att granska i efterhand,
              inte den brända jordens taktik där man rensar akterna för att
              allt som inte utgör allmän handling ska försvinna. Akterna måste
              i stället omfatta material som gör vår granskning i efterhand
              möjlig. Här hoppas och förväntar jag mig att KU:s samlade markering
              i den här delen länder till efterföljd.
            </seg>
            <seg n="d9a8ef3f">
              Herr talman! Den tredje punkten som jag vill beröra rör det uppdrag
              som regeringen har i regeringsformen 11 kap. 9 §, att tillsätta
              tjänster för myndighet som lyder under regeringen. När man tillsätter
              en statlig tjänst, vilket har framgått tidigare, ska den beslutande
              bara fästa avseende vid sakliga grunder såsom förtjänst och skicklighet.
              Visst, det är möjligt att tolka, och det finns också ett utrymme
              att göra det, men det bör också vara möjligt att granska, i den
              här kammaren och för oss i KU, i efterhand. Det är viktigt för
              att säkerställa förtroendet, herr talman, förtroendet för att
              tillsättningar och utnämningar verkligen görs på de här grunderna
              och inte på andra bevekelsegrunder. Det är viktigt såväl för allmänheten
              som för den utnämnde.
            </seg>
            <seg n="95dd9708">
              KU har sökt granska, vid olika tillfällen, hur tjänstetillsättningar
              eller utnämningar har ägt rum. Frågan handlar således inte om
              politisk tillsättning eller inte utan om möjligheten att granska
              i efterhand. Vi har tittat på perioden 20032005. Här har vi konstaterat
              att 157 beslut om tillsättningar av myndighetschefer har gjorts.
              Det vi nu kan granska, herr talman, är det objektivt synliga.
              Vi kan se kön på den tillsatta eller utnämnda, vi kan se etnisk
              och kulturell bakgrund, och vi kan också se politisk bakgrund
              eller annan, för den delen. Det är det som går att se. Dagens
              ordning leder då till att vi bara granskar just detta.
            </seg>
            <seg n="950474ac">
              Vi har från utskottets minoritet en önskan om en ny ordning,
              också i avvaktan på Grundlagsutredningen, som gör det möjligt
              att granska grunderna för tillsättningarna och utnämningarna.
              Jag hoppas att kammarens majoritet här senare kommer att bejaka
              den reservation som jag också yrkar bifall till i avsnitt 5, som
              handlar just om detta att få en ny ordning när det gäller utnämningsmakten,
              också i avvaktan på Grundlagsutredningen.
            </seg>
            <seg n="e06db274">
              Herr talman! Av de 157 beslut som vi kan se har tagits har 37
              % av de utnämnda haft politisk bakgrund. Det kan vi se. Av dem
              utgör 58 % personer med socialdemokratisk bakgrund. Sedan har
              i utskottet utspelat sig en intressant diskussion huruvida statssekreterare
              i en socialdemokratisk regering ska betraktas som personer med
              politisk bakgrund eller inte. Det är måhända en intressant frågeställning
              för några, men för de flesta torde det ganska klart framgå att
              statssekreterare i en socialdemokratisk regering har en politisk
              bakgrund. De är ju, näst statsråden, de styrande. Mot den bakgrunden
              är det rimligt att också beakta den frågan, vilket vi gör i den
              reservation som vi har lyft fram. Men det centrala i den är de
              facto, herr talman, att vi ska få möjlighet att i avvaktan på
              Grundlagsutredningen få en ordning till stånd även här som gör
              det möjligt att granska att regeringsformen efterlevs också när
              det gäller utnämningsmakt och tillsättningar av chefer för statliga
              myndigheter.
            </seg>
          </u>
          <note type="speaker" n="5216f699">
            Anf. 100 GUSTAV FRIDOLIN (mp):
          </note>
          <u who="gustav_fridolin_76f0ba" xml:id="i-e49bfb53827f55a0-0" n="499cc174">
            <seg n="56cec649">
              Herr talman! Kammarkamrater! Vänner i utskottet! Engagerade samhällsmedborgare!
              Det här är en väldigt viktig debatt. Det är en viktig debatt därför
              att det här är en del av KU:s ständigt pågående granskning av
              regeringen. Det är kanske den delen av KU:s granskning som får
              minst uppmärksamhet och som i minst utsträckning når utanför det
              här rummet och debatteras bland medborgarna i allmänhet.
            </seg>
            <seg n="99784f88">
              Det kanske inte är så konstigt. Det här betänkandet handlar nämligen
              väldigt lite om stora rubriker eller upprörda riksdagsledamöter
              som lämnar in KU-anmälningar. Det handlar faktiskt inte alls om
              KU-anmälningar. I KU:s pågående granskning ingår både att granska,
              gå till botten med och lyfta fram uppgifterna där det finns en
              misstanke om att ett fel har begåtts då någon riksdagsledamot
              har lämnat in en anmälan till utskottet, och att göra en ständig
              granskning av det löpande arbetet i Regeringskansliet.
            </seg>
            <seg n="77c62be8">
              Båda uppgifterna är lika viktiga. Den ständiga granskningen av
              Regeringskansliet och av hur Regeringskansliet fungerar är ju
              den som kan utveckla Regeringskansliet. Tillsammans kan vi hitta
              en ton där riksdagen genom sin granskning hjälper till att få
              en så effektiv statsförvaltning som möjligt, också på regeringsnivå,
              så att medborgarnas skattepengar används på ett bra sätt och så
              att vi kanske inte behöver få så där många saker att vara upprörda
              över i framtiden.
            </seg>
            <seg n="4a47377d">
              Herr talman! Låt mig prata om några saker som finns i det här
              betänkandet. Låt mig börja med en av de mindre frågorna åtminstone
              en av de mindre debatterade frågorna.
            </seg>
            <seg n="d828c7b4">
              I det här betänkandet följer vi varje år upp hur Regeringskansliet
              fungerar som arbetsgivare. Hur står det till med jämställdheten
              på Regeringskansliet? Hur står det till med fördelningen av etnisk
              bakgrund på Regeringskansliet? Hur ser man till att människor
              från hela samhället får en plats i den politiska hetluft som Regeringskansliet
              utgör och kan vara med och påverka samhället?
            </seg>
            <seg n="a7739ef7">
              Jag vill understryka en mening i utskottets eniga ställningstaganden
              här. Utskottet noterar med gillande det arbete som har inletts
              i fråga om avidentifierade ansökningshandlingar. Avidentifierade
              ansökningshandlingar är ett sätt, som Regeringskansliet nu tagit
              åt sig, att få bort den etniska diskriminering som de flesta arbetsgivare
              i Sverige medvetet eller omedvetet sysslar med. Därför vill jag
              understryka detta gillande i KU:s betänkande.
            </seg>
            <seg n="34c1e7d8">
              Herr talman! Låt mig därefter ta upp avsnitt 3.3, som handlar
              om hur regeringen fungerar i förhållande till de statliga bolagen.
              Detta är en fråga som har återkommit i konstitutionsutskottets
              granskning under de år jag har varit med. Den har framför allt
              återkommit utifrån granskningsanmälningar som har rört hur regeringen
              och ansvariga statsråd har hanterat Vattenfall. Där har vi ibland
              hamnat i en situation där vi haft reservationer och debatt mot
              varandra, och sådant kan givetvis vara uppfriskande. Men i det
              här betänkandet har vi ett enigt ställningstagande, och det är
              givetvis bra, för då markerar konstitutionsutskottet och riksdagen
              enigt vad det är man vill ska göras på regeringsnivå. Vi markerar
              följande: Utskottet erinrar inledningsvis om att utskottet sedan
              lång tid tillbaka och vid upprepade tillfällen har pekat på vikten
              av att styrningen av statligt ägda bolag sker på ett sätt som
              skapar möjlighet att i efterhand granska regeringens agerande.
              Utskottet noterar att några rutiner som tillgodoser ett sådant
              ändamål ännu inte har kommit i bruk på detta område.
            </seg>
            <seg n="fe7c757a">
              Herr talman! Jag vill, precis som Ingvar Svensson och flera andra
              tidigare, understryka att vi förutsätter att regeringen snarast
              efterkommer det som KU säger. Något av det viktigaste i en demokrati
              av Sveriges modell är att medborgarna kan följa de beslut som
              tas och att fattade beslut kan granskas. I takt med att alltmer
              av den statliga verksamheten sker i form av statligt ägda bolag
              är det viktigt att regeringens hantering av de statliga bolagen
              kan granskas i efterhand, och det är därför KU uttalar detta.
            </seg>
            <seg n="ad9376f1">
              Herr talman! Låt mig också nämna något om utnämningsmakten, det
              enda avsnitt i det här betänkandet där KU inte är enigt. Det är
              enigt om många saker. Om man läser ställningstagandet är det faktiskt
              bara ett stycke i detta ställningstagande där KU har olika uppfattningar,
              och det är olika uppfattningar som har återkommit under de senaste
              åren.
            </seg>
            <seg n="ef21bb68">
              En majoritet av riksdagen men en minoritet av KU har gång efter
              annan, med rätta vill jag mena, påpekat att man också måste kunna
              granska hur utnämningar görs. Eftersom vi inte kan granska detta
              på ett fullgott sätt i dag finns det ett problem med att misstankar
              uppstår när man tittar på statistiken. En sådan misstanke som
              uppstår och som är omdebatterad inte minst i medierna och samhället
              i stort är den att personer som har en bakgrund inom regeringspartiet
              har något enklare att få en utnämnd post än någon annan och att
              personer med politisk bakgrund får detta uppvägt något tyngre
              än andra kvalifikationer.
            </seg>
            <seg n="5d178e09">
              Regeringsformen är tydlig med hur det ska vara. Man ska enbart
              fästa vikt vid sakliga grunder, och där ska skickligheten sättas
              främst. Sverige ska ha de bästa ämbetsmän vi kan ha och kan få.
            </seg>
            <seg n="bcebd776">
              På grund av den misstanke som finns vill jag markera, och där
              har jag flera i KU med mig, att det vore bra om vi redan innan
              Grundlagsutredningen är färdig kan få rutiner inom Regeringskansliet
              som skapar bättre förutsättningar för att i efterhand kunna granska
              vad som har legat till grund för olika utnämningar. Därför vill
              jag, herr talman, yrka på godkännande av anmälan i reservationen
              under utskottets ställningstagande om utnämningsmakten.
            </seg>
            <seg n="558a654b">
              Vi måste kunna granska utnämningarna. För så länge vi inte kan
              granska utnämningarna och statistiken ser ut som den gör kommer
              misstankarna fortsätta att vara att regeringen fäster vikt vid
              annat än sakliga grunder när man gör utnämningar. Det är ett problem
              för förtroendet för utnämningsmakten, ett problem för förtroendet
              för regeringen och ett problem för förtroendet för dem som blir
              utnämnda. Därför behövs en öppenhet, och därför bör det understrykas
              på detta område precis som det understryks vad gäller regeringens
              hantering av de statliga bolagen.
            </seg>
            <seg n="ae06bb47">
              Herr talman! Ett spännande område som vi berör i det här betänkandet
              handlar om regelförenklingsarbetet. Också på detta område har
              vi kunnat komma till ett enigt ställningstagande. Det är ett intressant
              ställningstagande, som jag rekommenderar alla som är intresserade
              att läsa, som tar upp de olika ingredienser som finns i hur man
              ser till att förenkla regler och gör det lätt för medborgarna
              och kanske speciellt företagarna att verka i Sverige.
            </seg>
            <seg n="70002534">
              Där finns en ingrediens som vi tar upp och som man kan ta upp
              utifrån vitt skilda utgångspunkter men som jag vill understryka
              för den som vill arbeta vidare med detta. Det är det svenska EU-medlemskapet.
              För att regelförenklingar ska kunna gå på ett så bra sätt som
              möjligt krävs att man har en översikt av var beslut fattas. Genom
              sin extra beslutsnivå innebär EU, och också genom sin konstruktion,
              att det blir något svårare att få översikt över var besluten fattas.
              Detta bör Sverige inom EU-samarbetet på olika sätt trycka på så
              att medborgarna kan få en kontroll över var beslut fattas och
              så att regelmängden blir så liten som möjligt fast de regler som
              ska finnas finns där.
            </seg>
            <seg n="1a795d3b">
              Som ni hör slutar det med en politisk fråga. Hur många regler
              ska egentligen finnas? Precis där går gränsen för vad man ska
              syssla med i KU när det gäller granskningen. Vi granskar utifrån
              de förutsättningar som satts upp, inte utifrån de förutsättningar
              vi skulle vilja ha satts upp. Det kan vara svårt ibland. Ibland
              tycker vi kanske att den andra går lite över på det som borde
              vara den politiska planhalvan. Men min erfarenhet i KU är att
              det är ganska sällsynt och att vi alla utifrån de olika utgångspunkter
              vi har bara vill få fram så mycket som möjligt för att kunna granska
              så mycket som möjligt och få ut så mycket information som möjligt.
            </seg>
          </u>
          <note type="speaker" n="fe92f319">
            Anf. 101 GÖRAN MAGNUSSON (s):
          </note>
          <u who="goran_magnusson_d4a471" xml:id="i-6b6e8dae29927e21-0" n="b5d99f07">
            <seg n="f39f755f">
              Herr talman! Jag börjar med att säga att den reservation eller
              alternativa text som finns i det här betänkandet på utnämningsområdet
              illustrerar det som är en missuppfattning beträffande KU:s betänkanden.
              Riksdagen tar egentligen inte ställning till vad som framförs
              i betänkandet, utan det läggs till handlingarna. Vad voteringen
              kan komma att handla om är vilken text som ska läggas till handlingarna.
              Jag vill säga det för att klara ut det i det här sammanhanget,
              och KU kommer kanske med större spänning emotsedda betänkanden
              senare i vår. Det är samma förfarande vid det tillfället.
            </seg>
            <seg n="8ead790b">
              Jag hade tänkt att inleda med att säga att det faktiskt finns
              några positiva omdömen i det här betänkandet kring regeringen
              och regeringens agerande. Lennmarker tog inte ordet inledningsvis.
              Därför blev väl gnället och kritiken av regeringen något mindre
              än vad jag hade föreställt mig. Men jag ska i alla fall, herr
              talman, be att få läsa upp ett par rader när det gäller Regeringskansliet
              och personalpolitiken. Utskottets granskningar sedan år 1994 visar
              att Regeringskansliet under tidsperioden har utfört ett grundligt
              och metodiskt arbete med jämställdheten på ständigt nya och utökade
              områden.
            </seg>
            <seg n="19f8d4f3">
              Jag tycker att det är bra att vi kunde enas kring detta. Det
              har faktiskt skett väsentliga förbättringar. Det kan fortfarande
              bli mycket bättre. Det är för få kvinnliga chefer i framför allt
              högre befattningar. Men det har skett väsentliga förändringar,
              och det har skett förbättringar beträffande möjligheten för barnlediga
              att komma tillbaka och fortsätta sin karriär, för att peka på
              ytterligare ett exempel.
            </seg>
            <seg n="ed393276">
              Herr talman! När det gäller de statliga företagen har enigheten
              i de kritiska synpunkterna betonats, och det är ju korrekt. Jag
              vill bara tillfoga till detta att utskottet har informerats om
              att regeringen stod eller står i begrepp att utfärda föreskrifter,
              riktlinjer, för hur den här dokumentationen i fortsättningen ska
              ske. Jag vill bara understryka angelägenheten i att det kommer
              till stånd. Det är viktigt att vi kan dokumentera detta.
            </seg>
            <seg n="913ade64">
              Den stora frågan, den som tilldrar sig mest uppmärksamhet, handlar
              väl om Regeringskansliets bemanning. Man kan när man lyssnar lite
              slarvigt till argumenten här tro att Regeringskansliet är bemannat
              med partipolitiskt tillsatta tjänstemän i allt väsentligt. Det
              har ökat väsentligt under den här perioden, sägs det.
            </seg>
            <seg n="30bab791">
              Jag tycker att man ska sätta de här siffrorna i något slags relation
              till verkligheten. Regeringskansliet har ungefär tre och ett halvt
              tusen anställda, om man bortser från kommittéväsendet och annat,
              inklusive Utrikesdepartementet. De politiskt tillsatta befattningarna
              har alltså ökat från 136 till 181 det är pressekreterare och politiskt
              sakkunniga i departementet under motsvarande period. Det har alltså
              skett under en period av femsex år. Under motsvarande period har
              antalet statsråd ökat från 17 till 22. Det drar ju med sig ett
              antal ytterligare tjänstemän av den här karaktären i Regeringskansliet.
              Det är ingen brist på krav från ledamöter i den här kammaren på
              ytterligare statsråd som ska bevaka barnområdet, äldreområdet
              och vad man nu vill ta till. Det leder ju till att detta ökar.
            </seg>
            <seg n="b33cafc6">
              När det gäller utnämningsmakten är det intressant att höra upprepningarna.
              I den så kallade reservationen, alternativa texten, finns inte
              mycket beskrivningar av vad man egentligen vill göra på den här
              punkten, när det gäller själva tillsättningsförfarandet.
            </seg>
            <seg n="e0af5b7c">
              Genom ett tillkännagivande som borgerligheten fick majoritet
              för i kammaren tillsattes Grundlagsutredningen som har till uppgift
              att överväga de här frågorna. Det är förvisso inte så enkelt som
              man vill göra gällande. Vår regeringsform bygger ju på att det
              är regeringen som är ansvarig inför riksdagen för myndigheterna.
              Det är regeringen som då rimligen också ska utse den som ska vara
              chef för de här olika myndigheterna. Om riksdagen skulle blandas
              in i den processen blandar man samman de olika rollerna.
            </seg>
            <seg n="22d8c182">
              Det finns ju ett intresse, kanske amerikanskinspirerat, av att
              få utskottsförhör till stånd här i riksdagen för dem som eventuellt
              skulle utnämnas till dessa befattningar. Man vill också ha kravspecifikationer
              för att kunna granska utnämningar i efterhand i utskottet. Det
              är naturligtvis ett intressant resonemang. Men om utskottet eller
              riksdagen, vem det nu blir, skulle komma fram till att regeringen
              har utnämnt en person som inte stämmer med kravspecifikationen,
              vad ska man göra då?
            </seg>
            <seg n="37ed1ffb">
              Grundlagsutredningen har tagit sig an denna fråga på ett mycket
              ordentligt sätt. Jag har med mig här i kammaren jag ska dock inte
              använda materialet, eftersom det inte är tillgängligt för andra
              en stor enkätundersökning som utredningen har gjort om hur det
              förhåller sig i en rad länder ute i Europa där vi vet att det
              fungerar på olika sätt. I Italien, noterade jag, ska senast 90
              dagar efter det att ett regeringsskifte har ägt rum alla generaldirektörskontrakt
              vara upphävda och nytt folk ska in. Det är möjligen inte det vi
              eftersträvar i det här landet, det vill jag inte påstå, men det
              finns alltså en rad olika sådana här förhållanden som det kan
              vara intressant att studera för att se om de kan vara intressanta
              från svensk synpunkt.
            </seg>
            <seg n="3058a59d">
              Men som sagt: Jag blir alltid fundersam när jag hör Kerstin Lundgren
              och andra säga att man ska ha denna kravspecifikation och att
              sedan KU ett eller annat år efter det att någon blivit utnämnd
              till generaldirektör ska granska om detta var korrekt eller ej.
              Jag vet inte riktigt vilka som ställer upp som anställda i det
              sammanhanget.
            </seg>
            <seg n="524aaf04">
              En av ledamöterna i Grundlagskommittén, Henrik von Sydow, tänker
              sig i en artikel i Svenska Dagbladet, där man speglar alliansens
              ansträngningar att hitta rätt på detta område, att en oberoende
              instans ska delta i regeringens utnämningspolitik och -process.
              Den oberoende instans han tänker sig och det gäller väl alliansen
              också är Riksrevisionen. Riksrevisionen skulle alltså vara med
              och utse de generaldirektörer som man sedan ska revidera. Något
              lite eftertänksamhet borde man kanske ha i de här sammanhangen.
            </seg>
            <seg n="9203ddfb">
              Summan av kardemumman i denna Svenska Dagbladet-artikel, som
              jag läser den, är att det i alla fall är regeringen som till sist
              ska bestämma. Det är alltså Reinfeldt som ska bestämma om det
              skulle bli en borgerlig regering. Sedan kan man ha lite olika
              krusiduller för att komma dit, men det är regeringen som till
              sist ska bestämma i denna fråga. Jag har ingen invändning emot
              det, men det är en rätt intressant slutsats efter mycket resonerande
              om att det borde vara på något helt annat sätt.
            </seg>
            <seg n="86edb4c4">
              Jag vill med detta föreslå att riksdagen lägger konstitutionsutskottets
              betänkande KU10 till handlingarna.
            </seg>
          </u>
          <note type="speaker" n="137ff672">
            Anf. 102 HELENA BARGHOLTZ (fp) replik:
          </note>
          <u who="helena_bargholtz_9ffc2b" xml:id="i-fb747c1a8ecc3a55-1" n="03d9986e">
            <seg n="b08d98e4">
              Herr talman! Jag är lite förvånad över att Göran Magnusson tyckte
              att kritiken var så mild. Jag tyckte att jag tog i riktigt ordentligt
              när jag kritiserade regeringens nuvarande utnämningspolitik.
            </seg>
            <seg n="f0d56cb6">
              Innan jag glömmer det, herr talman, vill jag också instämma i
              yrkandet på godkännande av anmälan i den reservation som ligger
              för beslut i eftermiddag och som ju också bör samla riksdagens
              majoritet genom att vi tack och lov har Gustav Fridolin och Miljöpartiet
              med på den. Det blir väl alltså ett byte av texter där.
            </seg>
            <seg n="05015a2b">
              När det sedan gäller själva utnämningsmakten, som jag har kommit
              att intressera mig särskilt för och som är den kontroversiella
              frågan i det här sammanhanget, kan jag bara säga till Göran Magnusson
              att han inte alls behöver vara orolig. Den borgerliga alliansen
              arbetar nu med ett förslag för utnämningsmakten som kommer att
              innehålla tio punkter och som kommer att tillkännages i god tid
              före valet. Vad man då talar om är att ha en utnämningspolitik
              där det ska finnas sådana här så kallade kravspecifikationer.
              Det ska vara öppna nomineringar och intervjuer av de tänkbara
              kandidaterna, och sedan ska regeringen besluta vem det ska handla
              om. Sedan går man till riksdagen, och där kan alltså riksdagen
              ha offentliga förhör av personerna i fråga. Regeringen ska också
              motivera varför man har valt en viss person.
            </seg>
            <seg n="2eecb694">
              Det här är en modell. Jag vill inte säga att det blir alliansens
              slutliga modell, för det känner jag inte till ordentligt.
            </seg>
            <seg n="a7a12469">
              Vad som dock förvånar mig väldigt mycket är att Göran Magnusson
              blev så upprörd över detta med kravspecifikation och så vidare.
              Jag läste ju upp vad som är regeringens chefspolicy. I stort sett
              det jag här talar om finns ju med i regeringens egen chefspolicy.
              Varför är Göran Magnusson så negativ till denna i och för sig
              utmärkta chefspolicy? Är det någonting som han bara har hittat
              på för att lugna oppositionen, eller kan Göran Magnusson inte
              ställa upp på det kloka som står i denna chefspolicy och som jag
              inledningsvis citerade?
            </seg>
          </u>
          <note type="speaker" n="7d83fa47">
            Anf. 103 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-6b6e8dae29927e21-1" n="b5d99f07">
            <seg n="31abadc6">
              Herr talman! Jag har inga problem med kravspecifikationer. Det
              är klart att regeringen ska ha krav och veta vad det är för profil
              man vill förordna på dessa befattningar. Det är väl inte bekymret.
              Det som bekymrade mig var att KU ett eller annat år senare skulle
              ta denna kravspecifikation och granska huruvida den individ som
              förordnades med hjälp av den verkligen passar in på den. Det är
              väl där jag tycker svårigheten uppstår. Jag föreställer mig att
              ganska få människor kan tänkas vilja bli utsatta för detta.
            </seg>
            <seg n="aea4cc91">
              Det är också en intressant synpunkt att riksdagen skulle ges
              en roll när det gäller tillsättningen som innebär att man godkänner
              generaldirektörerna. På det sättet uppstår ju svårigheter konstitutionellt
              för riksdagen att granska regeringen. Då godkänner man ju i förväg,
              och regeringen kan inte utkrävas ansvar på samma sätt eftersom
              riksdagen är delaktig i tillsättningen. Det är dessa svårigheter
              som jag tycker att ni bortser ifrån.
            </seg>
            <seg n="4b2cc36f">
              Det är möjligt att det tiopunktsprogram som Helena Bargholtz
              nu läser upp går bra i alliansens arbetsgrupp, men jag undrar
              hur gångbart det är i Grundlagsutredningen. Där måste vi nog ta
              oss en mer ordentlig funderare på detta.
            </seg>
            <seg n="0ffd6e7b">
              Sedan finns det ju en restriktion på vad man kan göra efter ett
              eventuellt regeringsskifte, nämligen grundlagen i sig. Den bestämmer
              hur det ska vara i långa stycken, så detta tycker jag i väsentlig
              utsträckning är ett spel för galleriet.
            </seg>
            <seg n="0ec24b5e">
              Jag skulle vilja ställa en fråga till Helena Bargholtz eftersom
              jag inte vet om ordföranden i utskottet kommer att delta i detta,
              men jag kan ta det nästa gång.
            </seg>
          </u>
          <note type="speaker" n="d6856258">
            Anf. 104 HELENA BARGHOLTZ (fp) replik:
          </note>
          <u who="helena_bargholtz_9ffc2b" xml:id="i-fb747c1a8ecc3a55-2" n="03d9986e">
            <seg n="9d872986">
              Fru talman! Om igen hänvisar jag till den utmärkta chefspolicy
              som regeringen har och som statsrådet Österberg har skrivit. Tydligen
              har han inte diskuterat den med Göran Magnusson eftersom Göran
              Magnusson inte tycks vara införstådd med den. När det gäller just
              kravprofilen handlar det dock om att det ska vara en skriftlig
              kravprofil baserad på myndigheternas nuvarande och kommande verksamhet,
              och en sådan ska alltid tas fram innan sökandet av kandidater
              börjar. Då vet också de sökande vad det är för krav som ställs
              på dem. Jag tycker alltså inte att det är så märkvärdigt att göra
              detta.
            </seg>
            <seg n="da018991">
              Som jag sade vet jag ännu inte om min modell, den jag framförde
              här, är den som alliansen kommer att landa på, men för mig förefaller
              det som en riktigt bra modell regeringen fattar beslutet men måste
              inför riksdagen motivera sitt ställningstagande. Jag vet inte
              hur införstådd Göran Magnusson är med förhållandena i Norge, men
              efter vad jag har inhämtat är det denna modell, den så kallade
              norska modellen, som man använder. Det som fungerar i Norge och
              i Norges storting bör väl också kunna fungera i Sveriges riksdag.
            </seg>
            <seg n="d8cf52c2">
              Vad som bekymrar mig, vill jag också säga, är att vi från svensk
              sida har anslutit oss till FN:s arbete mot korruption. Där har
              det från jurister, också från Inga-Britt Ahlenius, framförts att
              man inte i det svenska tillsättningsförfarandet i Regeringskansliet
              har en förutsägbarhet och en öppenhet när det gäller att utse
              höga statliga chefer. Detta, säger man och det är hemskt allvarligt
              är en allvarlig fråga för svensk demokrati och för tilltron till
              statsförvaltningen.
            </seg>
            <seg n="e071129e">
              Jag hoppas alltså att Göran Magnusson inte ska vara så orolig
              för ett ändrat tillsättningsförfarande. Alla har ju något att
              vinna på det, inte minst de som får en tjänst och då vet att det
              har skett öppet och att de kan granskas. De kan också för medierna,
              sina anställda och allmänheten visa legitimitet, att de fått tjänsten
              på ett sjyst sätt.
            </seg>
          </u>
          <note type="speaker" n="f7eeda6b">
            Anf. 105 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-6b6e8dae29927e21-2" n="b5d99f07">
            <seg n="7db5d006">
              Fru talman! De som nu förordnas av regeringen har fått sina befattningar
              på ett sjyst sätt. Det finns inte ens från alliansens yttersta
              flygel något resonemang som innebär att regeringen har förbrutit
              sig mot grundlagen.
            </seg>
            <seg n="ffe703f7">
              Man skriver att det är en överrepresentation av socialdemokrater
              i den minoritet av förordnanden som har partipolitisk anknytning.
              Överrepresentation måste ju tyda på att man har någon idé om vad
              som vore lagom representation för socialdemokrater i en sådan
              här utnämningsprocess liksom lagom representation för moderater
              eller allianskamrater. Det vore intressant om Helena Bargholtz
              ville utveckla det. Jag tycker inte att överrepresentation är
              bra, men vilken representation är acceptabel sett ur Helena Bargholtz
              synpunkt. Det vore det intressant att få reda på.
            </seg>
            <seg n="b0304a04">
              Det jag tänkte ta upp i min förra replik var att Fredrik Reinfeldt,
              icke obekant, kommenterade förordnandet av Bo Bylund som chef
              för Ams.
            </seg>
            <seg n="41cdec2b">
              FR: Vi moderater har ju tidigare markerat en annan typ av inriktning
              på arbetet I ett sådant verk passar inte Bo Bylund in.
            </seg>
            <seg n="c117fb9b">
              IA: Vad menar du med det? Om ni vinner valet så åker han ut?
            </seg>
            <seg n="7b0c1539">
              FR: Ja, jag tycker det är mer naturligt att han då återgår till
              det socialdemokratiska partikansliet så som han gjorde vid förra
              tillfället borgerligheten vann regeringsmakten.
            </seg>
            <seg n="78dd1a7b">
              IA: Då är han misskrediterad bara på grund av sina partisympatier,
              menar du?
            </seg>
            <seg n="4a5e69c7">
              FR: Vi ska naturligtvis följa vad Bo Bylund gör. Men visas minsta
              tendens till att dölja arbetslösheten så har han naturligtvis
              helt försatt sina möjligheter att kunna fortsätta.
            </seg>
            <seg n="c652975a">
              Är det de självständiga myndighetschefer som ni ska tillsätta?
              Bo Bylund passar inte in i riksdagens arbetsmarknadspolitiska
              beslut utan det ska in någon som passar in i den moderata eller
              folkpartistiska, alliansen håller väl ihop, uppfattningen om hur
              de här myndighetscheferna ska göra. De ska uppenbarligen föra
              regeringens politik.
            </seg>
          </u>
          <note type="speaker" n="1fbcaa40">
            Anf. 106 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-b6f1ddba0891b7ff-1" n="668e350c">
            <seg n="2c056fa6">
              Fru talman! Göran Magnusson har tidigare från talarstolen pläderat
              för värdet av att kunna granska. Kammaren ska kunna granska och
              konstitutionsutskottet ska kunna granska. Vi ska få ordning i
              hanteringen av till exempel ägarstyrningen av statliga företag,
              precis som vi säger att man ska kunna genomföra en meningsfull
              granskning i efterhand. Varför, fru talman, är det viktigare att
              kunna granska just ägarstyrningen av statliga företag, som ju
              är ett uppdrag som regeringen har fått, än att i efterhand kunna
              granska hur regeringen utnyttjar det uppdrag som regeringsformen
              ger dem när det gäller tillsättning och utnämning av statliga
              tjänster? Det kan jag inte utläsa av Göran Magnussons tidigare
              inlägg.
            </seg>
            <seg n="687bf532">
              Vill inte Göran Magnusson ha öppenhet och möjlighet att granska
              i efterhand? Det handlar ju inte, fru talman, om att vi från kammarens
              eller konstitutionsutskottets sida ska granska tjänstemän som
              tillsätts utan vi ska granska grunderna för regeringens tillsättning.
              Det är ju det som det handlar om, att vi ska ha en möjlighet att
              kunna granska grunderna för regeringens tillsättning. Det gör
              man ju i andra sammanhang, och det borde vi också kunna klara
              att göra här, om det vore så att Socialdemokraterna visade något
              intresse för det.
            </seg>
            <seg n="73451305">
              Nu har de haft regeringsmakten de senaste tiotolv åren och då
              är det naturligtvis viktigt att vi får en ny regering så att vi
              kan få en ökad öppenhet när det gäller utnämningsmakten och möjlighet
              för kammaren och KU att kunna granska den som alla andra punkter
              som vi vill kunna granska.
            </seg>
          </u>
          <note type="speaker" n="a5a83773">
            Anf. 107 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-6b6e8dae29927e21-3" n="b5d99f07">
            <seg n="a086dcdd">
              Fru talman! Det jag har uppfattat av användningen av kravspecifikationerna,
              profilerna eller vad vi vill kalla det för, är att man ska granska
              huruvida den person som förordnas passar in på detta. Det är då
              jag funderar på om det verkligen är möjligt att meddela regeringen
              att utskottet kommer att anmäla till kammaren, om vi ska hålla
              oss inom den här granskningsmodellen, att den och den personen
              inte passar in på kravspecifikationen. Om det är det som Kerstin
              Lundgren är ute efter tycker jag fortfarande att det är märkligt.
            </seg>
            <seg n="26308bd9">
              Får jag sedan fråga alliansföreträdaren med anledning av det
              som jag läste upp om Reinfeldts resonemang om Bo Bylund: Delar
              Kerstin Lundgren Reinfeldts syn på hur man ska behandla chefstjänstemännen
              eller generaldirektörerna i de olika verken? Är de företrädare
              för regeringspolitiken eller är de det inte?
            </seg>
          </u>
          <note type="speaker" n="d0d75675">
            Anf. 108 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-b6f1ddba0891b7ff-2" n="668e350c">
            <seg n="8dd76407">
              Fru talman! För att i den här delen börja med att svara kan jag
              bara konstatera att jag inte ger mig in på att recensera Fredrik
              Reinfeldts resonemang i den intervjun.
            </seg>
            <seg n="1970d011">
              Däremot har vi en konstitutionell utgångspunkt. Det vi försöker
              hävda, inte minst från KU:s sida, är att myndigheterna ska vara
              självständiga, men de ska styras tydligt. Man ska kunna granska
              i efterhand hur den styrningen ser ut. Det är ju det vi säger,
              att myndigheterna ska ha en tydlig styrning. Därvidlag har vi
              en del synpunkter på hur den nuvarande regeringen klarar sig.
              Det handlar inte bara om de statliga företagen, som det är svårt
              att gå in och granska.
            </seg>
            <seg n="98edd273">
              En sak som uppenbart är svårt att kunna granska och som gör att
              det här blir lite mer komplicerat är att vi inte har möjligheter,
              fru talman, att kunna granska hur den socialdemokratiska regeringens
              utnämningsmakt har använts, vilka krav och profiler man har haft.
              Vi kan inte granska till exempel om den nuvarande regeringen har
              tillsatt Bo Bylund med utgångspunkten att han ska genomföra Socialdemokraternas
              politik, att han ska kunna genomföra saker som kanske inte går
              att utläsa av regleringsbrev utan har helt andra former av styrning
              bakom sig.
            </seg>
            <seg n="3b2e524f">
              Hade vi kunnat gå in och granska, hade vi kunnat se hur tillsättningarna
              gått till, hade det skett i öppenhet, hade den typen av misstankar
              kunnat undanröjas. Därför är det för mig, fru talman, så obegripligt
              att Socialdemokraterna inte vill öppna upp och göra det möjligt
              att granska i efterhand för att undanröja de misstankar som i
              dag återkommande kan riktas mot nästan de enda objektiva grunder
              vi kan se. Politisk bakgrund är uppenbart ett av de tydligaste
              spåren av nuvarande utnämningsmakt.
            </seg>
          </u>
          <note type="speaker" n="463cafde">
            Anf. 109 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-6b6e8dae29927e21-4" n="b5d99f07">
            <seg n="706d943b">
              Fru talman! Jag vill först konstatera att det Kerstin Lundgren
              nu säger inte har någon täckning i det här betänkandet. Det är
              ju hennes uppfattning om den förfärliga socialdemokratiska politiken
              och utnämningsmakten. Det är ju inte sakligt motiverat, och det
              finns ingen statistik eller något annat som visar att det förhåller
              sig på det sättet.
            </seg>
            <seg n="9bbc1295">
              Menar Kerstin Lundgren med granskning i efterhand att man ska
              kunna avsätta en generaldirektör med hjälp av riksdagens granskning?
            </seg>
            <seg n="b2b86e77">
              Sedan säger Kerstin Lundgren att myndigheterna ska vara självständiga.
              Därefter säger Kerstin Lundgren att myndigheterna ska styras.
              Hur är det egentligen? Det är kanske inte korrekt att säga, men
              det påminner mig om när min fru kör bilen och jag sitter bredvid
              och bestämmer hur det ska gå till, eller tvärtom. Någon slags
              ordning borde det väl ändå kunna vara i självständigheten. Om
              de ska styras kan de väl inte vara självständiga?
            </seg>
            <seg n="540ebac4">
              De ska faktiskt genomföra riksdagens politik. Myndigheterna är
              regeringens verktyg för att genomföra riksdagens politik. Då kan
              det väl inte vara fel att de som blir myndighetschefer faktiskt
              delar uppfattningen om politiken. Man kan knappast ha en myndighetschef
              som ska genomföra en politik som han inte tror på. Hur är filosofin
              egentligen?
            </seg>
            <seg n="ea2d651e">
              Jag har en känsla av, fru talman, att de flesta argumenten inte
              utgår från en analys av de faktiska förhållandena, en analys av
              regeringsformen, en analys av hur förvaltningspolitiken borde
              vara. Det är en brist på analys och en fixering vid att en eller
              annan socialdemokrat får befattningar som man tycker att andra
              borde ha. Det är fel sak därför att det är en socialdemokratisk
              regering som utför den.
            </seg>
          </u>
          <note type="speaker" n="0b42ccbb">
            Anf. 110 INGVAR SVENSSON (kd) replik:
          </note>
          <u who="ingvar_svensson_838b4e" xml:id="i-601756ffbfbb41ec-1" n="17130da8">
            <seg n="b18d4d11">
              Fru talman! När jag var ung och det är inte så hemskt länge sedan,
              bara något 40-tal år läste jag en bok som hette 21 felslut i den
              ekonomiska debatten . Nu har jag upptäckt det 22:a felslutet,
              om jag inte hörde alldeles fel när Göran Magnusson talade tidigare.
              Han påstod att önskemål om nya statsrådsposter från oppositionen
              i den här kammaren skulle medföra ett ökat antal tjänstemän i
              Regeringskansliet. Det var ganska roligt!
            </seg>
            <seg n="8726d3ea">
              Men det var inte därför jag begärde replik. Jag funderar på frågan
              om att sprida ut statssekreterare som generaldirektörer och så
              vidare i olika sammanhang. Det är en gammal tradition. Före 1993
              gällde att om man blev statssekreterare hade man egentligen ett
              slags livstidsanställning. Har Socialdemokraterna inte kommit
              ur detta? Man gjorde en överenskommelse 1993 tror jag om att för
              dem som var statssekreterare då skulle reglerna gälla. Sedan infördes
              en ny regel om två års avgångsvederlag för att hitta nytt jobb.
              Det skulle inte vara livstidsmöjligheten. Varför sitter man från
              Socialdemokraternas sida fast i att statssekreterarna ska ges
              olika poster i statsförvaltningen när de avgår som statssekreterare?
            </seg>
          </u>
          <note type="speaker" n="dd228838">
            Anf. 111 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-6b6e8dae29927e21-5" n="b5d99f07">
            <seg n="2980f1cd">
              Fru talman! Att ytterligare ett statsråd i regeringen skulle
              medföra att det behövs ytterligare en eller annan politiskt sakkunnig
              är rätt uppenbart för alla. Jag gissar att Alf Svensson inte var
              utan biträde när han var statsråd under den borgerliga regeringen
              eller andra. Det där är väl inte någon ny tes. Det är mer en beskrivning
              av den verklighet som man kan förutse. Däremot behöver det nödvändigtvis
              inte finnas ett linjärt samband i saken. När vi rör oss med så
              små tal som 187 politiskt sakkunniga, politiska befattningshavare,
              i Regeringskansliet i relation till 21, 22 eller 23 statsråd tror
              jag att det här har relevans.
            </seg>
            <seg n="d758bbe3">
              Beträffande statssekreterarna har jag inte uppfattningen att
              det är fråga om garanti och livstid. Vad som har sagts vid utfrågningar
              i utskottet är att det är rimligt att man inte är statssekreterare
              under alltför lång tid det är ett hårt och tufft jobb men att
              statsförvaltningen också tar till vara den kompetens som finns
              i statssekreterargruppen. Det är det som är utgångspunkten.
            </seg>
            <seg n="901f4046">
              I den här statistiken handlar det egentligen inte om det. Det
              handlar om att om man har ett regeringsinnehav under en period
              och lever efter den principen blir det ett antal utnämningar av
              politisk karaktär. Det är väl det som vi har försökt att beskriva
              såsom en faktor att bedöma i samband med de olika relationstalen.
              Längre gående är inte mitt resonemang på den punkten.
            </seg>
            <seg n="c9b5ca91">
              Får jag sedan på sex sekunder säga att jag håller med Ingvar
              Svensson i hans inledningsanförande beträffande missuppfattningen
              av KU:s roll och den beskrivning som Ingvar där gjorde kring hur
              KU arbetar och KU:s ställning. Jag vill gärna understryka att
              jag delar den uppfattningen.
            </seg>
          </u>
          <note type="speaker" n="c555f6d3">
            Anf. 112 INGVAR SVENSSON (kd) replik:
          </note>
          <u who="ingvar_svensson_838b4e" xml:id="i-601756ffbfbb41ec-2" n="17130da8">
            <seg n="b80c79ce">
              Fru talman! Det är bra att Göran Magnusson håller med mig.
            </seg>
            <seg n="106fd8a8">
              Om nya statsrådsposter tillsätts kanske det leder till nya tjänstemän.
              Det intressanta och roliga var att önskemålet i kammaren om nya
              statsrådsposter med automatik skulle medföra en ökning av antalet
              tjänstemän i Regeringskansliet. Det finns varken ett linjärt eller
              teoretiskt samband i den delen. Det är en virtuell värld som Göran
              Magnusson rör sig i. Det var det som var det roliga. Jag förstod
              att Göran Magnusson inte uppfattade detta.
            </seg>
            <seg n="64a00e83">
              Tidigare pratade Göran Magnusson om hur det går till i andra
              länder. Det är en intressant diskussion. Nu finns det stora skillnader.
              Vi har inget spoils system i Sverige av till exempel amerikansk
              karaktär. Vi har myndigheter som givetvis bara har en viss självständighet
              eftersom de lyder under regeringen och ska följa de direktiv de
              får från regeringen. Men när vi talar om självständighet handlar
              det om att de inte kan styras av ministeruttalanden och ministerbeslut
              utan att det ska vara regeringen som helhet som ska ge instruktionerna.
            </seg>
            <seg n="89576149">
              Vad menade Göran Magnusson med detta? Funderar du på att vi borde
              ha ett spoils system i den svenska förvaltningen? Vad är inriktningen
              med att ta upp frågan?
            </seg>
          </u>
          <note type="speaker" n="172e1e4a">
            Anf. 113 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-6b6e8dae29927e21-6" n="b5d99f07">
            <seg n="4204a284">
              Fru talman! Det är möjligt att jag inte hörde vad jag sade själv
              beträffande politiska sakkunniga och statsråd. Jag uppfattade
              inte det som att Ingvar Svensson möjligen missuppfattade eller
              missförstod. Men jag håller med Ingvar Svensson om att borgerliga
              önskemål i denna kammare om ytterligare statsråd är en virtuell
              företeelse. Det blir en virtuell företeelse. Det är vi alldeles
              överens om.
            </seg>
            <seg n="e3d029ea">
              Sedan var det spoils system och annat. Det var kanske dumt att
              nämna det italienska. Det var så kul ur den synpunkten att Italien
              byter regering rätt ofta. Det är en väldig omsättning. Det måste
              kosta pengar i någon mening att hålla på med detta. Jag förespråkar
              inte det utan jag förespråkar långvariga socialdemokratiska regeringsinnehav.
              Då är problemet inte lika stort längre.
            </seg>
          </u>
          <note type="speaker" n="65a1f2e7">
            Anf. 114 MATS EINARSSON (v):
          </note>
          <u who="mats_einarsson_087a77" xml:id="i-e43976385aa81cd8-0" n="4d957886">
            <seg n="07908a44">
              Fru talman! Vi ska se om vi kan lyfta den här debatten till ännu
              högre nivåer. Det är väl kanske inte helt lätt. Mycket har sagts.
            </seg>
            <seg n="43f03869">
              Jag ska börja med att också understryka mitt instämmande i vad
              Ingvar Svensson och även Gustav Fridolin och ytterligare någon
              har sagt om betänkandets karaktär i dess största del, nämligen
              att det är ett betänkande från ett enigt utskott. Det är också
              ett betänkande som riktar viss kritik mot regeringen på ett antal
              punkter.
            </seg>
            <seg n="fcd06e7f">
              I fråga om biståndssamarbete med Sydafrika pekar vi på den knepighet
              som ligger i att myndigheter tecknar avtal med varandra och med
              regeringen. Vi har också synpunkter på hur beslut vad gäller medel
              ur Allmänna arvsfonden bör fattas på bästa sätt. Dokumentationen
              avseende regeringens styrning av de statliga bidragen har redan
              nämnts. Vi förutsätter och kräver en bättre dokumentation så att
              granskning blir möjlig.
            </seg>
            <seg n="dbafe5a7">
              Nu har debatten framför allt kommit att handla om utnämningsmakten.
              Som har påpekats är det en fråga som har berörts en och annan
              gång tidigare i kammaren. Min misstanke är att detta inte är sista
              gången. Skälet till detta är naturligtvis att utnämningsmakten
              är helt central för varje regerings möjlighet att göra det den
              är ålagd av regeringsformen, nämligen att styra riket. Det är
              skälet till att oppositionen är så intresserad av hur utnämningsmakten
              används. Det är också skälet till att regeringen så svartsjukt
              bevakar och försvarar sin utnämningsmakt. Det ligger inget konstigt
              i detta.
            </seg>
            <seg n="5f3c0564">
              Här vill jag ändå påpeka en sak. Det kanske har sagts, men för
              tydlighetens skull: Vi måste skilja mellan vad som är utskottets
              granskningsuppgift här, nämligen att granska huruvida regeringen
              har följt gällande reglemente när det gäller utnämningsmakten
              eller inte. Det är det som är vår uppgift. Sedan finns det en
              annan diskussion om att det borde gälla andra regler för utnämningsmakten.
              Det senare ligger vid sidan av KU:s bord i detta betänkande.
            </seg>
            <seg n="24854625">
              Nu vågar inte oppositionen riktigt säga att regeringen inte har
              följt reglerna. Man lutar sig mot en formulering om att enligt
              deras mening är överrepresentationen av utnämnda myndighetschefer
              med bakgrund inom regeringspartiet så stor att den kan väcka misstanke
              om att inte enbart sakliga grunder vägs in. Det är en väl utformad
              formulering för att säga något utan att riktigt säga det klart
              ut.
            </seg>
            <seg n="4cf4a626">
              Nå. Hur ser det ut med överrepresentationen? Först och främst
              gäller detta bara den mindre del av utnämningarna där man kan
              peka på en politisk bakgrund. Vi ska väl ta siffrorna så att de
              kommer in i protokollet.
            </seg>
            <seg n="9a6027d5">
              För den period vi har granskat, 20012005, är det 45 personer
              det handlar om. Av dessa var 26 socialdemokrater eller hade sådan
              bakgrund, vilket ger en siffra på 57,8 %. Det kan ju tyckas vara
              en överrepresentation, om man menar att riktmärket ska vara resultatet
              i senaste valet.
            </seg>
            <seg n="46376b49">
              Nu ligger i detta, som har påpekats, statssekreterare. Varför
              bör man särbehandla dem? Det är inte därför att de har någon livstidsanställning
              vare sig formellt eller informellt, utan därför att statssekreterare
              för varje regering måste vara en av de viktigaste rekryteringsbaserna
              för höga chefstjänster. Där finns förhoppningsvis kompetens och
              erfarenhet av det slag som behövs i myndigheternas ledningar.
            </seg>
            <seg n="50d5b2a5">
              Nu har vi, av demokratiska skäl, haft socialdemokratiska regeringar
              under ett antal år. Därmed har vi också en statssekreterarkår
              som i väldigt stor utsträckning, för att uttrycka det milt, är
              socialdemokratiskt stämplad. Därav följer också att det kommer
              att bli en överrepresentation, om jag får använda det uttrycket,
              genom rekryteringen från den här gruppen av personer.
            </seg>
            <seg n="c0dd7a38">
              Därför är det också rimligt att se på hur den här fördelningen
              ser ut om vi bortser från statssekreterarna. Då får Socialdemokraterna
              8 av 25, alltså 32 %, inte långt ifrån valresultatet. Ska man
              räkna på det sättet är det snarast märkligt hur svag kompetensen
              är i en del andra partier, som Vänsterpartiet och Kristdemokraterna.
              Man kan naturligtvis inte räkna på det sättet.
            </seg>
            <seg n="89d4e120">
              Min poäng är inte att det föreligger en exakt överensstämmelse
              mellan valresultat och politiska sympatier bland vissa chefer.
              Min poäng är att det inte går att utifrån dessa siffror visa att
              regeringen inte har följt reglerna. Det är ändå det som måste
              vara avgörande i KU:s granskning.
            </seg>
            <seg n="95c94f1a">
              Slutligen min tid håller på att rinna ut bara några små punkter
              till. Det har sagts i debatten att KU inte kan granska utnämningarna.
              Det kan vi naturligtvis. Det finns granskningsanmälningar som
              ligger nu och som kommer att behandlas under våren där man vill
              att KU ska granska enskilda anmälningar, namngivna personer. Vi
              kan granska det. Vi kan se efter om det har skett enligt de regler
              som regeringen själv har satt upp för sitt rekryteringsarbete
              och i enlighet med regeringsformens bestämmelser och allt detta.
              Visst kan vi granska detta!
            </seg>
            <seg n="db16d676">
              Men jag håller med om att det inte kan vara KU:s uppgift att
              överpröva huruvida en viss person var den som borde ha anställts
              eller inte. Då hamnar vi i helt orimliga konsekvenser. Vad vi
              ska granska är om regeringen har följt de regler som gäller för
              utnämningarna. Såvitt jag kan bedöma finns det ingenting som kan
              leda i bevis att så inte har skett. Därav mitt stöd till utskottets
              majoritetstext i detta avseende.
            </seg>
          </u>
          <note type="speaker" n="7561e5cc">
            Anf. 115 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-b6f1ddba0891b7ff-3" n="668e350c">
            <seg n="0f32e2d1">
              Fru talman! Helt kort: Mats Einarsson diskuterar oppositionens
              mod att säga det ena eller det andra när det gäller utnämningsmakt
              och citerar ur vår reservation. Jag skulle vilja veta, fru talman,
              om Mats Einarsson kan hävda att regeringen har utövat utnämningsmakten
              utifrån endast sakliga grunder och då särskilt beaktat skicklighet.
            </seg>
          </u>
          <note type="speaker" n="ee48d116">
            Anf. 116 MATS EINARSSON (v) replik:
          </note>
          <u who="mats_einarsson_087a77" xml:id="i-e43976385aa81cd8-1" n="4d957886">
            <seg n="3e6bfdfd">
              Fru talman! Såvitt går att utläsa ur det material som utskottet
              har tagit in från regeringen, de kommentarer vi har fått och det
              vi själva har kunnat ta reda på finns det inget som tyder på att
              regeringen inte har följt de regler som gäller. Det innebär naturligtvis
              inte att jag kan ge garantier för att så har skett i varje enskilt
              fall. Men så är det med alla sådana här granskningar; det är först
              när vi har belägg för att något felaktigt har skett som vi kan
              rikta kritik mot regeringen.
            </seg>
            <seg n="ff794c0c">
              Jag menar alltså att det inte finns något som vare sig kan bevisa
              att något fel har skett eller kan göra att det finns anledning
              att misstänka att det inte har gått rätt till.
            </seg>
          </u>
          <note type="speaker" n="d765902d">
            Anf. 117 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-b6f1ddba0891b7ff-4" n="668e350c">
            <seg n="8fd0d818">
              Fru talman! Men om det inte finns bevis för vare sig det ena
              eller det andra, borde det då inte vara en viktig uppgift att
              se om detta beror på den brända jordens taktik, att man rensar
              mappar och gör så att vi inte har möjlighet att granska, ungefär
              som vi har konstaterat är ett bekymmer när det gäller statliga
              företag? Borde det då inte ligga i konstitutionsutskottets intresse
              och i kammarens intresse att försöka åstadkomma en förbättring
              därvidlag, för att vi ska kunna undanröja misstankar eller undanröja
              den här diskussionen, komma längre och kunna granska det som man
              i dag säger är minnesanteckningar och inte förs in i mapparna
              och därför inte gör det möjligt för oss att granska?
            </seg>
          </u>
          <note type="speaker" n="9478636a">
            Anf. 118 MATS EINARSSON (v) replik:
          </note>
          <u who="mats_einarsson_087a77" xml:id="i-e43976385aa81cd8-2" n="4d957886">
            <seg n="f970864c">
              Fru talman! Nu får väl Kerstin Lundgren ändå lugna sig. Nu är
              det tydligen så att om vi inte hittar något som tyder på att regeringen
              har gjort fel är detta ett bevis på att man har låtit pappersförstöraren
              gå på Regeringskansliet och röjt undan bevisen. Det är hypotetiskt
              sett tänkbart att det är på det sättet, men det är inte riktigt
              så vi kan arbeta i konstitutionsutskottet.
            </seg>
            <seg n="9258c886">
              Finns det, Kerstin Lundgren, några skäl att anta att regeringen
              för det första har begått fel och för det andra har undanröjt
              bevis för dessa fel? Finns det sådana belägg eller något som tyder
              på detta tycker jag att utskottet bör få kännedom om det.
            </seg>
          </u>
          <note type="speaker" n="2e3a95ca">
            Anf. 119 GUSTAV FRIDOLIN (mp) replik:
          </note>
          <u who="gustav_fridolin_76f0ba" xml:id="i-e49bfb53827f55a0-1" n="499cc174">
            <seg n="9a8561b1">
              Fru talman! Jag tänker varken hänvisa till rysk krigslist eller
              till den virtuella verkligheten. Men Mats Einarsson gör sig skyldig
              till ett mycket stort misstag i sitt anförande. Han ifrågasätter
              nämligen min våghalsighet.
            </seg>
            <seg n="bae9e3c9">
              Han säger någorlunda ordagrant, tror jag att den förmodade riksdagsmajoriteten,
              utskottsminoriteten, inte vågar föra fram att vi menar att man
              har begått fel i utnämningsmakten. Han säger att vi hänger upp
              det på en mening som lyder så här: Enligt vår mening är överrepresentationen
              av utnämnda myndighetschefer med bakgrund inom regeringspartiet
              så stor att den kan väcka misstanke om att inte enbart sakliga
              grunder vägs in vid utnämningen.
            </seg>
            <seg n="09085839">
              Jag skulle vilja pröva en annan möjlighet med Mats Einarsson.
              Tänk om det nu inte är så att det är vår våghalsighet som det
              är fel på, inte heller att vi försöker gömma oss bakom en mening,
              utan att vi faktiskt tycker att det är så som det står i den mening
              som vi har skrivit och tänker ställa oss bakom!
            </seg>
            <seg n="3118f76c">
              Vi tycker att det är ett problem att det finns en misstanke,
              i och med att fler socialdemokrater än personer från något annat
              parti utnämns till statliga tjänster. Vi tycker att det är ett
              problem att det finns en misstanke att utnämningsmakten utnyttjas,
              och därför vill vi kunna granska den. Vi har gått in och försökt
              granska den, förstås med förhoppningen att kunna undanröja misstanken.
              Jag går aldrig in i en granskning med någon annan förhoppning
              än att kunna visa att det missförhållande man misstänkte inte
              fanns, för att kunna undanröja den misstanken. Vi upptäckte att
              det inte gick att granska det. Det fanns ingenting att granska.
              Det fanns inga kravprofiler och inget annat tillgängligt material.
            </seg>
            <seg n="b57f1a6e">
              Därför är det just detta vi efterlyser: nya rutiner inom Regeringskansliet
              som skapar bättre förutsättningar för att i efterhand kunna granska
              vad som har legat till grund för olika utnämningar. Det är väl
              ändå inte ett helt orimligt krav?
            </seg>
          </u>
          <note type="speaker" n="cecb7387">
            Anf. 120 MATS EINARSSON (v) replik:
          </note>
          <u who="mats_einarsson_087a77" xml:id="i-e43976385aa81cd8-3" n="4d957886">
            <seg n="c48f1057">
              Fru talman! Jo, det kan nog finnas ett problem i blotta det faktum
              att det finns en misstanke. Men hur uppkommer denna misstanke?
              Jo, den uppkommer därför att Gustav Fridolin och hans vänner i
              alliansen säger att det finns en misstanke.
            </seg>
            <seg n="38e788c0">
              Det räcker inte att säga att här misstänker vi något och därmed
              har problemet uppstått. Man måste ha någon typ av belägg. Det
              belägg man försöker hitta är då den påstådda överrepresentationen
              för socialdemokrater. Jag tycker att det är ganska uppenbart att
              det inte kan användas som belägg för några misstankar över huvud
              taget.
            </seg>
            <seg n="2aca9329">
              Sedan är det en annan sak. Nu ska vi titta på hur utnämningsmakten
              kan utformas i framtiden. Grundlagsutredningen, där jag och några
              andra från utskottet sitter, ska titta på den saken. Jag har definitivt
              inte låst mig på den punkten. Det är mycket möjligt att vi kan
              hitta former som bättre tillgodoser de önskemål som finns om genomlysning,
              öppenhet och sådana saker. Men det som vi nu granskar är om regeringen
              har följt de regler som nu gäller.
            </seg>
          </u>
          <note type="speaker" n="4d658712">
            Anf. 121 GUSTAV FRIDOLIN (mp) replik:
          </note>
          <u who="gustav_fridolin_76f0ba" xml:id="i-e49bfb53827f55a0-2" n="499cc174">
            <seg n="b490761d">
              Fru talman! Det blir nästan roligare och roligare. Nu ägnar sig
              Einarsson åt vad man närmast kan beskriva som konstitutionell
              historierevisionism. Misstanken om att utnämningsmakten utnyttjas
              ska alltså ha uppkommit genom att det har skrivits borgerliga
              och miljöpartistiska reservationer i konstitutionsutskottet. Det
              kan inte ha varit så att det fanns en misstanke om att utnämningsmakten
              utnyttjades och att det var det som ledde till att konstitutionsutskottet
              började granska detta förhållande och upptäckte att det inte gick
              att granska.
            </seg>
            <seg n="125a5add">
              Det är faktiskt så att jag har vänner inte bara inom alliansen
              som säger att man har misstankar om att utnämningsmakten utnyttjas.
              Det finns gott om vänner inom Vänstern som hyser samma misstanke
              och torgför den i olika tidningsartiklar och på andra sätt. Och
              just på grund av att det finns en misstanke, och inte vilken misstanke
              som helst utan en misstanke om att regeringsformens regler inte
              handhas på ett korrekt sätt inom Regeringskansliet, så måste man
              kunna granska. Och det är rutiner som går att granska som vi efterlyser.
            </seg>
            <seg n="8020c9f0">
              Fru talman! De belägg som vi har för att denna misstanke kan
              kvarstå och för att vi inte kan avfärda den misstanke som vi hade
              önskat att kunna avfärda om att regeringsformens skrivning inte
              handhas på rätt sätt är just de siffror som Mats Einarsson har
              redovisat.
            </seg>
            <seg n="0dba4813">
              Mats Einarsson säger i sitt anförande att man utifrån dessa siffror
              inte kan säga att regeringsformens regler inte har respekterats.
              Nej, det säger vi inte heller. Men man kan utifrån dessa siffror
              säga att det finns belägg för misstanken att regeringsformens
              regler inte har respekterats därför att det bland dem som har
              en politisk bakgrund och som blir utnämnda finns en klar överrepresentation
              från regeringspartiet. Och den misstanken är inte bra för förtroendet
              för regeringen, för förtroendet för den statliga utnämningsmakten
              och framför allt inte för förtroendet för dem som blir utnämnda.
              Av den anledningen bör man kunna granska.
            </seg>
          </u>
          <note type="speaker" n="854cfd98">
            Anf. 122 MATS EINARSSON (v) replik:
          </note>
          <u who="mats_einarsson_087a77" xml:id="i-e43976385aa81cd8-4" n="4d957886">
            <seg n="46f33edc">
              Fru talman! Nej, Gustav Fridolin, det finns ingenting i dessa
              siffror som ger grund för den misstanken. Jag har pekat på varför
              man bör lyfta bort statssekrerarkretsen ur dessa beräkningar,
              och då försvinner denna överrepresentation helt och hållet.
            </seg>
            <seg n="bb9c4b60">
              Vad Fridolin sade dessförinnan jag kommer inte ihåg den filosofiska
              termen för det, men det är något slags cirkelresonemang var: Förekomsten
              av misstankar utgör i sig själv grund för antagandet att det finns
              grund för dessa misstankar.
            </seg>
            <seg n="69802319">
              Det är ungefär så han resonerar. Och det är inte ett giltigt
              sätt att föra resonemang och föra saker och ting i bevis.
            </seg>
          </u>
          <note type="speaker" n="535815de">
            Anf. 123 INGVAR SVENSSON (kd) replik:
          </note>
          <u who="ingvar_svensson_838b4e" xml:id="i-601756ffbfbb41ec-3" n="17130da8">
            <seg n="80e20fc4">
              Fru talman! Mats Einarsson är en mycket duktig analytiker. Och
              han har här ett formaliserat synsätt som man mycket väl kan ha
              i detta sammanhang. Det finns ju inga dokument att peka på, och
              alltså har regeringen hanterat det hela rätt.
            </seg>
            <seg n="4e88fe60">
              Men jag vill ställa en lite djupare fråga. Ser inte Mats Einarsson
              riskerna med kombinationen av långvarigt regeringsinnehav och
              makten över utnämningar, där man kan utnämna de egna på myndigheter
              som ändå har en viss självständighet under lagar, regleringsbrev
              och andra instruktioner?
            </seg>
            <seg n="0081d63e">
              Det finns ett gammalt uttryck som säger att makt korrumperar.
              Menar Mats Einarsson att det inte finns någon sanning bakom detta?
            </seg>
          </u>
          <note type="speaker" n="12ffc393">
            Anf. 124 MATS EINARSSON (v) replik:
          </note>
          <u who="mats_einarsson_087a77" xml:id="i-e43976385aa81cd8-5" n="4d957886">
            <seg n="dfc17f6b">
              Fru talman! Nej, det skulle jag nog inte säga. Om man formulerar
              frågeställningen på det sätt som Ingvar Svensson gör måste man
              med nödvändighet hålla med. Det är självklart så att makt åtminstone
              kan korrumpera och riskerar att korrumpera. Och visst finns det
              alltid en risk att en regering, kanske i större utsträckning efter
              långt regeringsinnehav, det vet jag inte, missbrukar den makt
              som har lagts i dess händer. Det är därför som det är så oerhört
              viktigt att till exempel KU:s granskning finns och att det finns
              ett regelverk som är allmänt accepterat. Och även om vi kanske
              inte är överens om exakt vilket regelverk som ska gälla är vi
              i alla fall överens om att vi ska följa det regelverk som nu finns.
              Därför är det också viktigt att det förs en debatt. Jag är definitivt
              inte motståndare till att utnämningsmakten debatteras. Därför
              är det också viktigt att vi löpande ser över formerna för utnämningsmakten,
              vilket vi nu kommer att göra i Grundlagsutredningen. Så långt
              har jag inga som helst svårigheter med detta. När det gäller detta
              kan man givetvis inte slå sig till ro och säga att detta fungerar
              automatiskt. Det här kräver granskning. Visst är det så.
            </seg>
          </u>
          <note type="speaker" n="0945dccc">
            Anf. 125 INGVAR SVENSSON (kd) replik:
          </note>
          <u who="ingvar_svensson_838b4e" xml:id="i-601756ffbfbb41ec-4" n="17130da8">
            <seg n="54391903">
              Fru talman! Det var jättebra att Mats Einarsson gjorde den deklarationen.
              Det talas ju om misstankar i reservationen. Och det finns samband
              som ser ut som en tanke, och då skulle man möjligtvis kunna få
              tänka den tanken, Mats Einarsson.
            </seg>
          </u>
          <note type="speaker" n="5a3c43a1">
            Anf. 126 MATS EINARSSON (v) replik:
          </note>
          <u who="mats_einarsson_087a77" xml:id="i-e43976385aa81cd8-6" n="4d957886">
            <seg n="7c71bc3e">
              Fru talman! Det finns samband som ser ut som en tanke. Men att
              de ser ut som en tanke betyder inte alltid att de är en tanke.
            </seg>
          </u>
          <note type="speaker" n="1ac18c62">
            Anf. 127 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-b6f1ddba0891b7ff-5" n="668e350c">
            <seg n="6bb0ec60">
              Fru talman! Jag begärde ordet eftersom replikskiftena är så vist
              ordnade att när Göran Magnusson i sin avslutande replik ställer
              frågor och så vidare har vi inte möjlighet att kommentera det
              på annat sätt än att begära ordet på nytt.
            </seg>
            <seg n="a5078084">
              Fru talman! Visst var det en spännande interiör som vi fick från
              Göran Magnussons värld, både det som handlade om när han kör bil
              med sin fru och talar om hur det går till och det som handlade
              om hur styrningen i regeringen och i Regeringskansliet ser ut.
            </seg>
            <seg n="dc24a5a2">
              Den sista delen handlade självklart om att myndigheter har ett
              uppdrag att genomföra det som riksdagen och regeringen har beslutat.
              Det är en sak.
            </seg>
            <seg n="87f8d3bd">
              Men det andra, som var det intressanta, var ganska självklart
              och uppenbart jag ska med spänning läsa protokollet i den delen
              nämligen när Göran Magnusson konstaterar att man inte kan ha en
              myndighetschef, eller rättare sagt kanske han konstaterar att
              man bör ha en myndighetschef, som delar uppfattningen om politikens
              innehåll. Det innebär att det blir en diskvalificerande faktor
              att man inte gör det. Då kan det måhända vara skäl till att 58
              % av dem som har en politisk bakgrund faktiskt har det inom socialdemokratin.
              De andra kanske inte delar uppfattningen om politikens innehåll
              och därmed diskvalificeras.
            </seg>
            <seg n="3f683421">
              Men frågan är då om det är det som är den sakliga grunden, och
              om det är det som menas i fråga om regeringsformens krav på att
              förtjänst och skicklighet ska vara i fokus. Det bidrar dessutom
              till ett bekymmer. Därför att om man har den synen och har det
              som krav blir det naturligtvis ett bekymmer eftersom vår konstitution
              förutsätter möjligheten att byta regeringsmakt.
            </seg>
          </u>
          <note type="speaker" n="6d44b7fc">
            Anf. 128 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-6b6e8dae29927e21-7" n="b5d99f07">
            <seg n="ee8ae22f">
              Fru talman! När det gäller styrning av självständiga myndigheter
              så finns det väl ändå en konflikt i det som Kerstin Lundgren uttrycker.
              Myndigheterna är självständiga. Självständighet är närmast ett
              absolut uttryck. Men sedan ska de också styras. Finns det inte
              något resonemang som ändå skulle kunna leda till att man kommer
              till rätta med detta missförstånd när det gäller självständighet
              i fråga om de svenska myndigheterna, så att vi tillsammans skulle
              kunna komma till rätta med detta? Ingvar Svensson var ju på väg
              här och sade att självständigheten sker ju i den direkta myndighetsutövningen,
              alltså tillämpningen av lag mot enskild. När det sedan gäller
              arbetsmarknadspolitiken i stort, för att hålla mig till det området,
              är det det som riksdagen har beslutat och som regeringen sedan
              fattar beslut om som faktiskt gäller. Jag vidhåller nog tanken
              på att en myndighetschef som ogillar den politik som han är satt
              att genomföra ändå har svårigheter att vara där.
            </seg>
            <seg n="6d7ba826">
              Men nu var inte det huvudproblemet. Utan huvudproblemet var att
              Fredrik Reinfeldt på alliansens vägnar ogillar den nuvarande Amschefen
              och anser att han inte passar in i det koncept som alliansen ska
              ha. Och det kunde vara intressant att höra Kerstin Lundgrens synpunkter
              på det.
            </seg>
            <seg n="62046cda">
              Man kan titta på vad Henrik Sjöholm, som är Centerns representant
              i alliansens arbetsgrupp, säger. Han säger att det blir väldigt
              märkligt att ta ifrån regeringen det uppdraget, alltså utnämningsmakten.
              Detsamma säger Gunnar Axén, Moderaternas representant, med motiveringen
              att det ju är regeringen som ansvarar för myndigheterna.
            </seg>
            <seg n="7fda01fa">
              Det är som att läsa socialdemokratiskt principresonemang kring
              de här myndigheterna. Vad är det som egentligen ska ändras?
            </seg>
          </u>
          <note type="speaker" n="6590fe7e">
            Anf. 129 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-b6f1ddba0891b7ff-6" n="668e350c">
            <seg n="3a0c9c12">
              Fru talman! Jag hoppas att det har framgått av den hittillsvarande
              debatten att det inte funnits någon mening jag tror inte ens Göran
              Magnusson kan läsa in en sådan i den reservation som finns som
              säger att vi ska avlöva regeringen utnämningsmakten. Det är inte
              den frågan detta handlar om. Det handlar om möjligheten att granska
              utnämningsmakten. Det är konstitutionsutskottets uppdrag att granska.
              När vi inte ser att vi har den möjligheten, fru talman, vilket
              har framgått av flera inlägg, är det naturligt att vi försöker
              hitta sådana möjligheter. Men Göran Magnusson har en annan syn
              på detta, och det beklagar jag.
            </seg>
            <seg n="377dc451">
              En myndighetschef som ogillar politiken är naturligtvis inte
              bra, men det blir ett bekymmer. Om Göran Magnusson och Göran Magnussons
              regering anställer myndighetschefer som bara gillar socialdemokratisk
              politik och det blir ett bekymmer om det kommer en annan politisk
              linje, då blir det ett konstitutionellt problem som det blir spännande
              att diskutera också i Grundlagsutredningssammanhang. Det handlar
              verkligen om huruvida vi ska kunna ha en utnämningsmakt som fungerar
              på det sätt som vi hitintills har sett den fungera. Det är väl
              en fråga som vi i så fall får anledning att återkomma till.
            </seg>
          </u>
          <note type="speaker" n="86b10814">
            Anf. 130 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-6b6e8dae29927e21-8" n="b5d99f07">
            <seg n="e368c9c5">
              Fru talman! Det skulle bli intressant jag hoppas att det håller
              sig till det virtuella planet att se vilka myndighetschefer som
              Kerstin Lundgrens borgerliga regering skulle utse om kriteriet
              skulle vara att de i varje fall inte ska gilla den politik som
              förs. Det blir ganska egenartat till sist.
            </seg>
            <seg n="0721eec5">
              När det gäller att inte avlöva utnämningsmakten tänker sig den
              här gruppen att det ska finnas ett oberoende organ som ska få
              inflytande över anställningsförfarandet. Det är väl tidningen
              som har skrivit fel, för det måste vara utnämningsmakten. Det
              skulle kunna vara Riksrevisionen. Denna oberoende myndighet ska
              alltså dras in i utnämningsmakten. Det är en tanke. Riksdagen
              skulle också med regeringens medgivande hör: med regeringens medgivande
              kunna få möjlighet att få ordna utskottsförhör med sökande. Det
              är tänkbart att tvinga regeringen att redovisa sina argument och
              höra utskottets synpunkter innan regeringen fattar sitt beslut,
              säger Stefan Attefall.
            </seg>
            <seg n="0d6bfadc">
              Det verkar inte som om konstitutionen är någon ledstjärna i det
              här tänket. Det är någonting annat som är ledstjärnan i hur man
              egentligen tänker. Det här är väl goda exempel på att regeringen
              ska avlövas avlönas kanske också utnämningsmakten; i varje fall
              ska den väsentligt inskränkas.
            </seg>
            <seg n="0f7a119f">
              Kerstin Lundgren har ett resonemang om de socialdemokratiska
              utnämningarna, förhållandet till politiken och hur det fungerar.
              Jag kommer ofta i den här typen av debatter att tänka att ni egentligen
              för debatten utifrån ett teoretiskt resonemang. Det är bara socialdemokratiska
              regeringar som kan ha problem på den här punkten. Det förefaller
              dessutom som om socialdemokratiska regeringar var eviga. Ni för
              den konstitutionella debatten som om ni aldrig skulle komma i
              regeringsställning.
            </seg>
          </u>
          <note type="speaker" n="ebc45ca6">
            Anf. 131 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-b6f1ddba0891b7ff-7" n="668e350c">
            <seg n="c228ab61">
              Fru talman! Jo, det hoppas vi, och det jobbar vi för. Jag lovar
              Göran Magnusson att vi ska göra vårt bästa för att kunna byta
              regering. Kanske är också Göran Magnusson är beredd, eftersom
              han är nyfiken på hur det ska kunna gå till, att medverka till
              ett regeringsskifte eftersom den nuvarande regeringen uppenbarligen
              har ett ointresse för detta. Kanske vi kunde få möjlighet att
              visa hur man skulle kunna öppna utnämningsmakten, med den nuvarande
              regeringsformen alltjämt på plats. Det är en möjlighet för varje
              regering. Den hittillsvarande har visat sig inte intresserad.
              Men jag lovar, fru talman, att vi ska göra vårt bästa. Det är
              bra om Göran Magnusson, som nyfiket undrar hur detta ska kunna
              gå till, också hjälper till att åstadkomma ett sådant skifte.
            </seg>
          </u>
          <note type="speaker" n="168eaa8d">
            Anf. 132 HELENA BARGHOLTZ (fp):
          </note>
          <u who="helena_bargholtz_9ffc2b" xml:id="i-fb747c1a8ecc3a55-3" n="03d9986e">
            <seg n="80799ed6">
              Fru talman! Jag tror inte att det är särskilt lätt, Mats Einarsson,
              att få fram något skriftligt underlag. Det är omvittnat så att
              det inte finns några formella papper och arbetsanteckningar när
              det gäller anställning av de högre myndighetscheferna. Det är
              därför som jag hos riksdagens utredningstjänst har begärt att,
              om möjligt, få fram underlaget. Annars är det väl som Mats Einarsson
              befarar, att man har börjat tugga papperen.
            </seg>
            <seg n="ab1d21e1">
              Jag vill också säga att det vore intressant vad gäller utnämningar
              att se på kommuner och landsting, där man tack och lov skiftar
              majoriteter rätt frekvent, inte minst här i Helsingforssområdet.
              Det går bra att ha kvar förvaltningschefer trots att de kanske
              inte till fullo delar den nya majoritetens värderingar. Det är
              sunt att man byter majoritet då och då. Det ger också förvaltningscheferna
              en friare ställning i förhållande till den beslutande makten.
            </seg>
            <seg n="e1a4554f">
              Slutligen, fru talman, vill jag säga ett par ord om jämställdheten.
              Visst är det bra att jämställdheten bland myndighetschefer och
              utlandschefer ökar. Där har KU varit väldigt pådrivande. Vi har
              alltid tagit upp den frågan. Men det handlar inte bara om höga
              tjänster. Det handlar också om löner. Hur ser det ut mellan män
              och kvinnor där? Vi vet att kvinnorna fortfarande tyvärr tjänar
              sämre än män på många poster.
            </seg>
          </u>
          <note type="speaker" n="8b7be250">
            Anf. 133 GÖRAN MAGNUSSON (s):
          </note>
          <u who="goran_magnusson_d4a471" xml:id="i-6b6e8dae29927e21-9" n="b5d99f07">
            <seg n="65f279f6">
              Fru talman! Jag vill bara säga till Kerstin Lundgren och till
              kamraterna i alliansen att jag ska göra mitt bästa för att det
              ska finnas en s-regering även efter valet.
            </seg>
          </u>
          <note n="540859a6">
            Överläggningen var härmed avslutad.
          </note>
          <note n="786e623c">
            7 § Justitieombudsmännens ämbetsberättelse
          </note>
          <note n="e5b7f333">
            Föredrogs
          </note>
          <note type="speaker" n="40c760e4">
            Anf. 134 PÄR AXEL SAHLBERG (s):
          </note>
          <u who="par_axel_sahlberg_788e45" xml:id="i-e18e4fc3939aeacf-0" n="d92eb21c">
            <seg n="7efd7da7">
              Fru talman! Det förra var ett nästan enigt KU-betänkande, men
              det hindrade oss inte från att debattera i en och en halv timme.
              Nu kommer vi till nästa betänkande där vi är ännu mer eniga. Det
              är ett ännu tunnare betänkande.
            </seg>
            <seg n="64e98645">
              Det är ett ganska märkligt ärende. Det är sex sidor i vårt betänkande,
              som baseras på en rapport på 600 sidor från Justitieombudsmannen.
              Vi som utskott är i det här sammanhanget mycket angelägna om att
              faktiskt mera ägna oss åt promotion för att sälja boken, inte
              för att boken i sig är alldeles läsvärd den kanske borde komma
              ut i pocket så att det var lättare att ta den med sig på tåget.
              Men den representerar en svensk tradition som är månghundraårig
              och som talar för det arbetssätt vi har och som innebär att en
              granskning av myndighetsutövningen sker fortlöpande. Där gör JO,
              som är normbildande och modellbildande för hela världen, ett fantastiskt
              arbete.
            </seg>
            <seg n="6e138483">
              Mina argument kring detta handlar inte om att rapportera något
              av det som JO rapporterar om, men jag har en önskning så här veckorna
              efter jul: När nästa års rapport kommer hoppas jag att alla riksdagsledamöter
              kastar sig över den, läser det som berör deras egen kommun eller
              egna utskott och att utskotten jobbar mer med JO:s rapport. Det
              här är en uppföljning som innebär ett lärande, samtidigt som det
              också sätter fokus på en lång rad viktiga frågor. Det arbetet
              bör ske i kommuner och landsting, här i riksdagen och också där
              på andra sidan vattnet.
            </seg>
            <seg n="a2faccfb">
              Fru talman! Mitt inlägg var kort med en argumentering för den
              svenska JO-modellen.
            </seg>
          </u>
          <note type="speaker" n="ae7f2cd3">
            Anf. 135 LISELOTT HAGBERG (fp):
          </note>
          <u who="liselott_hagberg_811c71" xml:id="i-b4cbe27f0c526a14-0" n="53bc89b7">
            <seg n="5e49ef21">
              Fru talman! Det är riktigt som Pär Axel sade, att det är konstitutionsutskottets
              tunnaste betänkande, men det bygger på en väldigt tjock vit bok
              som är innehållsrik och som är intressant läsning. Den är mycket
              riktigt inbunden, vilket kanske gör att den hamnar i bokhyllan
              vad vet jag.
            </seg>
            <seg n="99b8a099">
              Titeln på boken är i alla fall Justitieombudsmännens ämbetsberättelse
              . Författare är de fyra justieombudsmännen Mats Melin, Kerstin
              André, Nils Olov Berggren och Cecilia Nordenfeldt. Om detta hade
              varit en så kallad vanlig bok hade jag troligtvis efter en sådan
              här inledning nu gått över till att recensera boken, men det ska
              jag inte göra för det är inte någon bokrecension som jag ska ägna
              mig åt. Men man kan ju förstås fundera över om det är utseendet,
              att den är tjock och inbjuden, och titeln på boken som gör att
              den får så väldigt liten uppmärksamhet. Kanske en fångande titel
              skulle göra den till en riksdagens kioskvältare, vad vet jag?
            </seg>
            <seg n="f661d154">
              En sak är i alla fall helt klar, och det är att den förtjänar,
              precis som Pär Axel sade, mer uppmärksamhet än den får i dag.
              Det är också därför som jag står här i talarstolen i dag, för
              att på mitt sätt markera att det här är en väldigt viktig berättelse.
              Jag ser verkligen fram emot en offentlig presentation av denna
              tjocka och innehållsrika berättelse och hoppas att vi kan leva
              upp till det nästa år, för vi har faktiskt pratat om det i ett
              par år nu.
            </seg>
            <seg n="3d0d84a6">
              Att klaga hos Justitieombudsmannen eller Riksdagens ombudsmän,
              som de ju officiellt heter, kan alla göra som anser att de själva
              eller någon annan har blivit felaktigt eller orättvist behandlad
              av en myndighet eller en tjänsteman vid en myndighet inom den
              statliga eller den kommunala sektorn. Så står det på JO:s egen
              hemsida.
            </seg>
            <seg n="0a5e0a9a">
              Klagas gör det, och klagomålen fortsätter att öka. Under perioden
              1 juli 200430 juni 2005 hade det lämnats in 5 430 klagomål. Det
              är en ökning med 9 % jämfört med perioden före. Det stora antalet
              klagomål och ärenden att utreda har inneburit att JO inte alls
              hinner göra så många inspektioner som de skulle önska göra. Deras
              önskan är att göra ett 60-tal inspektioner. Nu är antalet nere
              i 30, så det är hälften så många som JO själva skulle vilja göra.
              Man har fått skära ned med 13 inspektioner sedan föregående period.
            </seg>
            <seg n="4765f907">
              När Justitieombudsmännen föredrog ämbetsberättelsen inför konstitutionsutskottet
              visade de på två vägar att hantera problemet. Den ena vägen är
              att rationalisera ärendenas handläggning och den andra vägen är
              att öka de personella resurserna. Det är någonting som jag tror
              att vi verkligen måste fundera över och komma tillbaka till. Jag
              menar att det är i allra högsta grad önskvärt att Justitieombudsmännen
              kan göra inspektioner eftersom inspektionerna ger en så fyllig
              information till riksdagens ledamöter.
            </seg>
            <seg n="43782878">
              Jag vill liksom förra året avsluta med att rekommendera alla
              riksdagsledamöter att läsa Justitieombudsmännens ämbetsberättelse
              eftersom den är så väldigt innehållsrik.
            </seg>
          </u>
          <note n="540859a6">
            Överläggningen var härmed avslutad.
          </note>
          <note n="78cd6511">
            8 § Post- och kassaservice
          </note>
          <note n="e5b7f333">
            Föredrogs
          </note>
          <note type="speaker" n="aaa3d207">
            Anf. 136 HANS STENBERG (s):
          </note>
          <u who="hans_stenberg_61db75" xml:id="i-5825cf1d297842a3-0" n="7e0218a0">
            <seg n="85444d76">
              Fru talman! Trafikutskottet ska nu debattera ett så kallat utskottsbetänkande
              som inte är någon regeringsproposition utan behandlar 31 olika
              motionsförslag från riksdagsledamöter som har lagts under de allmänna
              motionstiderna 2004 och 2005. Det handlar bland annat om post-
              och kassaservice, som ju har debatterats flitigt både här i riksdagen
              och i den allmänna debatten under flera år.
            </seg>
            <seg n="7339cfd4">
              Eftersom regeringen nyligen har låtit utreda frågan om post-
              och kassaservice i landet och nu bereder ärendet inom Regeringskansliet,
              vill inte utskottsmajoriteten ta ställning i den här frågan innan
              beredningsarbetet är avslutat. Utskottet utgår från att regeringen
              efter beredningsarbetet kommer med förslag som leder till att
              man även fortsättningsvis tryggar en väl fungerande postmarknad
              med effektiva posttjänster som är tillgängliga för alla och med
              en servicenivå som motsvarar användarnas behov. Därför avstyrker
              utskottsmajoriteten motionsförslagen som rör frågan om kassaservice.
              Bakom beslutet står Socialdemokraterna och Miljöpartiet, medan
              övriga partier reserverar sig mot olika delar i förslaget till
              förmån för sina respektive motioner.
            </seg>
            <seg n="344b5b05">
              En annan fråga som behandlas i utskottsbetänkandet är prisregleringen
              inom postområdet. I den frågan skär åsiktsskillnaderna på ett
              annat sätt mellan partierna. Majoriteten i utskottet föreslår
              att riksdagen gör ett tillkännagivande om att förändringar av
              prisregleringen inom postområdet bör bli föremål för riksdagens
              prövning. Mot det beslutet reserverar sig Socialdemokraterna och
              Vänsterpartiet.
            </seg>
            <seg n="41184cc7">
              För övrigt behandlas i betänkandet också frågor om bland annat
              samdistribution av post och tidningar, tillgängligheten vid postens
              serviceställen och ett gemensamt nordiskt porto.
            </seg>
            <seg n="643f5d92">
              Sammanlagt har det till betänkandet lagts elva reservationer.
            </seg>
          </u>
          <note type="speaker" n="630385a7">
            Anf. 137 BÖRJE VESTLUND (s):
          </note>
          <u who="borje_vestlund_7895a4" xml:id="i-a67cdb86414eeb96-0" n="24bc4648" next="i-1c055e3ad4153c7e-0">
            <seg n="c9bbba80">
              Fru talman! Vi ska nu, som Hasse Stenberg precis berättade, diskutera
              Posten och Postens olika delar. På sitt sätt är Posten och Postens
              verksamhet något som inte är särskilt trevligt att titta på jämfört
              med hur vi i vårt utskott normalt sett brukar kunna titta på verksamheter.
              Verksamheter i vårt utskott brukar öka. Det är snarare så att
              vi inte hinner med att bygga ut, förbättra och förändra i den
              takt som det borde vara. Situationen är att post- och paketverksamheten
              minskar. Också kassaservicen minskar. Här måste man naturligtvis
              ha ett annat angreppssätt när man diskuterar postfrågor.
            </seg>
            <seg n="42619f46">
              Till att börja med minskar kassaservicen vad gäller transaktioner
              med 19 % per år. Minskningen är naturligtvis inte jämnt fördelad
              över hela landet, utan det är en minskning fördelad på en del
              orter, framför allt storstäder, även om det finns ett behov av
              kassaservice även i storstäderna.
            </seg>
            <seg n="d5af2d10">
              Därför är det viktigt att man uppfyller den del som finns i lagstiftningen,
              att kassaservice ska man ha där det är kommersiellt möjligt. Jag
              vill här slå fast att det är viktigt att man har en kassaservice
              i hela landet och att den ska fortsätta att finnas på något sätt.
              Det finns anledning att fortsätta bereda den här frågan ytterligare.
              Den är ännu inte färdigberedd.
            </seg>
            <seg n="ef10ae65">
              Jag vill också peka på en särskild del som det inte står så mycket
              om i betänkandet, nämligen det problem som det innebär när verksamhet
              minskar på det sätt som kassaservices verksamhet gör. Kassaservicen
              minskar olika mycket i olika delar av landet. När den minskar
              behövs det ju inte så mycket personal. På många håll i vårt land
              innebär det att behovet av personal minskar och att personal på
              olika sätt måste tas bort från sina arbeten. Det har gjort att
              man känner att man har en liten motivation för att fortsätta inom
              Svensk Kassaservice.
            </seg>
            <seg n="602eee4c">
              Jag vill också peka på att Moderaterna vill ta bort hela det
              stöd som ges till framför allt lantbrevbäreriet och Svensk Kassaservice,
              samtidigt som Vänsterpartiet tror att man kan ha allting kvar.
              Båda synsätten är enligt vårt sätt att se det ganska felaktiga.
              Vi tycker att det ska finnas en service i hela landet, men man
              måste också kunna betala lite grann för den.
            </seg>
            <seg n="9d759bce">
              Postens verksamhet när det gäller brev och paket är i dag utsatt
              för konkurrens, inte av framför allt andra postföretag utan i
              första hand i form av ny teknik som e-mejl och kommunikation på
              annat sätt. Den här konkurrensen gäller framför allt på företagssidan.
            </seg>
            <seg n="ef8d0e4e">
              Om man inte hade den så kallade oadresserade reklamen skulle
              situationen vara ganska prekär. Postmängden minskar med 7 % om
              året.
            </seg>
            <seg n="98db1fa0">
              Vår uppfattning är att det ska finnas en god postservice över
              hela landet. Därför betonar vi i betänkandet att det är orimligt
              att flytta postlådor flera kilometer för att kunna hantera postmängden
              på ett bättre sätt. Vi menar att det inte överensstämmer med målet
              att det ska finnas en bra postservice över hela landet.
            </seg>
            <seg n="d1280286">
              De tillämpningsregler som tillsynsmyndigheten Post- och telestyrelsen
              har för detta är desamma som har gällt sedan 1960-talet. Därför
              är det kanske inte orimligt att se över reglerna för hur tillsynen
              över Postens verksamhet ska vara över hela landet.
            </seg>
            <seg n="c48eab7b">
              Utskottet är i huvudsak överens om många frågor när det gäller
              Posten. När det gäller en fråga finns det dock en annan majoritet.
              Det gäller prisregleringen.
            </seg>
            <seg n="48b774b2">
              Vi menar från socialdemokratiskt håll att det finns flera frågor
              att överväga när det gäller postverksamheten. Det gäller den postala
              infrastrukturen som postnummersystem, postboxanläggningar, adressändringar
              och eftersändningar. Det gäller också utdelningsservice, övernattbefordran
              och naturligtvis pristaket.
            </seg>
            <seg n="8aeefcab">
              Av någon outgrundlig anledning väljer man att lyfta upp prisregleringen
              som det enda man vill ge ett tillkännagivande om. Det ser jag
              som ganska konstigt i detta sammanhang.
            </seg>
            <seg n="45109c3d">
              Vi kan också se att det finns problem med den nuvarande prisregleringen.
              Men man måste göra en total bedömning av hela Posten och inte
              bara ta upp frågan om prisregleringen. Jag menar att Miljöpartiet
              och de borgerliga partierna har lyssnat mer på Posten AB och mindre
              på att man ska ha en bra postservice över hela landet. Jag är
              mycket tveksam till att man har gjort på det här sättet. Jag menar
              att detta inte gynnar Posten i framtiden.
            </seg>
            <seg n="9e3da3b0">
              Jag vill kommentera ett par reservationer.
            </seg>
            <seg n="e70ea077">
              Reservation nr 2 tar upp frågan om hämta-lämna-servicen i glesbygd.
              Utskottet betonar ju i betänkandet att det är ett sätt som utskottet
              inte kan acceptera. Vi tycker därför att reservationen är något
              konstig.
            </seg>
            <seg n="8d81be07">
              I reservation nr 6 från Miljöpartiet kräver man att övernattbefordran
              slopas. Det är intressant. Hur ska man kunna göra en total bedömning
              när man petar i den ena detaljen efter den andra och inte gör
              en totalbedömning av alla frågor som rör postverksamheten?
            </seg>
            <seg n="d178ab4b">
              Jag kan tycka att det kan finnas en poäng med att ha samdistribution
              med tidningar och tidskrifter. Men man måste göra en bedömning
              av hela postverksamheten. Det är därför man har låtit utreda postverksamheten.
              Även det bereds inom Regeringskansliet. Det kommer en proposition
              om det så småningom.
            </seg>
            <seg n="cff11090">
              Därför efterlyser jag en helhetsbedömning av Postens verksamhet.
            </seg>
          </u>
          <note n="cf683313">
            Ajournering
          </note>
          <note n="ce5d1bc9">
            Kammaren beslutade kl. 16.55 på förslag av tredje vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <u who="borje_vestlund_7895a4" xml:id="i-1c055e3ad4153c7e-0" n="24bc4648" prev="i-a67cdb86414eeb96-0">
            <seg n="d274bddf">
              Återupptagna förhandlingar
            </seg>
          </u>
          <note n="933767e0">
            Förhandlingarna återupptogs kl. 17.00.
          </note>
          <note n="205521f7">
            9 § Beslut om ärenden som slutdebatterats vid dagens sammanträde
          </note>
          <note n="878ff6f6">
            Punkt 4
          </note>
          <note n="cf03c6b4">
            Punkt 5
          </note>
          <note n="8373d5ed">
            Punkt 6
          </note>
          <note n="e13ac909">
            Punkt 7
          </note>
          <note n="c7a9f110">
            Punkt 12
          </note>
          <note n="a882144d">
            Punkt 15
          </note>
          <note n="0fe3845c">
            Punkt 16
          </note>
          <note n="77184386">
            Punkt 19
          </note>
          <note n="c735c9ef">
            Övriga punkter
          </note>
          <note n="9d0c1a92">
            Utnämningsmakten (avsnitt 5)
          </note>
          <note n="ddbe1bcc">
            10 § (forts. från 8 §) Post- och kassaservice (forts. TU3)
          </note>
          <note type="speaker" n="9c518574">
            Anf. 138 BJÖRN HAMILTON (m):
          </note>
          <u who="bjorn_hamilton_019a00" xml:id="i-e8d28112676302a4-0" n="9feb93f2">
            <seg n="93307f41">
              Fru talman! Jag vill inleda med att yrka bifall till den gemensamma
              moderat- och folkpartireservationen, nr 1, under punkten Ansvar
              för post- och kassaservice.
            </seg>
            <seg n="5c9eeb44">
              Post- och kassaområdet har diskuterats och utretts länge men
              ännu inte funnit sin slutgiltiga lösning eller utformning. Postmarknaden
              har avreglerats och alltmer utsatts för konkurrens under de senaste
              åren. Det finns flera företag som verkar inom sektorn paket- och
              affärspost, och det är viktigt att Posten inte utnyttjar sin dominerande
              ställning och genom bland annat prissättning konkurrerar ut andra
              bolag.
            </seg>
            <seg n="198ec659">
              Redan 2003 tillsattes en utredning, som lämnade sitt slutbetänkande
              i januari 2005. Ännu har inte regeringen kommit med någon proposition,
              trots att man flera gånger ställt i utsikt att man ska komma med
              ett förslag. Posten AB väntar, och vi i riksdagen väntar.
            </seg>
            <seg n="78ea7e11">
              Fru talman! Vi måste få en lösning så att bland annat kassaservicen
              kan skötas på ett effektivt och rationellt sätt. Kravet att tillhandahålla
              kassaservice är rimligt, men det är långt ifrån givet vare sig
              att det är Posten AB som ska tillhandahålla tjänsten eller hur
              kassatjänsten ska utformas. Det finns enligt min mening möjligheter
              att utforma olika lösningar beroende på lokalisering och efterfrågan.
              Möjligheten att tillhandahålla begränsad kassatjänst också på
              mindre orter finns säkert hos andra aktörer än Posten AB. Ett
              grundläggande krav måste därför vara att kraven på kassaservice
              definieras ordentligt, att korrekta anbudshandlingar upprättas
              och att upphandling av tjänsten sker med iakttagande av de regler
              som gäller för offentlig upphandling enligt svensk lag.
            </seg>
            <seg n="e156b4f3">
              Posten har ett lagstadgat krav på övernattbefordran av brev.
              Detta krav ger betydande merkostnader. Tiderna har förändrats,
              och människor har andra kommunikationsmedel att tillgå i dag.
              Det fanns motiv till en sådan bestämmelse innan Internet och e-post
              fanns. Det finns därför skäl att överväga om detta krav ska kvarstå.
            </seg>
            <seg n="03e0e608">
              Postens prissättning på enstaka försändelser är i dag reglerad.
              Posten har vid flera tillfällen begärt hos regeringen att få höja
              priset. Man hänvisar till att kostnaderna har ökat mer än konsumentprisindex.
              En majoritet i utskottet bestående av Miljöpartiet och den borgerliga
              alliansen anser att det inte finns skäl till att tillåta en ytterligare
              prisökning utöver den allmänna prisnivå som finns i det pristak
              som gäller i dag eftersom Posten har så gott som monopol på denna
              typ av brevförsändelser. Vi anser därför att en eventuell revidering
              av pristaket bör förankras här i riksdagen.
            </seg>
            <seg n="86a84c49">
              Moderaterna stöder också Folkpartiets motion om att regeringen
              bör verka för att länderna inom EU avreglerar sina postmarknader.
              I dag kan till exempel en monopolist i ett annat EU-land gå in
              och ta andelar på den svenska marknaden och på det sättet rubba
              konkurrensvillkoren. Svenska postföretag har inte denna möjlighet
              i andra länder.
            </seg>
            <seg n="dbf16a4a">
              Till sist, fru talman, vill jag kommentera Börje Vestlunds uppgifter
              här om att Moderaterna inte stöder Svensk Kassaservice. Vi har
              alltså inte anslagit 400 miljoner som vissa andra partier har
              gjort, men det beror på att Posten aldrig har redovisat de kostnader
              man har för Svensk Kassaservice. Det är omöjligt för oss här i
              riksdagen, tycker vi, att ta ställning till hur mycket Posten
              ska ha eftersom vi inte har en aning om vad det kostar. Det är
              skälet till att Moderaterna inte har angivit någon summa just
              för den kostnadsposten.
            </seg>
          </u>
          <note type="speaker" n="a9d3028a">
            Anf. 139 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-0ee911fbd9e07ad2-0" n="24bc4648">
            <seg n="bcac16a8">
              Fru talman! Läser man den reservation som Björn Hamilton yrkar
              bifall till ser man att den i princip innehåller följande: Man
              ska följa postlagen, och man ska se till att postlokaler är anpassade
              till funktionshindrade. Ja, det var ju en innovation som heter
              duga! Är det någon som inte skulle stå bakom ett sådant påstående?
              Det är väl helt okej att yrka bifall till det, men det är väl
              inte precis att i någon mening avvika från vad majoriteten står
              för.
            </seg>
            <seg n="2c8bbfb3">
              Jag tycker att det finns en del i Björn Hamiltons anförande som
              är värdefullt, bland annat detta med övernattbefordran. Det kanske
              vi måste diskutera. Jag delar den uppfattningen. Jag håller också
              med om att man i EU måste fundera på hur man ska hantera det nya
              postdirektivet. Det finns det också anledning att göra.
            </seg>
            <seg n="bd22ca9d">
              Ändå är det så, Björn Hamilton, att ni har gått med på just en
              liten detalj visserligen en som sticker i ögonen på Posten AB
              ganska mycket nämligen detta med prisregleringen. Där är ni beredda
              att gå före. Av vilken anledning då? Är inte Björn Hamilton intresserad
              av att se Posten som en helhet? Nej, man ska ta de här små detaljerna
              så att man inte får helheten. Finns det inte anledning att titta
              på detta som en helhet den postala infrastrukturen, hanteringen
              av avregleringen av monopolställningen, prisregleringen och inte
              minst övernattbefordran? Bör man inte ta detta som en helhet i
              stället för att lyfta ut en liten del? Är inte detta bara ett
              sätt att obstruera för att i det här sammanhanget vinna över Socialdemokraterna?
            </seg>
          </u>
          <note type="speaker" n="92211a7a">
            Anf. 140 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-e8d28112676302a4-1" n="9feb93f2">
            <seg n="3ef07019">
              Fru talman! Det gläder mig naturligtvis att Börje Vestlund och
              jag har en hel del gemensamma uppfattningar vad gäller Posten
              och dess verksamhet, bland annat övernattbefordran av brev. Det
              ska bli intressant att föra diskussionen om de sakerna om de så
              småningom kan komma upp.
            </seg>
            <seg n="a067c2b9">
              Vad gäller prisregleringen är det klart att det kan vara vettigt
              att ta ett helhetsgrepp över Posten. Samtidigt är prisreglering
              en sak som är aktuell just nu eftersom Posten ständigt hävdar
              att man vill höja portot för de enskilda försändelserna. Där har
              Posten ett absolut monopol.
            </seg>
            <seg n="2baa941f">
              Jag tycker, utifrån min politiska uppfattning, att det i en monopolsituation
              finns skäl för att politiker går in och reglerar avgifter. Den
              uppfattningen tror jag att Börje Vestlund i grunden egentligen
              delar. Det finns alltså ingen konkurrens. Det finns inga krafter
              som verkar för att man ska hålla nere kostnaderna eftersom Posten
              har en monopolsituation. Därför måste vi fundera över hur mycket
              Posten kan få ta ut för enskilda brev.
            </seg>
            <seg n="ab728b0d">
              Sedan finns ju risken, om nu Posten får höja avgifterna som man
              vill, att man korssubventionerar, alltså för över pengarna till
              den konkurrensutsatta marknaden, nämligen företagspost, sänker
              priserna där och finansierar det med höga portokostnader. På det
              sättet slår man ut den marknad och de företag som finns för affärspost
              eller paket. Det tycker jag är en uppenbar risk med det här. Det
              är därför vi har gått i bräschen för detta.
            </seg>
          </u>
          <note type="speaker" n="5dc8efa5">
            Anf. 141 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-0ee911fbd9e07ad2-1" n="24bc4648">
            <seg n="57d346b6">
              Fru talman! Det är ju just av den anledningen som jag upprörs
              över det här. Man tar den här lilla, lilla delen som handlar om
              prisregleringen för att springa Posten AB:s ärenden, inte för
              att hitta en lösning på postmarknaden.
            </seg>
            <seg n="0e77955d">
              Jo, det är sant att det är den här delen som man har monopol
              på. Det är också den lilla delen av Postens verksamhet där huvuddelen
              består av de 4 % av postförsändelserna som hushållen representerar.
              Det är det man vill kasta sig över, det som direkt drabbar människor
              ute i vårt land. Det är det som man först och främst vill lägga
              an på, inte att hitta en lösning för helheten. Det är det jag
              är förvånad över att man ställer upp på från Moderaternas sida.
            </seg>
          </u>
          <note type="speaker" n="edba1e72">
            Anf. 142 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-e8d28112676302a4-2" n="9feb93f2">
            <seg n="a27be4f4">
              Fru talman! Vi ska säkert komma tillbaka och diskutera helheten.
              Det är inte det. Jag förstår inte vad Börje Vestlund menar med
              att vi skulle springa Postens ärenden. Det är tvärtom så att vi
              ser till att den enskilda medborgaren inte får för högt porto
              på en marknad där det inte finns konkurrens, där Posten i princip
              kan bestämma själv vad man ska ta ut för priser. Det är det som
              jag tycker är det viktiga. Det är ingen liten småsak i det hela.
              Det är en väsentlig sak för många av våra medborgare att man även
              i fortsättningen ska kunna skicka brev till ett rimligt pris.
              Jag förstår inte riktigt vad Börje Vestlund menade.
            </seg>
          </u>
          <note type="speaker" n="a526ccb3">
            Anf. 143 CHRISTER WINBÄCK (fp):
          </note>
          <note n="6dd5fd61">
            Fru talman! Inledningsvis skulle jag vilja yrka bifall till Folkpartiets
            reservationer men yrkar för tids vinnande bifall endast till nr
            1.
          </note>
          <u who="christer_winback_f8394e" xml:id="i-1efe7995ea73dd5e-0" n="63d36d71">
            <seg n="77c68828">
              En konkurrensutsatt marknad är det bästa receptet för god effektivitet,
              bra service och låga priser. Postmarknaden har alltmer utsatts
              för konkurrens, och aktörer som delar ut post finns på flera orter.
              Det är inte bara Posten AB.
            </seg>
            <seg n="7b13c4ad">
              Men takten i konkurrensutbyggnaden är långsam, fortfarande är
              Posten AB den absolut största aktören. Det är angeläget att inte
              den dominerande ställning som innehas av Posten AB utnyttjas för
              priskrig och en osund prissättning med konkurrenterna, utan att
              en sund miljö för detta kan få konkurrensen att medföra stimulans
              i framtiden för alla företag på postmarknaden och därmed ge en
              bättre service, bland annat med brevlådor där man vill ha dem,
              både på landsbygd och i hyreshus.
            </seg>
            <seg n="c0f26413">
              En kritik som riktats mot den service som ges på de av posten
              kontrakterade utlämningsställena gäller tillgänglighet för funktionshindrade.
              Enligt vad vi erfar är den tillgängligheten på väg att bli bättre
              över landet, men det är angeläget att man i kommande upphandlingar
              med nya entreprenörer på området också förvissar sig om denna
              tillgänglighet i förväg. Även postlådors placering och tillgänglighet
              bör med detta perspektiv ses över för att underlätta.
            </seg>
            <seg n="a67cbead">
              I övrigt är den förändring som gjorts med serviceställen i butiker
              och med andra entreprenörer, efter vissa initiala igångkörningsproblem,
              av godo för konsumenterna. En kraftigt ökad tillgänglighet i tid
              och närhet ger en ökad servicegrad för dem som har behov av dessa
              tjänster.
            </seg>
            <seg n="42d6f7df">
              En av de uppgifter som vi också diskuterar i dag, och som ålagts
              Posten AB, är kassaservice. Den utredning som sett över betaltjänster
              föreslår att Posten befrias från sitt ansvar för denna tjänst
              och att tjänsten upphandlas.
            </seg>
            <seg n="33186867">
              En upphandling skulle kunna ge andra aktörer, som kanske redan
              i dag tillhandahåller finansiella tjänster, bättre förutsättningar
              att driva tjänsten på ett effektivare och mer lönsamt sätt. En
              annan driftsform för dessa tjänster innebär ju inte att staten
              tar sin hand ifrån de krav som man anser ska finnas för att ge
              en god möjlighet för medborgarna till betaltjänster. En upphandling
              skulle också, teoretiskt sett, kunna leda till att Posten AB får
              möjlighet att driva denna verksamhet vidare på ett annat sätt,
              eftersom de också har möjlighet att bjuda på uppdraget vid upphandlingen.
            </seg>
            <seg n="ae0f08d7">
              Jag vill också kommentera två saker ur Vänsterpartiets reservation.
              Vi håller med om att det är olyckligt att beslutet om kassatjänster
              drar ut på tiden för den personals skull som nu lider av att inte
              känna till sin framtid. Vi hoppas på snabbare handläggning av
              sådana frågor i framtiden, för att inte dra ut på lidandet.
            </seg>
            <seg n="e0afb913">
              Det andra jag vill instämma i är att det inte får vara ett självändamål,
              som Vänsterpartiet skriver i sin reservation, med ökad konkurrens.
              Men jag tycker att det fina i kråksången just är att konkurrensen
              ger en möjlighet att se över den egna verksamheten och effektivisera,
              i stället för att sitta i orubbat bo och makligt ta dagen som
              den kommer. Att känna flåset i nacken stimulerar en företagsledning
              och är till gagn för konsumenten.
            </seg>
            <seg n="2a894831">
              Att man i sin reservation dessutom tar upp att det måste bli
              rättvisa spelregler på en konkurrensutsatt marknad stöder vi till
              fullo.
            </seg>
            <seg n="7d9fdd02">
              Till sist vill jag slå ett slag för det nordiska samarbetet.
              Vi vill ha en integrering med våra nordiska grannländer i många
              frågor. Det räcker inte med stolta paroller och stora ord.
            </seg>
            <seg n="dcadbb87">
              Ett gemensamt nordiskt porto skulle underlätta, då det ibland
              är svårt att förstå att det ska kosta mycket mer att sända ett
              brev från Malmö över Öresundsbron till Köpenhamn än vad det kostar
              att sända det från Malmö till Pajala, 1 717 kilometer längre bort.
              Att arbeta för denna fråga tillför en viktig dimension i det nordiska
              samarbetet, då det blir allt vanligare med familj och släkt på
              vardera sidan en av dessa nationsgränser.
            </seg>
            <seg n="e24b1407">
              Fru talman! Med detta avslutar jag mitt inlägg.
            </seg>
          </u>
          <note type="speaker" n="ea7b38a9">
            Anf. 144 TUVE SKÅNBERG (kd):
          </note>
          <u who="tuve_skanberg_e38e9f" xml:id="i-57df6144f78363f3-0" n="43550c29">
            <seg n="0e8eded7">
              Fru talman! Jag vill börja med att yrka bifall till reservation
              2.
            </seg>
            <seg n="d820f8a0">
              Det är förvisso så att utskottets majoritet har ställt sig förhållandevis
              positiv till den motion som vi kristdemokrater har väckt om att
              vi inte kan acceptera problemen där Posten, av besparingsskäl,
              flyttar postlådor flera kilometer bort från bostaden och i stället
              erbjuder hämta-lämna-service. Det kan handla om 20 00030 000 kr
              per år. Vi ser också att utskottet och dess majoritet har skrivit
              att det är orimligt, och man erkänner att detta inte är en god
              postservice över hela landet.
            </seg>
            <seg n="53521826">
              Men man tillstyrker inte vår reservation. Man kan heller inte
              gå med på att kvalitetssäkra produktionsutvecklingen med tydliga
              krav. Vi har också i vår reservation föreslagit att PTS riktlinjer
              ska ses över för att förhindra försämringen av postservicen i
              glesbygd. Här tycker majoriteten att det räcker att statsrådet
              följer frågan visserligen mycket noggrant. Vi är inte nöjda med
              det. Vi vill gå längre. Tillsammans med Centern har vi reserverat
              oss för tydliga krav på kvalitetssäkringen och för en översyn
              av PTS riktlinjer.
            </seg>
            <seg n="845ee26b">
              Jag måste också nämna någonting om Börje Vestlunds debatt alldeles
              nyss med Björn Hamilton. Man får känslan av att anfall är bästa
              försvar. Egentligen måste väl Börje Vestlund och Socialdemokraterna
              vara lika glada som alla vi andra att priserna på portot hålls
              på en rimlig nivå. Det är rätt märkligt att Börje Vestlund inte
              har hållit med om att när det inte finns någon konkurrens måste
              vi i riksdagen reglera marknaden och se till att konsumenterna
              får betala rimliga priser. Det är arbetslösa, pensionärer, vanliga
              arbetare och du och jag. Det är självklart att vi måste hålla
              ned priserna så att man kan få i väg ett paket eller brev till
              rimligt pris. Jag har en känsla av att argumentationen för Börje
              Vestlund handlar mer om att anfall är bästa försvar. Jag ser ingen
              logik i det, tyvärr.
            </seg>
            <seg n="7d6e296d">
              Förutom reservation 2 vill jag nämna någonting om reservation
              8. Det är frågan om handikappanpassningen som vi inte är nöjda
              med. Det är inte klarlagt vilket ansvar Posten AB har. Vi menar
              att det är viktigt att det blir klarlagt och att samhället tar
              ett ansvar för handikappanpassningen. I synnerhet gäller det postlådorna.
              När det handlar om postlådorna är det enklare när det är nya postlådor
              som ska sättas ut. Då måste det vara på ett sådant sätt så att
              man inte förutsätter att bilisten reser sig och tar sig ur bilen
              och lägger brevet eller paketet i brevlådan. Man ska kunna göra
              det sittande från ett handikappfordon eller en bil. Vi är fullt
              nöjda med om det börjar med utplaceringen av nya postlådor, men
              i sin förlängning behöver det vara på ett flertal platser. En
              handikappad ska inom rimligt avstånd ha tillgång till en postlåda
              som medger att man sitter i bilen och ändå kan posta sitt brev.
            </seg>
            <seg n="b25ce520">
              Sedan var det reservation 10 om det nordiska portot. Det har
              funnits ett nordiskt porto. I Nordiska rådet, där jag är ledamot,
              har jag följt fråga efter fråga där Norden har gått före. Vi har
              visat hur viktigt det har varit inte minst för EU-gemenskapen
              att vi har haft Nordiska rådet och de överenskommelser som har
              funnits där. Men ibland går det tillbaka. Ett nordiskt porto är
              ett sådant typexempel. Exemplet som nyss gavs med Malmö och Danmark
              lever jag med in på knutarna. Jag bor i Skåne. Jag var häromdagen
              över bron till Danmark därför att Kastrup ligger så mycket lättare
              till när man ska utomlands. För oss i Skåne är det självklart
              enkelt att ta sig över bron. Men när jag ska skicka ett brev är
              det precis som vi nyss hörde relateras. Det är dyrare att ta sig
              den lilla sträckan över bron än ända upp till Kiruna. Det är orimligt.
              Vi måste gå tillbaka till den enighet och den samsyn som har funnits
              om ett nordiskt porto. Även om jag och partiet naturligtvis backar
              upp den reservationen yrkar jag, för att vinna tid, bifall bara
              till reservation 2.
            </seg>
          </u>
          <note type="speaker" n="8218d985">
            Anf. 145 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-0ee911fbd9e07ad2-2" n="24bc4648">
            <seg n="e42ab046">
              Fru talman! Det var frågan om prisregleringen. Problemet är att
              man inte har läst betänkandet. Posten AB har sagt att det går
              att höja portot enligt konsumentprisindex för den monopolpost
              som finns, nämligen brev upp till 100 gram. Det gäller inte paket,
              och det gäller inget annat. Det gäller just 100-gramsbrevet. Där
              har Posten velat höja portot mer än över KPI.
            </seg>
            <seg n="db314873">
              Vi förstår inte varför det är nödvändigt att rycka ut den delen
              i stället för att vänta på att göra en helhetsbedömning av allt
              infrastrukturen, övernattbefordran. Det förekommer synpunkter
              i debatten på allt detta. Det är vi irriterade på. Det gäller
              inte paket.
            </seg>
            <seg n="c58533ec">
              I fråga om det nordiska portot får man bestämma sig. Vi har monopol
              på bara en typ av brev. För resten är det postföretagen själva
              som sätter portot. Är det Tuve Skånbergs uppfattning att vi ska
              ha någon egen monopolsituation över Norden som riksdag och regering
              ska bestämma över? Vi lever i ett Europa. Vi har lämnat den situationen
              när vi hade bara det nordiska samarbetet. Jag förstår inte den
              argumentationen. Jag trodde att Kristdemokraterna i det här sammanhanget
              var anhängare av just det system vi har i Europa. Man har representerat
              det i en tidigare reservation där man anför att man ska följa
              EU:s postdirektiv.
            </seg>
          </u>
          <note type="speaker" n="f78d660a">
            Anf. 146 TUVE SKÅNBERG (kd) replik:
          </note>
          <u who="tuve_skanberg_e38e9f" xml:id="i-57df6144f78363f3-1" n="43550c29">
            <seg n="6588f8f6">
              Fru talman! När det gäller prisregleringen undrar jag om Börje
              Vestlund och Socialdemokraterna i sak har något att angripa mot
              det synsätt vi andra har. Är det helhetsgreppet som plötsligt
              blir viktigt? Är det inte så att ni också vill slå vakt om att
              priserna regleras så att konsumenterna skyddas? Er argumentation
              haltar. Det är alldeles orimligt att ni vill en sak i princip,
              men så ska det tas ett helhetsgrepp. Då blir ni era egna fiender.
            </seg>
            <seg n="6c11fdf2">
              Det andra gäller frågan om det nordiska portot. Nu försöker Börje
              Vestlund att läsa regleringarna på ett sådant sätt att det inte
              görs möjligt att reglera ett gemensamt nordiskt porto. Finns viljan
              finns naturligtvis möjligheten. Vi har haft situationen, och vi
              har haft, och har fortfarande, en gemensam arbetsmarknad. Vi har
              haft passfrihet i åratal, långt före Europa. Skulle det inte vara
              rimligt att vi också underlättar och har ett gemensamt porto över
              det nordiska området? Jag kan inte se att det paragrafrytteri
              som Börje Vestlund ägnar sig åt skulle behöva hindra att man behåller
              det goda vi har inom Norden.
            </seg>
          </u>
          <note type="speaker" n="1ce61313">
            Anf. 147 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-0ee911fbd9e07ad2-3" n="24bc4648">
            <seg n="9b10cc94">
              Fru talman! Ursäkta, men jag konstaterar att det bara finns en
              typ av porto där man har en monopolsituation och som riksdag och
              regering per definition kan bestämma över. I övrigt är det en
              fri marknad. I det avseendet kan jag inte förstå att Kristdemokraterna
              förespråkar att man ska gå tillbaka till att reglera den fria
              marknaden. Det är att gå ett steg tillbaka. Sedan kan vi alltid
              diskutera hur stor del av postmarknaden som ska vara monopol och
              hur mycket som inte ska vara monopol.
            </seg>
            <seg n="290a3f6c">
              Jag tror att Tuve Skånberg har missuppfattat det här. Vår uppfattning
              är att vi ska ha ett så lågt porto som möjligt på monopoldelen
              men att det måste bli en förändring av regleringen tillsammans
              med alla andra delar. Det är vad det handlar om. Annars måste
              man rätta till. Det blir kaka på kaka om inte allt görs i en helhet.
            </seg>
          </u>
          <note type="speaker" n="aba6fd66">
            Anf. 148 TUVE SKÅNBERG (kd) replik:
          </note>
          <u who="tuve_skanberg_e38e9f" xml:id="i-57df6144f78363f3-2" n="43550c29">
            <seg n="bd0df894">
              Fru talman! Jag ska alltså uppfatta Börje Vestlunds position
              som att ni håller med oss när vi slår vakt om de låga, rimliga
              priserna för konsumenterna, men ni vill inte att vi ska diskutera
              nu och här och på det sätt som sker. Det är en orimlig position.
              Majoriteten har med all rätt markerat att Posten inte får höja
              här. Vi vill ha kvar situationen för breven.
            </seg>
            <seg n="f72e1382">
              När det handlar om det nordiska portot är sakförhållandena tillräckligt
              utredda. Det är fråga om politisk vilja. Antingen vill man värna
              Norden eller inte.
            </seg>
          </u>
          <note type="speaker" n="31f35915">
            Anf. 149 KARIN THORBORG (v):
          </note>
          <u who="karin_thorborg_1114bb" xml:id="i-b8b7ede3c5a38a69-0" n="a973f89f">
            <seg n="2024fe2a">
              Fru talman! Det är mycket intressant att läsa alla de motioner
              som har väckts angående ansvar för post- och kassaservice. Det
              verkar inte vara någon större skillnad från vilket håll motionerna
              kommer när det gäller vad man vill ha ut av post- och kassaservicen.
            </seg>
            <seg n="69c358a5">
              Folkpartiet skriver att det är viktigt att postlagen följs och
              att post- och kassaservice kan upprätthållas i hela landet på
              lika villkor.
            </seg>
            <seg n="9ef2b99f">
              Kd skriver att Posten är en självklar samhällsfunktion för alla
              medborgare.
            </seg>
            <seg n="da6f31e2">
              Socialdemokraterna skriver i sin motion att det är en viktig
              princip att alla människor ska ha tillgång till både postservice
              och väl fungerande betal- och kassaservice oavsett var i landet
              man bor och att staten därför även fortsättningsvis måste ta ansvar
              för att upprätthålla en god postservice och en väl fungerande
              betalnings- och kassaservice i hela landet.
            </seg>
            <seg n="afbe0631">
              Centerpartiet skriver att verksamheterna bör kvalitetssäkras
              kontinuerligt för att alla ska garanteras en bra post- och kassaservice
              i hela landet.
            </seg>
            <seg n="7b54c299">
              Posten och tillhörande kassaservice är det ingen som ifrågasätter,
              och alla vill se den i hela landet. Det är en samhällsfunktion
              och en service som är viktig att upprätthålla överallt där det
              bor människor. Alla verkar också vara överens om att det är ett
              statligt ansvar att se till att kassaservicen finns.
            </seg>
            <seg n="bfbe12c0">
              Men sedan blir det lite knepigare. Vem ska utföra kassaservicen?
              Hur ska den organiseras? Vem ska betala den? Här kan jag inte
              hitta några andra förslag än Vänsterpartiets. Därför vet jag inte
              om de andra tycker att det ska fungera som det är nu eller har
              andra förslag. Jag vet att Moderaterna inte vill att staten ska
              skjuta till de 400 miljoner som servicen kostar, så rimligtvis
              vill man ha en annan lösning.
            </seg>
            <seg n="2a366c83">
              Inför den beredning som nu sker, som vi har fått reda på, har
              i alla fall Vänsterpartiet en del förslag till förändringar.
            </seg>
            <seg n="e09181c2">
              Det handlar först och främst om de kostnader som kassaservicen
              för med sig. Där menar vi att det är dags att bankerna tar ett
              ansvar. Varje transaktion som görs i kassaservicen subventioneras
              av staten, och bankerna slipper betala den fulla kostnaden. Samtidigt
              går bankerna med miljardvinster årligen. År 2004 var det drygt
              53 miljarder kronor för de fyra stora bankerna. Bankerna slipper
              den dyra kassaservicen och kan koncentrera sig på andra verksamheter.
              Vi frågar oss: Hur kan detta få fortsätta år efter år? Där vill
              vi ha en förändring. Bankerna ska inte fortsätta att åka snålskjuts.
            </seg>
            <seg n="71f3b559">
              Sedan kommer frågan om vem som ska utföra tjänsten. Vi tycker
              naturligtvis att staten även i fortsättningen ska ta ett direkt
              ansvar och vara en garant. Staten ska ge ett samhällsuppdrag till
              någon att utföra uppdraget.
            </seg>
            <seg n="d1a451c1">
              Eftersom transaktionerna minskar för varje år, precis som vi
              har hört här, uppstår frågan om det är rimligt att ha kvar alla
              kassaserviceställen. Hittills har Posten lagt ned ett stort antal
              kassakontor. Kassaservicen håller på att dö sotdöden, och det
              är väldigt olyckligt för den personal som finns och som lever
              i ovisshet om framtiden. De får se sina heltidstjänster övergå
              till halvtidstjänster, som ger ett sämre utgångsläge inför inträdet
              i arbetslöshet eller pensioneringen.
            </seg>
            <seg n="efdc1f74">
              Därför måste det till en förändring. Vi har lagt flera olika
              förslag. Vi menar inte att vi har lösningen, men vi har åtminstone
              förslag på hur man kan lösa problemet.
            </seg>
            <seg n="f70c4415">
              Ett sätt är att Posten får det fortsatta ansvaret. Men då kanske
              man förlägger kassaservicen på samma ställe som övrig verksamhet
              och i den omfattning som behövs från ort till ort, men med den
              skillnaden att det är bankerna som betalar vad servicen kostar.
              Vi tycker att Posten av olika anledningar är mycket lämpad för
              uppdraget. Posten har en lång erfarenhet av kassaservicen, har
              den personal och kunnighet som behövs och har en infrastruktur
              som täcker hela landet. Man har kunskaper som ingen annan har
              om var behoven finns och om de geografiska förutsättningarna.
              Lantbrevbärarna upprätthåller just nu båda funktionerna, och alla
              upplever det här som en mycket bra service.
            </seg>
            <seg n="38251511">
              Ett annat sätt är att lagstifta om att bankerna får ett ansvar
              att upprätthålla kassaservicen i alla delar av landet och också
              får finansiera det. Då skulle bankerna bli tvungna att se till
              att det finns kassaservice överallt. Det behövs i alla fall en
              förändring.
            </seg>
            <seg n="99213177">
              Posten är en viktig samhällsfunktion, och alla vill att Posten
              ska fungera och helst också ha bättre service. Men Posten är avreglerad
              och finns på en konkurrensutsatt marknad. Nu är det inte så många
              andra intressenter som vill åta sig att dela ut post, annat än
              i storstäderna, där det kan vara lönsamt. Att dela ut post överallt,
              ut i minsta lilla samhälle och till varje hushåll, är det bara
              Posten AB som gör och som är skyldig att göra. I dag har andra
              postoperatörer möjlighet att välja bort det mindre lönsamma samhällsuppdraget
              och endast agera på den lönsamma delen av marknaden, det vill
              säga att vara i storstad och dela ut företagspost. I förlängningen
              riskerar det att underminera Postens möjligheter att uppfylla
              samhällsuppdraget.
            </seg>
            <seg n="f6c5377f">
              En jämförelse med Finland visar att den finska postlagen ställer
              krav på att varje postoperatör, inte bara den som tillhandahåller
              samhällsomfattande posttjänster, ska dela ut och samla in post
              dagligen. Dessutom är en operatör som väljer att etablera sig
              i en tätbefolkad del av landet skyldig att betala en avgift för
              att finansiera samhällstjänsten i glesare delar av landet.
            </seg>
            <seg n="ccfef042">
              För att säkerställa en bra servicenivå är det alltså viktigt
              att det blir en förnuftig balans mellan de skyldigheter och rättigheter
              man har. Vi tycker att det finns orättvisa spelregler för Posten.
              Det innebär svårigheter att bibehålla servicenivån, som alla vill
              ha mer av. Det här kan också innebära att utbudet och kvaliteten,
              priserna, nyttan för konsumenterna och den fungerande postservice
              vi har i dag raseras. Vi tycker att den samhällsomfattande posttjänsten
              måste vara finansierad fullt ut.
            </seg>
            <seg n="6f554bfb">
              Här kommer frågan om prisreglering in. Posten har inte full kostnadstäckning
              vid nuvarande prisnivå. Löner och transportkostnader ökar mer
              än konsumentprisindex, som är basen för prisregleringen. Vi anser
              dock att en prisreglering bör finnas kvar men att den ska justeras
              och att man tar hänsyn till de relevanta kostnaderna.
            </seg>
          </u>
          <note n="13cc3807">
            Jag yrkar till slut bifall till våra reservationer 3 och 6.
          </note>
          <note type="speaker" n="fae32b6e">
            Anf. 150 SVEN BERGSTRÖM (c):
          </note>
          <u who="sven_bergstrom_97960e" xml:id="i-0f5a55f07f920888-0" n="d9432b1a">
            <seg n="32aad838">
              Fru talman! Vi debatterar Posten här i riksdagen i dag, när det
              blåser snålt kring företaget. Post- och kassaservice upplevs,
              med rätta, av medborgarna runtom i landet som något av det mest
              grundläggande av allmän samhällsservice. Som ett brev på posten
              har varit ett uttryckssätt för något positivt och mycket säkert
              i folkmun, åtminstone tidigare.
            </seg>
            <seg n="80846bc8">
              Men på senare tid har alltfler rapporter vittnat om ökande missnöje
              med postservicen. Postlådor flyttas och centraliseras så att människor
              får gå långa sträckor för att få sin dagliga post. Och när folk
              och företag har försökt komma till tals med Posten har det alltför
              ofta rapporterats om ett bemötande som inte är godtagbart, i synnerhet
              inte när det handlar om samhällsservice och en verksamhet med
              i stort sett monopolställning.
            </seg>
            <seg n="082ba906">
              När folk i Årböle i Tierps kommun får sina postlådor bortflyttade
              3 kilometer eller ett litet postberoende företag som tunnbrödsbageriet
              i Frostviken i norra Jämtland får snäsiga svar eller till och
              med uppmanas vända sig till en annan entreprenör ökar inte förtroendet
              för Posten, utan det minskar.
            </seg>
            <seg n="385b79a5">
              Många hushåll och företag i glesbygden har drabbats av Postens
              neddragningar i serviceutbudet. Av besparingsskäl kan Posten flytta
              postlådor flera kilometer bort från bostaden och i stället mot
              betalning erbjuda så kallad hämta-lämna-service, som Tuve Skånberg
              pratade om, med ökade kostnader som följd. Det är helt orimligt,
              menar vi, att privatpersoner ska behöva betala 20 00030 000 kr
              per år för något som borde vara en självklar samhällsfunktion
              för alla medborgare.
            </seg>
            <seg n="9017775b">
              Posten hänvisar till Post- och telestyrelsens, PTS, gällande
              riktlinjer och avser uppenbarligen inte att ändra sina besparingsåtgärder.
              Ett grundfel i dessa riktlinjer från PTS är enligt min mening
              att de tillåter Posten att ha så stora skillnader i samhällsviktig
              infrastruktur och service mellan landsbygd och tätort. Från Centerpartiets
              sida föreslår vi att PTS riktlinjer ses över för att säkra en
              hög nivå på postservicen.
            </seg>
            <seg n="a7449d52">
              Tidigare har lantbrevbärarservicen i vårt land varit något av
              Postens allra bästa gren, för att låna ett uttryck från idrottsvärlden.
              Postens egna företrädare brukar framhålla lantbrevbäringen som
              ett av deras bästa och främsta varumärken. Men nu sviktar förtroendet.
            </seg>
            <seg n="1323120e">
              Förra veckan publicerade Svenskt Kvalitetsindex sin senaste kvalitetsmätning
              där 4 000 personer fått svara på frågor om inrikesresor och postservice.
              Denna rapport visade dessvärre att förtroendet för Posten minskat,
              för att inte säga rasat. I slutet på 90-talet sade ca 60 % av
              befolkningen att man var nöjd med Posten. Denna siffra har nu
              sjunkit till under 50 %.
            </seg>
            <seg n="b2ad647a">
              I Centerpartiet är vi väldigt tydliga med att postverksamheten
              i landets alla delar fyller ett mycket viktigt såväl socialt som
              serviceinriktat behov. Det är särskilt påtagligt på landsbygden
              och i de glesare befolkade delarna av landet. Vikten av att behålla
              denna inriktning är väsentlig och ska enligt vår mening betonas
              i ägardirektiv till Posten. Med detta, fru talman yrkar jag också
              bifall till reservation 2 om ansvar för post- och kassaservice
              från Centern och Kristdemokraterna. Tuve Skånberg har redan gjort
              det. Jag kan därför passa på att yrka bifall också till reservation
              8 om tillgänglighet, vilken också har nämnts här i debatten.
            </seg>
            <seg n="b1ba768a">
              Fru talman! Det här betänkandet handlar också om prisregleringen
              inom postområdet, vilken redan har debatterats här ganska flitigt.
              Här föreslår alltså utskottet ett tillkännagivande om att förändringen
              av prisregleringen inom postområdet bör bli föremål för riksdagens
              prövning.
            </seg>
            <seg n="416d148f">
              Med tanke på den debatt som har varit mellan Socialdemokraternas
              företrädare Börje Vestlund och Björn Hamilton och Tuve Skånberg
              finns det anledning att lite grann utveckla bakgrunden till detta.
            </seg>
            <seg n="cd79df97">
              Låt mig först säga att jag gärna skulle vilja veta varifrån den
              siffra som Börje Vestlund redovisade i debatten, nämligen att
              postmängden minskar med 7 % per år, om jag lyssnade rätt, är hämtad.
              Den måste vara uppfunnen inom något socialdemokratiskt kansli.
            </seg>
            <seg n="073e7a43">
              All statistik visar nämligen att postmängden minskar ytterst
              marginellt år från år. Om man däremot jämför något enstaka kvartal
              kan man möjligen få fram sådana lustiga siffror.
            </seg>
            <seg n="0c49b1fb">
              Men det vore bra med lite historik om prisregleringen, så att
              vi får saker och ting utredda.
            </seg>
            <seg n="84df4431">
              Om vi ser några år tillbaka i tiden på den här frågan så bad
              regeringen riksdagen om ett bemyndigande för att utforma ett pristak
              för enstaka befordrade försändelser över natten. Detta angavs
              vara till skydd för konsumenterna i propositionen Statens ansvar
              på postområdet som överlämnades till riksdagen den 5 mars 1998.
            </seg>
            <seg n="3a83fad3">
              Bakgrunden var att det fanns ett pristak som skulle förhindra
              Posten att höja priset mer än den allmänna prisutvecklingen. Men
              trots detta och trots obefintlig inflation höjde Posten portot
              med 30 % den 1 mars 1997.
            </seg>
            <seg n="d51170b5">
              Riksdagen beslutade då på regeringens begäran, som jag sade,
              att detta bemyndigande skulle gälla, alltså att regeringen skulle
              få ändra pristakskonstruktionen. Därefter utfärdade regeringen
              en förordning som innebar att portot inte får höjas med mer än
              konsumentprisindex.
            </seg>
            <seg n="328a71a2">
              Det var samma socialdemokratiska regering då som nu, Börje Vestlund.
              Då hade regeringen samma uppfattning som vi har i dag. Och du
              måste förklara varför det finns anledning att se annorlunda på
              frågan nu än man gjorde för några år sedan.
            </seg>
            <seg n="d592b602">
              Motivet som regeringen anförde 1998 för att ändra pristakskonstruktionen
              var i huvudsak skyddet för dem som saknar alternativ till Posten.
              De är i dag fler än vad någon kunde förvänta sig 1998. Då fanns
              det en väldigt optimistisk syn på IT, och man trodde att det papperslösa
              samhället stod för dörren. I dag kan vi konstatera att Posten
              fortfarande har stora postmängder. Den minskar inte med 7 % per
              år som Börje Vestlund sade. Posten fyller fortfarande en viktig
              funktion för många småföretagare och privatpersoner, både i tätort
              och på landsbygd eftersom alternativ saknas på många håll. Fax
              och mejl har bara i viss utsträckning kunnat ersätta behovet av
              en väl fungerande distribution av brevförsändelser.
            </seg>
            <seg n="82583e71">
              Posten lämnade in en skrivelse till regeringen den 30 augusti
              2001. Där begärde man att pristaket skulle avskaffas eller revideras
              på grund av Postens kostnadsökningar, som man sade. Därefter har
              regeringen anfört att man beträffande pristaket även bör ta hänsyn
              till Postens kostnadsutveckling. Det skulle innebära en förändring
              av gällande beslut som inte prövats av riksdagen, precis som flera
              har påpekat här.
            </seg>
            <seg n="c1c4a41d">
              Faktum kvarstår: Riksdagen har givit regeringen ett bemyndigande
              att utforma ett pristak med syfte att skydda dem som skickar enstaka
              brevförsändelser. Ingenstans i propositionen från 1998 angavs
              att hänsyn skulle tas till Postens interna kostnadsökningar. En
              eventuell revidering av pristaket, innebärande hänsynstagande
              till kostnadsutvecklingen, bör därför hanteras och beslutas här
              i riksdagen. Det borde vi kunna vara överens om.
            </seg>
            <seg n="62523fc0">
              Jag förvånas särskilt över Vänsterpartiets reservation i detta
              ärende, där man tänker mer på Postens möjligheter att höja portot
              än på att värna medborgarna och deras situation. Det är en lite
              ny vinkling för att vara från Vänsterpartiet.
            </seg>
            <seg n="5c558bfc">
              Ofta framförs schablonuppfattningen att brevmängderna minskar
              i samhället trots att det i verkligheten inte är någon större
              förändring.
            </seg>
            <seg n="76c2adf6">
              Till trafikutskottet har Posten vid hearingar anfört att det
              är de för Posten värdefulla försändelserna, det vill säga enstaka
              försändelser, som minskar i antal. Det finns alltså inget skäl
              att tillåta en ytterligare prishöjning över den allmänna prisnivån
              som finns i det pristak som gäller i dag. Det är inte rimligt
              att det ska bli ännu mer lönsamt på kundernas bekostnad när de
              saknar alternativ till Posten för denna typ av försändelser.
            </seg>
            <seg n="ef04810e">
              En förändring av gällande pristak för enskilda försändelser som
              befordras över natt är enligt min mening därför inte acceptabel.
              Detta bör ges regeringen till känna och därför yrkar jag bifall
              till förslaget i utskottets betänkande i just denna del.
            </seg>
          </u>
          <note type="speaker" n="a087ee9c">
            Anf. 151 KARIN THORBORG (v) replik:
          </note>
          <u who="karin_thorborg_1114bb" xml:id="i-b8b7ede3c5a38a69-1" n="a973f89f">
            <seg n="0d082858">
              Fru talman! Jag ska först passa på att göra en rättelse. Det
              är bra att jag får tillfälle att göra det. Jag har varit bortrest
              en vecka och inte sett betänkandet i dess nuvarande form. I det
              justerade betänkandet var vår reservation nr 6. Men i detta betänkande
              är det nr 5. Jag vill därför ändra mitt yrkande och yrkar bifall
              till reservationerna 3 och 5.
            </seg>
            <seg n="9d2becb7">
              Det sägs att vi på något sätt skulle tänka mer på Posten än på
              konsumenterna. Jag vill inte hålla med om det. Det är viktigt
              att det finns en skyddsmekanism, det tycker vi också, för dem
              som skickar enstaka försändelser. Därför vill vi att det ska finnas
              kvar en reglering.
            </seg>
            <seg n="b10a5c6b">
              Men man måste dessutom ta dessa kostnader i beaktande. Alla vill
              att postservicen ska fungera överallt. Vad skulle resultatet bli
              om den som har ett uppdrag att tillhandahålla posten till alla
              hushåll inte klarar av det därför att kostnaderna blir för stora?
              Om priset inte täcker löne- och transportkostnaderna, vad händer
              då? Då minskas ju servicegraden. Annars får vi betala dessa kostnader
              på annat sätt, genom skattsedeln eller på annat sätt. Är det ett
              alternativ?
            </seg>
          </u>
          <note type="speaker" n="e852937f">
            Anf. 152 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-0f5a55f07f920888-1" n="d9432b1a">
            <seg n="302f7b0d">
              Fru talman! Karin Thorborg, det kan inte vara så att dessa kostnadsökningar
              kommer från himlen eller så. Det har varit en utveckling under
              senare år då vi i stort sett inte har haft någon inflation alls.
              Och Posten är tillåten att följa konsumentprisindex. Men om man
              ska kunna göra någonting annat måste man då kunna styrka att Posten
              har en särskild marknad och en särskild utveckling skild från
              samhället i övrigt som skulle motivera detta. Och det är det som
              man inte kan göra på något sätt. Det var regeringen och riksdagen
              överens om tidigare.
            </seg>
            <seg n="5b84c5fa">
              Nu skriver Vänsterpartiet att det måste vara mer rättvisa villkor
              för Posten AB. Vem jämför man med då? Posten är ju i praktiken
              ett monopolföretag. Och då är det precis som Björn Hamilton påpekade
              här tidigare, nämligen att man inte kan ha en fri prissättning.
              Då måste vi som sitter i ansvarig politisk ställning också vara
              med och ha synpunkter på hur man hanterar detta.
            </seg>
            <seg n="cadfcc51">
              Även Posten kan naturligtvis som många andra företag rationalisera
              och bedriva sin verksamhet mycket effektivare i dag än vad man
              kunde för några år sedan. Därför framstår det som ännu mer orimligt
              att man skulle behöva höja portot.
            </seg>
            <seg n="7eca7f75">
              Dessutom, som jag sade från talarstolen, har Posten inför utskottet
              betonat att dessa försändelser är de som är värdefulla för Posten.
              Det talar också för att det inte alls finns någon anledning att
              höja portot utöver konsumentprisindex.
            </seg>
          </u>
          <note type="speaker" n="a44ca366">
            Anf. 153 KARIN THORBORG (v) replik:
          </note>
          <u who="karin_thorborg_1114bb" xml:id="i-b8b7ede3c5a38a69-2" n="a973f89f">
            <seg n="3c1f283e">
              Fru talman! Jag vill inte ifrågasätta när Posten själv skriver
              att löne- och transportkostnaderna ökar mer än vad portot medger.
            </seg>
            <seg n="646f073f">
              Ni vill ju att fler företag, fler operatörer, ska kunna komma
              in och konkurrera. Om man vill ha mer konkurrens ska man väl se
              till att alla som har ett sådant uppdrag ska kunna klara av det?
            </seg>
            <seg n="806d12d9">
              Om inte ens Posten med sin stordrift har klarat av det, hur tror
              ni att andra aktörer ska kunna komma in och klara av samma sak
              till ännu lägre kostnader?
            </seg>
          </u>
          <note type="speaker" n="5f7d0451">
            Anf. 154 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-0f5a55f07f920888-2" n="d9432b1a">
            <seg n="18a72b0d">
              Fru talman! Vi bejakar mångfald och konkurrens i alla sammanhang
              och tror att det kan vara till gagn för utvecklingen i största
              allmänhet i samhället, så också på postmarknaden. Där har vi sett
              i liten skala hur andra postföretag framgångsrikt har kunnat konkurrera
              med Posten åtminstone inom vissa segment. Posten framhåller ofta
              att de eftersträvar effektivitet, produktivitetsutveckling och
              så vidare i sin verksamhet. Då måste man kunna styrka varför de
              skulle ha en särskilt snabb kostnadsutveckling på just det här
              området för att kunna motivera att det skulle vara lämpligt att
              höja portot ännu mera. Dessutom har Posten, som jag framhållit
              två eller tre gånger, inför trafikutskottet betonat att det är
              de enstaka försändelserna som är värdefulla för Posten. Då är
              det inte riktigt logiskt att där höja portot.
            </seg>
          </u>
          <note type="speaker" n="2855c4f4">
            Anf. 155 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-0ee911fbd9e07ad2-4" n="24bc4648">
            <seg n="e4f3eeea">
              Fru talman! Vem som uppfinner siffror vet inte jag, men jag har
              hämtat mina siffror från Postens egna redovisningar.
            </seg>
            <seg n="c8c35370">
              Det är Postens nattbefordringar som minskar ordentligt. Kontorsförsändelserna
              minskar. De adresserade tidskrifterna minskar. Det som ökar är
              den oadresserade reklamen. Det förhållandet har varit ganska balanserat,
              men över en tidsperiod har faktiskt posten minskat med ungefär
              7 % per år, när man ser på helheten. Det stämmer.
            </seg>
            <seg n="f2fa993b">
              Sedan finns det olika segment. Än så länge har man kvar den oadresserade
              reklamen. Det är man i Sverige nästan ensam om. Frågan är hur
              länge man kan ha kvar den, så det finns lite orosmoln i det som
              fortfarande gör att man får in ganska mycket pengar. Dessutom
              har attityden ändrats ganska ordentligt hos Posten jämfört med
              bara ett par år tillbaka i tiden. Då tyckte man att den oadresserade
              reklamen bara var ett nödvändigt ont. Nu har man fått en annan
              attityd.
            </seg>
            <seg n="68f03459">
              När det gäller prisregleringen tycker jag att det har sagts tillräckligt
              mycket i dag, men jag tycker fortfarande att det är lite komiskt
              att man vill se på bara en del av detta i stället för att se på
              helheten. Det har jag svårt att förstå, fru talman.
            </seg>
          </u>
          <note type="speaker" n="3d55e9a5">
            Anf. 156 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-0f5a55f07f920888-3" n="d9432b1a">
            <seg n="bf53ac75">
              Fru talman! En anledning till att vi i riksdagen måste ta för
              oss lite mer än vad vi annars kanske hade gjort är att vi inte
              får de propositioner som utlovas från regeringen i tid. Vi får
              vänta ett år och ännu mera ibland. Det har nu pratats länge om
              en proposition om kassatjänsten, men man vet inte ens om den kommer
              och om den i så fall kommer före valet. Därför är det väl rimligt
              att vi i riksdagen tar för oss lite ytterligare.
            </seg>
            <seg n="90056e3a">
              När det gäller Börje Vestlunds statistik finns det en del övrigt
              att önska. Han säger lite lösligt att det är Postens egna redovisningar,
              och sedan pratar han om att på ett eller annat område har det
              skett en minskning. Men så här uttryckte han sig från talarstolen,
              om jag minns rätt: Postmängderna har minskat med 7 %.
            </seg>
            <seg n="72b9b26b">
              Det har de inte gjort. Det finns statistik i Perspektiv på Posten
              2005:1. Det är bara att läsa innantill. Det finns inga uppgifter
              om sjuprocentiga minskningar i den redovisningen från Posten själv.
              Jag tror att det är angeläget att vi håller oss till korrekt statistik
              och är tydliga när vi redovisar den i riksdagen.
            </seg>
          </u>
          <note type="speaker" n="6ae7c7d4">
            Anf. 157 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-0ee911fbd9e07ad2-5" n="24bc4648">
            <seg n="e3c37a28">
              Fru talman! När det gäller propositioner undrar jag om den här
              propositionen har varit utlovad så länge som ett år eller vad
              det nu var som Sven Bergström sade. Jag vet inte om den har varit
              utlovad ett år. Det är någonting som Sven Bergström i så fall
              säger. Utredningen var klar 2005. Att den skulle ha varit klar
              tidigare och att det skulle ha tagit över ett helt år med en proposition
              har jag svårt att förstå.
            </seg>
            <seg n="872c15a0">
              Jag har tagit mina siffror från Postens årsredovisning. Men jag
              kanske får gå tillbaka och kontrollera om det är korrekt. Det
              verkar inte vara någon årsredovisning från Posten som Sven Bergström
              hänvisar till i sammanhanget, även om det är en tidskrift från
              Posten. Jag får dubbelkolla det.
            </seg>
          </u>
          <note type="speaker" n="0aa3df5c">
            Anf. 158 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-0f5a55f07f920888-4" n="d9432b1a">
            <seg n="0aad8d70">
              Fru talman! Rent allmänt är det så att de propositioner som utlovas
              till riksdagen har en tendens att komma sent, för att uttrycka
              det väldigt försiktigt. Men nu kanske vi får besked av Börje,
              som följer postfrågorna i trafikutskottet för Socialdemokraterna.
              När kommer propositionen om kassaservice, så att vi slipper sväva
              i tvivelsmål?
            </seg>
            <seg n="b516915b">
              Den statistik som jag hänvisar till är från Postens egen tidskrift
              Perspektiv på Posten 2005:1. Jag utgår från att den är lika korrekt
              som årsredovisningen. Där finns inte siffran om 7 % minskade postmängder,
              utan det är och har varit så under många år att postmängderna
              minskar mycket marginellt totalt sett. Det handlar om 1 %, möjligen
              1 ½ %.
            </seg>
          </u>
          <note type="speaker" n="133f113e">
            Anf. 159 MIKAEL JOHANSSON (mp):
          </note>
          <u who="mikael_johansson_6a9f74" xml:id="i-eba07061a311fab3-6" n="5f29cd1b">
            <seg n="2d2ebff8">
              Fru talman! Jag vill börja med att yrka bifall till utskottets
              förslag under punkt 2 angående prisreglering och avslag på reservation
              4. Självklart står jag bakom samtliga reservationer från Miljöpartiet,
              men för tids vinning avstår jag från att yrka bifall till dessa.
            </seg>
            <seg n="d6470ed3">
              Jag tänkte ägna mig åt den detalj som pristak för enstaka brevförsändelser
              utgör. Jag håller med Sven Bergström i hans historiebeskrivning
              av skälen till att regering och riksdag har behandlat frågan och
              tänkte snarare komplettera argumentationen, som stämmer mycket
              väl överens med de partiers som är med om tillkännagivandet och
              med vad Miljöpartiet tycker. Det handlar om Glesbygdsverkets yttrande
              över den utredning som kom förra året med slutbetänkandet Postmarknad
              i förändring .
            </seg>
            <seg n="58e5f460">
              Glesbygdsverket har tagit del av ovanstående betänkande och lämnar
              med anledning av detta nedanstående yttrande. Verket anser att
              utredningen tagit fram en bra beskrivning av den komplexa postmarknadens
              utveckling fram till i dag.
            </seg>
            <seg n="da3e8f39">
              Denna beskrivning är värdefull för en fortsatt analys av postmarknadens
              utveckling och betydelse, inte minst ur ett gles- och landsbygdsperspektiv.
            </seg>
            <seg n="41830df9">
              Glesbygdsverket tillstyrker i de flesta delar utredningens förslag
              men avstyrker dock ett av utredningens huvudförslag. Avstyrkandet
              gäller utredningens förslag om att slopa det s.k. pristaket för
              enstaka försändelser.
            </seg>
            <seg n="a8aaa351">
              Glesbygdsverket vill varna för de konsekvenser som ett slopande
              av pristaket får för glesbygds- och landsbygdsbefolkningen, och
              då framför allt för småföretagare och föreningsliv.
            </seg>
            <seg n="ecefdce5">
              Detta då småföretagare och föreningsliv fortfarande ofta har
              ett stort behov av brevet som kommunikationsform. För vissa branscher
              och områden är detta behov mycket stort och prisnivån på denna
              tjänst kan påverka t.ex. ett småföretags utvecklingsförutsättningar
              högst väsentligt.
            </seg>
            <seg n="4194a239">
              Riskerna med slopande av pristaket blir naturligtvis störst,
              åtminstone på kort och medellång sikt, för postkonsumenter i de
              områden där det endast finns en aktör på marknaden, dvs. i dagsläget
              Posten AB.
            </seg>
            <seg n="1559648e">
              Större delen av Sverige utanför storstadsområdena saknar helt
              konkurrens på postområdet. Konsumenterna i dessa områden blir,
              utan ett skyddande pristak, då helt utlämnade till den prissättning
              som Posten AB väljer att använda.
            </seg>
            <seg n="f5c2d1ad">
              Postlagens krav på s.k. kostnadsbaserad prissättning på postområdet
              har erfarenhetsmässigt visat sig vara allt för svår att kontrollera
              efterlevnaden av för att dessa skall innebära något egentligt
              skydd för konsumenterna.
            </seg>
            <seg n="a6db470a">
              Det s.k. skyddsvärdet för postkonsumenterna är därför, enligt
              Glesbygdsverkets uppfattning, avgjort större än vad utredningen
              väljer att se.
            </seg>
            <seg n="eaa76f50">
              Osäkerheten kring denna fråga är så stor att ett så drastiskt
              förslag som att slopa pristaket får anses gå stick i stäv med
              den försiktighetsprincip Glesbygdsverket anser att man bör tillämpa
              när avgörande tillväxt-
            </seg>
            <seg n="4d8a75f1">
              och utvecklingsmöjligheter berörs. Glesbygdsverket vill också
              framhålla att utredningens förslag om s.k. icke-diskriminering
              inte heller ger alls samma tydliga skydd för konsumenterna, eller
              mot s.k. korssubventionering, som ett pristak gör. Framför allt
              kommer det att ta mycket lång tid att få föreslagna åtgärder att
              fungera i praktiken.
            </seg>
            <seg n="977b416e">
              Tre av de experter som den särskilde utredaren haft till sitt
              förfogande har, i en bilaga, skrivit ett särskilt yttrande till
              betänkandet där man starkt avstyrker utredningens förslag i denna
              del.
            </seg>
            <seg n="1d59c727">
              Glesbygdsverket ställer sig helt bakom den bedömning som görs
              i detta särskilda yttrande.
            </seg>
            <seg n="8108a707">
              Som sagt har Posten AB vid upprepade tillfällen begärt hos regeringen
              att få höja priset med hänvisning till att deras kostnader har
              ökat mer än vad konsumentprisindex gjort. De vill höja det med
              hänvisning till att kpi inte speglar kostnadsutvecklingen på ett
              relevant sätt, och som vi hört tidigare var det inte avsikten.
              Valet att använda kpi gjordes därför att det finns ett skyddsbehov,
              och riksdagen ville inte att prisutvecklingen för dessa tjänster
              skulle överstiga inflationen.
            </seg>
            <seg n="04d59fea">
              Vi från de gröna anser således att det inte finns skäl att tillåta
              ytterligare en prishöjning över den allmänna prisnivån i det pristak
              som gäller i dag. Det är inte rimligt att det ska bli ännu mer
              lönsamt på kundernas bekostnad när dessa saknar alternativ till
              Posten för denna typ av försändelser. En förändring av gällande
              pristak för enskilda försändelser är därmed inte acceptabel.
            </seg>
          </u>
          <note type="speaker" n="2f69d8d9">
            Anf. 160 RIGMOR STENMARK (c):
          </note>
          <u who="rigmor_stenmark_bd34ff" xml:id="i-4f41cf9b12d9a1bc-2" n="4fec1cad">
            <seg n="87ace946">
              Fru talman! Posten är ett av Sveriges mest publika företag. Alla
              i Sverige har haft kontakt med Posten. Posten har en lång historia
              och har alltid funnits där som kyrkan mitt i byn.
            </seg>
            <seg n="f9d69ab2">
              Få företag väcker såna känslor som Posten.
            </seg>
            <seg n="33e99e4b">
              De senaste åren har varit tuffa. Ekonomin har varit i obalans
              och Posten har inte alltid lyckats möta kundernas förväntningar.
              Vi har varit för otydliga och för dåliga på att förklara de nödvändiga
              förändringarna.
            </seg>
            <seg n="3d530e9e">
              Posten står nu inför två stora utmaningar: att öka förtroendet
              hos kunderna och att skapa en tillräcklig lönsamhet.
            </seg>
            <seg n="64c76861">
              Posten ska också klara samhällsuppdraget. Det finns i företaget
              en stolthet över att ta ett samhälleligt ansvar som innebär att
              vi erbjuder en god service i hela landet.
            </seg>
            <seg n="1168c8f5">
              Det här var ett citat ur samma skrift som Sven Bergström hänvisade
              till, Perspektiv på Posten 2005:1, och det har skrivits av Posten
              själv.
            </seg>
            <seg n="defdfde1">
              Fru Talman! Det är faktiskt väldigt lätt att dela Postens åsikter
              att få företag väcker sådana känslor som Posten och att Posten
              har utmaningar framför sig: dels att öka förtroendet hos kunderna,
              dels att öka lönsamheten, som också är en utmaning, men den utmaningen
              kan ju inte lösas utan kunder.
            </seg>
            <seg n="123da1dc">
              Posten säger också att de ska lösa det samhälleliga ansvaret.
              Alldeles utmärkt, säger jag. Gör det!
            </seg>
            <seg n="863c136f">
              Statsrådet Ulrica Messing sade i den interpellationsdebatt som
              vi hade i november 2005: Posten och dess service är naturligtvis
              en viktig del av livspusslet både för enskilda personer och för
              företag. Så rätt sagt och så rätt tänkt. Men varför tar inte ministern
              sitt ansvar och ser till så att det verkligen fungerar för alla
              människor i hela landet?
            </seg>
            <seg n="a823fe64">
              Alla ska med! Hur ofta har vi inte den senaste tiden hört det
              från såväl statsministern som hans hjälpredor? Den socialdemokratiske
              ledamoten från mitt hemlän Uppsala sade när postgången inte fungerat
              för människorna i landsbygden på den ort där vi var som svar på
              frågan om medborgarna i glesbygd ska ha likvärdig tillgång till
              infrastruktur och samhällsservice som de boende i tätorterna åtnjuter:
              Jag håller med dig. Alla ska med. Så enkelt är det, vilket innebär
              att alla ska ha rätt till samma samhällsservice. Väldigt vackra
              ord från socialdemokrater, men utan handling trots att man regerar
              landet.
            </seg>
            <seg n="db94b0d9">
              Fru talman! Så har vi i dag den här efterlängtade åtminstone
              av mig och av många som jag vet lyssnar på den här debatten behandlingen
              av trafikutskottets betänkande Post- och kassaservice . Döm om
              min förvåning när jag läste det! De motioner avslås som föreslår
              omedelbar handling så att människor i hela vårt avlånga land kan
              få sin post avlämnad och hämtad i närheten av sin bostad fem dagar
              i veckan. Alla ska med! Vad menar ni socialdemokrater med den
              sloganen?
            </seg>
            <seg n="5d5acdb7">
              Vid debatten den 5 november gladdes jag över att Börje Vestlund
              var med i debatten. Det tycker jag var förtjänstfullt. Men han
              sträckte upp oss från oppositionen rejält och sade att vi tog
              till övertoner när vi begärde att alla ska ha rätt till postutdelning.
              Börje Vestlund sade: Vi har ett konstruktivt förslag från majoriteten
              i trafikutskottet. Vi kommer att få enighet i utskottet så småningom.
              Låt oss slippa övertonerna.
            </seg>
            <seg n="496c19d6">
              Jag upprepar vad jag själv sade i den debatten här och nu. Det
              är just övertoner som kanske hade behövts ännu mer. Vi borde ha
              trumpetat, skrikit och till och med vrålat när det gäller rättigheterna
              för människorna på landsbygden. Trots att man nu har motioner
              att behandla, trots att en utredning jobbat sedan år 2003 och
              trots att Ulrica Messing lovade att hon noga skulle följa utvecklingen,
              så är inte Socialdemokraterna och deras stödtrupper villiga att
              ge den rättighet som man säger att alla i Sverige ska ha till
              utdelning och avhämtning av post vid eller i närheten av sin bostad
              fem dagar i veckan.
            </seg>
            <seg n="10ca6ca0">
              Sorry , Börje, det blev ingen enighet i utskottet den här gången
              heller. Det visar de enormt många reservationerna. Tristast är
              det för alla dem som faktiskt hoppades att det skulle ske någonting
              efter den interpellationsdebatt som vi hade. Jag har haft många
              kontakter.
            </seg>
            <seg n="4ba38250">
              Förslaget läggs fram trots att majoriteten i utskottet säger
              att det här är en viktig fråga. Man påpekar till och med det orimliga
              i att Posten AB kan flytta postlådor flera kilometer och sedan
              erbjuda så kallad hämta-lämna-service. Det fungerar i dag på så
              sätt att man inte bara får traska tre kilometer, för det finns
              över huvud taget ingen postlåda, utan nu får man åka två mil för
              att hämta och lämna sin post. Detta är Sverige anno 2006.
            </seg>
            <seg n="b02409a1">
              Snälla majoriteten i utskottet, varför kräver ni inte att regeringen
              vidtar åtgärder? Varför inte ett tillkännagivande? Varför avstyrker
              ni motionerna? Det räcker inte med vackra kommentarer och fina
              skrivningar, det måste till handling. Människorna ute i landet
              kräver med all rätt att samhällsservicen ska fungera överallt,
              även i Årböle by, Tierps kommun i Uppsala län som jag representerar.
            </seg>
          </u>
          <note n="fc14e91b">
            Jag yrkar bifall till reservation nr 2.
          </note>
          <note type="speaker" n="0f0af2fd">
            Anf. 161 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-0ee911fbd9e07ad2-6" n="24bc4648">
            <seg n="6570ac95">
              Fru talman! Det var väl just de där övertonerna som man hade
              hoppats slippa.
            </seg>
            <seg n="af8f0742">
              Vi försökte få igenom en skrivning i betänkandet. På s. 11 står
              det följande: Utskottet vill särskilt påpeka det orimliga i att
              Posten AB kan flytta postlådor flera kilometer och sedan erbjuda
              s.k. hämta-lämna-service. Som utskottet ser det kan inte detta
              överensstämma med utskottets uppfattning om att det skall finnas
              en god postservice över hela landet.
            </seg>
            <seg n="cef34d96">
              Jag har läst Rigmor Stenmarks yrkande, där hon vill att riksdagen
              tillkännager för regeringen som sin mening vad i motionen anförs
              om att staten måste säkerställa en för medborgarna väl fungerande
              postgång. Ja, det var ju revolutionärt!
            </seg>
            <seg n="179cf7d8">
              Johnny Gylling, däremot, vill att riksdagen tillkännager för
              regeringen som sin mening vad i motionen anförs om att PTS riktlinjer
              ska ses över för att förhindra försämring av postservicen i glesbygd.
            </seg>
            <seg n="c19b0755">
              Det är ungefär vad jag yttrade i mitt inlägg i dag, att det kanske
              är just det här man behöver göra. PTS regler är från 1960-talet,
              Rigmor Stenmark. Det är därifrån man har hämtat riktlinjerna.
              Det är fortfarande dessa man har och som kanske måste ses över.
              Det kanske inte är så att man behöver ändra hela postlagen för
              att man ska kunna tillfredsställa de behov som finns i glesbygden.
            </seg>
            <seg n="4bcc06d4">
              Jag tycker att det är att ta till övertoner när man yrkar att
              staten måste säkerställa en för medborgarna väl fungerande postgång.
              Vem säger emot i det avseendet? Framgår inte detta av utskottets
              hela betänkande?
            </seg>
            <seg n="88cc8b0a">
              Rigmor Stenmark påstår att det är hon som har de skarpa förslagen
              som skulle lösa de problem som finns. Det är lite förvånande.
            </seg>
          </u>
          <note type="speaker" n="ef0816ae">
            Anf. 162 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-4f41cf9b12d9a1bc-3" n="4fec1cad">
            <seg n="e1e3626c">
              Fru talman! Jag kan bara säga: Sorry , Börje Vestlund. Det finns
              inget tillkännagivande i detta betänkande. Det finns ingenting
              som gör att det kommer att hända något med Posten.
            </seg>
            <seg n="0284c211">
              Jag har haft väldigt många kontakter. Jag kan hänvisa till en
              som säger bland annat så här: Det känns som om den enda framkomliga
              vägen nu är politisk.
            </seg>
            <seg n="e34015f6">
              Vilken postservice vill vi ha i Sverige? Vad får det kosta? Är
              Sverige helt enkelt för ogint när det gäller postservice till
              medborgarna?
            </seg>
            <seg n="122b7b79">
              Det fungerar inte i Sverige i dag, Börje Vestlund. Åk gärna med
              mig hem och ut till Tierp.
            </seg>
            <seg n="90b9518c">
              Tänk dig en dag som den här, när det börjar snöa och man har
              ett eget företag som man ska sköta och ska in och byta om för
              att åka med posten och kanske hämta sin post.
            </seg>
            <seg n="662773cf">
              Det funkar inte. För mig är det viktigt att det ska fungera för
              alla människor. Det tycks inte vara viktigt för Börje Vestlund.
              Sorry .
            </seg>
          </u>
          <note type="speaker" n="3a8f76c8">
            Anf. 163 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-0ee911fbd9e07ad2-7" n="24bc4648">
            <seg n="59b4fa47">
              Fru talman! Jag frågar återigen: Vad skulle vi ha tagit ställning
              till i så fall, och vilken är den revolutionerande förändringen
              i förhållande till uttalandet?
            </seg>
            <seg n="13640813">
              Jag läser innantill: Riksdagen tillkännager för regeringen som
              sin mening vad som i motionen anförs om att staten måste säkerställa
              en för medborgarna väl fungerande postgång.
            </seg>
            <seg n="b96baf72">
              Vem säger emot det, Rigmor Stenmark? Vem har en annan uppfattning?
              Var i betänkandet finns inte detta? Var i lagstiftningen finns
              inte detta? Var i lagstiftningen finns det inte med att det ska
              finnas en väl fungerande postgång i hela landet? Det är väl inte
              något revolutionerande.
            </seg>
            <seg n="6327b04f">
              Jag kan däremot hålla med om att man kanske skulle ha tittat
              lite extra noga på Johnny Gyllings yrkande att man skulle se över
              reglerna. Det är sant att reglerna för PTS behöver ses över. Jag
              tänker inte yrka bifall till Johnny Gyllings motion, men det är
              möjligen det man ska göra.
            </seg>
          </u>
          <note type="speaker" n="2074ef72">
            Anf. 164 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-4f41cf9b12d9a1bc-4" n="4fec1cad">
            <seg n="68444b8a">
              Fru talman! Det är ju märkligt. Börje Vestlund erkänner att det
              finns förslag som man egentligen borde ha yrkat bifall till, men
              man gör det inte. Varför gör man det inte? Sorry , Börje Vestlund.
            </seg>
          </u>
          <note type="speaker" n="58521af2">
            Anf. 165 TUVE SKÅNBERG (kd):
          </note>
          <u who="tuve_skanberg_e38e9f" xml:id="i-57df6144f78363f3-3" n="43550c29">
            <seg n="af41677e">
              Fru talman! Det är nog inte Börjes dag i dag. Det är inte Johnny
              Gylling som du har framför dig. Det är Tuve Skånberg. Det har
              varit många virriga saker. Vi tackar för hjälpen, men rätt ska
              vara rätt. Det är inte Johnny Gyllings yrkande, utan Tuve Skånbergs
              i just den här frågan. Jag har nya glasögon och nytt skägg, men
              i övrigt är vi olika.
            </seg>
          </u>
          <note type="speaker" n="bc45af12">
            Anf. 166 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-0ee911fbd9e07ad2-8" n="24bc4648">
            <seg n="8a3540c2">
              Fru talman! Jag vill göra ett klarläggande. När det gällde frågan
              om utplaceringen av postlådorna fanns det ett antal yrkanden.
              Rigmor Stenmark hade ett. Johnny Gylling hade en motion med ett
              yrkande. Det var det jag sade att man kanske skulle fundera på
              om man skulle ha diskuterat mer ingående.
            </seg>
            <seg n="9eee790d">
              Det var inte något yrkande, utan en motion.
            </seg>
            <seg n="ff9cd9ab">
              Jag ber om ursäkt om det har blivit oklart.
            </seg>
          </u>
          <note n="540859a6">
            Överläggningen var härmed avslutad.
          </note>
          <note n="ee569c71">
            11 § Från IT-politik för samhället till politik för IT-samhället
          </note>
          <note n="e5b7f333">
            Föredrogs
          </note>
          <note type="speaker" n="32521398">
            Anf. 167 KRISTER ÖRNFJÄDER (s):
          </note>
          <u who="krister_ornfjader_96c483" xml:id="i-1f61286c1f3967cf-0" n="284cd306" next="i-589c2e198a7bee55-0">
            <seg n="02462a62">
              Fru talman! Trafikutskottet ska nu behandla betänkandet Från
              IT-politik för samhället till politik för IT-samhället .
            </seg>
            <seg n="b95ff8cd">
              Propositionen föreslår bland annat att målet för politiken för
              informationssamhället ska vara ett hållbart informationssamhälle
              för alla. För att uppnå målet föreslås tre delmål som avser kvalitet,
              hållbar tillväxt och tillgänglighet. I propositionen beskrivs
              också vidtagna och kommande åtgärder under delmålen.
            </seg>
            <seg n="d98c3fb4">
              Vidare anges hur regeringen avser att förbättra förtroendet för
              IT och samordningen av politiken. Därutöver föreslås en ny lag
              om nationella toppdomäner för Sverige på Internet. Den nya lagen
              syftar till en säker och effektiv administration av nationella
              toppdomäner för Sverige och till att möjliggöra statlig insyn
              över nämnda administration.
            </seg>
            <seg n="6dfecdb6">
              Vidare föreslås två ändringar i ledningsrättslagen som innebär
              att det blir möjligt att få ledningsrätt för tomma tunnlar, kulvertar,
              rör och andra liknande anordningar om man senare ska använda anordningen
              till att genom den dra fram en ledning som bland annat ingår i
              ett elektroniskt kommunikationsnät för allmänt ändamål.
            </seg>
          </u>
          <note n="ddade47e">
            Fru talman! Vid behandlingen av propositionen har utskottet behandlat
            68 yrkanden. Till betänkandet har fogats 21 reservationer.
          </note>
          <u who="krister_ornfjader_96c483" xml:id="i-589c2e198a7bee55-0" n="284cd306" prev="i-1f61286c1f3967cf-0">
            <seg n="aad1e6e1">
              Med detta, fru talman, vill jag överlämna åt företrädarna för
              de enskilda partierna att redovisa sina ställningstaganden i utskottets
              behandling.
            </seg>
          </u>
          <note type="speaker" n="a119a886">
            Anf. 168 BJÖRN HAMILTON (m):
          </note>
          <u who="bjorn_hamilton_019a00" xml:id="i-e8d28112676302a4-3" n="9feb93f2">
            <seg n="cc65b3dc">
              Fru talman! Jag vill yrka bifall till den gemensamma alliansreservationen
              nr 1 med begäran om avslag på propositionen. I övrigt stöder jag
              naturligtvis alla de reservationer som Moderaterna och allianspartierna
              gemensamt har gjort.
            </seg>
            <seg n="319c1950">
              Från IT-politik för samhället till politik för IT-samhället .
              Rubriken på regeringens proposition väcker nyfikenhet och entusiasm.
              Vilka klokheter kommer man med? Ska Sverige återigen bli ledande
              som IT-nation?
            </seg>
            <seg n="12fc4f21">
              Fru talman! Man blir besviken. Sverige kommer att halka ned ytterligare
              på IT-listan. Regeringens analys av vad som behöver göras är ytlig.
              Man tar inte chansen att formulera en strategi som skulle ge vårt
              land förutsättningar att bli ledande igen.
            </seg>
            <seg n="a0e87918">
              Det har genomförts en massa utredningar och rapporter om vad
              som krävs för att Sverige ska nå målen. Nu är det dags att genomföra
              den politik som sätter Sverige främst på IT-kartan igen.
            </seg>
            <seg n="fbe680ad">
              Fru talman! Allianspartierna i trafikutskottet har samlats kring
              en gemensam strategi som anger ett tydligt ledarskap för den svenska
              IT-politiken med ökade satsningar på forskning och utveckling
              och bättre villkor för företagande som kan ge Sverige en tätposition
              i världen igen. Alla måste också få möjlighet att använda IT och
              ta del av utvecklingen.
            </seg>
            <seg n="09c80a43">
              Fru talman! En viktig förutsättning för en positiv IT-utveckling
              är ett gott företagarklimat och en positiv inställning till forskning
              och utveckling. Nya idéer utvecklas ofta i små företag som växer
              sig stora om det finns grogrund för det.
            </seg>
            <seg n="73ab5c71">
              Alltför få människor väljer i dag att starta och driva företag
              i Sverige som kan ligga till grund för ökad ekonomisk tillväxt
              och bland annat främja IT-utvecklingen.
            </seg>
            <seg n="c76150e8">
              Vi måste minska byråkratin och krånglet för småföretagare, sänka
              arbetsgivaravgifterna och underlätta tillgången av riskvilligt
              kapital.
            </seg>
            <seg n="f8026b6f">
              Fru talman! Allianspartierna vill stärka forskningen. Framstående
              forskning inom IT-området är en viktig grund för Sveriges framtidsmöjligheter.
              Det behövs en ökning av anslagen till forskningen i små- och medelstora
              företag och till forsknings- och utvecklingsprogram i samverkan
              med näringslivet.
            </seg>
            <seg n="2219c3e1">
              Det krävs också en ökad kommersialisering av forskningsresultaten.
              Vi föreslår bland annat att för att stimulera forskningen behöver
              staten gynna de högskolor och universitet som erbjuder sina forskare
              belöningar för sådan kommersialisering. Vi vill införa ett belöningssystem
              genom vinstdelningspaket som erbjuder forskare royalties, delägarskap
              eller optioner i företag.
            </seg>
            <seg n="fa9bbe55">
              Lärarutbildningen måste också anpassas till IT-samhället. Skolan
              är en av de viktigaste aktörerna för att se till att den nya generationen
              kan hantera det nya IT-samhället. Vi vill därför att man utvecklar
              en långsiktig plan för lärarutbildningen, för både grund- och
              vidareutbildningen inom IT och bland annat stärker kompetensen
              när det gäller etiken.
            </seg>
            <seg n="2902d42a">
              För att våra medborgare ska kunna ha nytta av samhällets IT-tjänster
              måste dessa utvecklas på den enskilda människans villkor. Om kommuner
              och staten ska kunna rationalisera sin verksamhet och service
              till medborgarna krävs att alla kan ta del av systemen och förstå
              hur man använder dem. I dag har stora grupper i vårt samhälle
              svårigheter att hantera Internet och står då utanför en del av
              samhällsservicen. Det offentliga måste vinnlägga sig om att utgå
              från brukarnas möjligheter. Annars kommer aldrig 24-timmarsmyndigheten
              att bli verklighet. Här kan samhället ta ansvar för att driva
              utvecklingen och visa kraftfullt ledarskap.
            </seg>
            <seg n="f4130854">
              Fru talman! En sak som vi bör fundera över är att man i Finland
              klarar sin bredbandsutbyggnad utan att spendera några skattepengar.
              Landet har en uppbyggnad som är lik Sveriges. Vi borde studera
              hur de går till väga och lära oss. Utbyggnaden av bredband har
              inte gått i den takt som många hoppades på. Osäkerheten kring
              spelreglerna har fördröjt utbyggnaden. Enligt vår mening är själva
              grunden för regeringens bredbandspolitik felaktig. Genom att redan
              från början lägga energin främst på hur stöd och subventioner
              skulle utformas gick man miste om den dynamik som skulle ha kunnat
              prägla bredbandsdiskussionen. Resultatet av regeringens statsbidrag
              för bredbandsutbyggnaden håller inte oväntat på att bli ett kommunalt
              bredbandsmonopol. Risken är stor att detta kommer att leda till
              att kommunerna även kommer att stå för den framtida driften. En
              sådan utveckling, fru talman, vore mycket olycklig.
            </seg>
          </u>
          <note type="speaker" n="9322c46a">
            Anf. 169 CHRISTER WINBÄCK (fp):
          </note>
          <u who="christer_winback_f8394e" xml:id="i-c0b5d65ff6ebb5bb-0" n="63d36d71">
            <seg n="2dbc71b1">
              Fru talman! Jag står bakom samtliga Folkpartiets reservationer
              men yrkar för tids vinnande bifall endast till reservation 1.
            </seg>
            <seg n="4c36114b">
              En politik för IT-samhället måste bygga på visioner, visioner
              om hur samhällsbygget ska dra nytta av ICT och hur detta ska hanteras
              för att ge maximalt genomslag. Den proposition som dagens betänkande
              bygger på saknar mycket av den handlingskraft som borde ha funnits
              och som en stark regering borde kunna åstadkomma för att peka
              ut en riktning och en kurs som underlättar när det gäller samhällets
              behov av vägledning för att kunna bli framgångsrikt i kampen mot
              andra länder som tävlar om att bli de mest framgångsrika, både
              på detta område och på områden som ICT-området har att stödja.
              Inte mycket av detta står att finna i förslagen.
            </seg>
            <seg n="db39fd64">
              Ett av de områden som länge misskötts är vårdområdet. Som exempel
              finns på byggsidan någonting som heter ByggAMA som ger anvisningar,
              ibland mycket detaljerade, kring standarder och val som byggmästare
              följer när de bygger hus och byggnader. Det innebär inte att alla
              byggmästare bygger likadant eller har samma arbetsgivare. Det
              innebär inte heller att alla hus är fyra våningar höga. Men alla
              har trapphus, och alla har fönster. Alla är anpassade för att
              människor ska kunna bo i dem, oavsett var de kommer ifrån och
              hur de ser ut.
            </seg>
            <seg n="f6559e95">
              Det finns standarder och anvisningar som underlättar och möjliggör
              byggande från norr till söder. Inom vårdområdet, inom IT, har
              det tillåtits allt möjligt som innebär att vi i dag har en vid
              flora av system som inte kan kommunicera med varandra och därmed
              omöjliggör en effektiv kommunikation mellan vårdgivare. Gemensamma
              standarder på vårddokumentationsområdet skulle möjliggöra ett
              utbyte av information vid behov och vara till gagn för patienten.
              Jag vill understryka att det inte handlar om samma system eller
              gemensamma system utan om system som kan prata med varandra.
            </seg>
            <seg n="3158a91c">
              Det skulle också underlätta för leverantörer av program för vården
              som då skulle kunna bygga olika delar, större eller mindre, för
              det behov som vården har av dokumentation, säkra på att just deras
              moduler passar ihop med andras. Vårdområdet har för oss hög prioritet
              och förtjänar ett bättre öde än det hittills fått.
            </seg>
            <seg n="a5f90d56">
              24-timmarsmyndigheten är ett annat område som borde fått högre
              prioritet mycket tidigare. Nu satsar regeringen på en omorganisation
              med en ny myndighet för bland annat detta område. Vi önskar naturligtvis
              den personal lycka till som fått detta som sin uppgift och hoppas
              att arbetet får hög prioritet. Men vi beklagar att det tagit flera
              år att komma fram till att arbetet varit underprioriterat och
              med otydlig ledningsstruktur. En handlingsplan för detta arbete
              måste nu snarast komma på bordet.
            </seg>
            <seg n="ad081322">
              ICT-området har en stor utvecklingspotential som stöd för många
              områden. Inom området hållbar utveckling lämpar det sig särskilt
              bra då det kan bidra till mindre resande med hjälp av virtuella
              möten, konferenser och besök. Det kan underlätta styrning av lastbilar,
              paket och gods, dirigera bilar till effektivare resvägar och underlätta
              handel. Det kan effektivisera tillverkningsprocesser och minska
              utsläpp, styra temperaturen i villor och optimera uppvärmning.
              Detta är ett angeläget område, där många tillämpningar återstår
              att konstruera.
            </seg>
            <seg n="fc69c10d">
              Tillgängligheten måste vara god för våra medborgare. När ICT-området
              utvecklats har många kommit på efterkälken. Våra äldre är en sådan
              grupp, invandrare och lågutbildade andra grupper. Funktionshindrade
              av olika slag har också utestängts. Det är angeläget att inte
              diskvalificera grupper från möjligheten till en god information.
              Särskilda satsningar, kanske i vissa fall tydlighet i myndigheters
              regleringsbrev, kan behövas för att rätta till och förbättra tillgängligheten.
              I detta sammanhang kan också påpekas att jämställdhetsperspektivet
              ofta glöms bort och måste genomsyra all utveckling och verksamhet
              inom ICT-området.
            </seg>
            <seg n="933bf857">
              Satsning på utbildning måste vara ett prioriterat område för
              att man ska kunna ta till sig den nya tekniken. Regeringens satsning
              på 30 miljoner för mindre företag kommer inte att lämna några
              större spår i kompetensnivån hos dessa medarbetare. Ett rejält
              kompetenslyft är vad som behövs och åtgärdsförslag för att åstadkomma
              detta.
            </seg>
            <seg n="e90002b3">
              Internet är en viktig källa till information, kunskap och glädje
              för många. Det är också en källa till brott, kränkningar och elände
              för utsatta. Nästan varje dag rapporteras om missbruk på olika
              sätt, om personer som trakasseras, kränkande och hetsande uttalanden
              om personer eller folkgrupper, bilder på lättklädda personer,
              mestadels flickor, som cirkulerar för evigt på nätet och övergrepp
              som barnpornografi. Vi har läst om personer som tagit livet av
              sig för att man hetsat mot dem via Internet eller på grund av
              e-mobbning. Så sent som i gårdagens Dagen står det om mobbning
              via Internet, en ny plåga. På grund av detta och många andra saker
              är det mycket angeläget att vi stöder de initiativ och arbeten
              som på olika sätt verkar för ett renare och bättre Internet.
            </seg>
            <seg n="b067234e">
              Internet bygger på tillgänglighet, tillit, trygghet och trovärdighet.
            </seg>
            <seg n="a417a219">
              En stark handlingsplan för att komma till rätta med avarterna
              inom ICT-området och öka användbarheten är önskvärd och nödvändig.
            </seg>
            <seg n="8d6ed73b">
              Sist men inte minst vill jag uppehålla mig lite vid integritetsaspekterna.
              Det är lätt att samla information med datorer och från datorer.
              Det är lätt att lagra och söka den informationen. Det är lätt
              att bruka och missbruka den.
            </seg>
            <seg n="6f2d28e5">
              Fru talman! Låt oss vara eftertänksamma och försiktiga vid upprättandet
              av nya möjligheter som medför intrång i den personliga integriteten.
              Varje liten åtgärd för sig är säkert lovvärd, men summan kan bli
              väldigt stor. Det vi gör i dag hade vi nog inte godkänt för 1015
              år sedan. Det vi gör om 1015 år skulle vi nog inte godkänna i
              dag. Vi befinner oss på ett sluttande plan. Låt oss se till att
              det planet inte lutar för brant.
            </seg>
          </u>
          <note type="speaker" n="2b8092ce">
            Anf. 170 JOHNNY GYLLING (kd):
          </note>
          <u who="johnny_gylling_eaf684" xml:id="i-6dceecd879d1d64f-0" n="81cfea27">
            <seg n="a4d30cf3">
              Fru talman! Jag vill yrka bifall till reservation 4 om samverkan
              inom offentlig förvaltning.
            </seg>
            <seg n="353686b3">
              Det bästa med den proposition vi diskuterar i dag är faktiskt
              rubriken. Det säger jag inte för att raljera, utan jag tycker
              att den är bra. Vi går ju från en separat IT-politik för samhället
              till att ha en politik för IT-samhället.
            </seg>
            <seg n="69e4d94e">
              Enligt Post- och telestyrelsen är det i dag åtta av tio svenskar
              som använder Internet. Halva befolkningen har bredband hemma.
              Två av tre handlar på nätet. Nio av tio använder mobiltelefon.
              Det mesta genomsyras av att vi lever i ett informationssamhälle,
              på gott och ont.
            </seg>
            <seg n="267406c3">
              Rätt använd kan IT ge oss bättre sjukvård, effektivare transporter,
              minskat miljöslitage och en ökad välfärd. IT är till för människan
              och inte tvärtom!
            </seg>
            <seg n="d2d8cf26">
              Baksidan är dock svart: På Internet frodas kriminaliteten, också
              med pedofili och ekonomisk brottslighet. Många människor saknar
              förtroende för Internet. Precis som Christer Winbäck har jag också
              läst reportaget i går i tidningen Dagen om e-mobbning. Det är
              en avskyvärd företeelse som vi måste bekämpa på alla sätt. Jag
              rekommenderar er att läsa Daniel Grahns ledare om att vi måste
              utveckla ett sunt och moget förhållningssätt till Internet.
            </seg>
            <seg n="5714474a">
              De mål som regeringen lägger fram i propositionen är därför välkomna.
              Ett hållbart IT-samhälle för alla är närmast ett självklart mål.
              Delmålen har jag indirekt redan berört: förbättrad livskvalitet
              och förtroende, hållbar tillväxt samt tillgänglighet och säkerhet.
              Jag har absolut inga invändningar mot de målen.
            </seg>
            <seg n="ec56250b">
              Borde vi inte då vara nöjda med regeringens hantering av IT-frågorna
              och köpa allting som står i propositionen? Nej, långt ifrån!
            </seg>
            <seg n="c5b277d1">
              Allianspartierna har, precis som sagts tidigare, utvecklat sina
              tankar i en gemensam motion och visat på brister i regeringens
              proposition. Det vi framför allt saknar är en konkret handlingsplan
              för hur man ska jobba mot de här viktiga målen.
            </seg>
            <seg n="7462a352">
              Jag vill nu koncentrera mig på reservation 4 om samverkan inom
              offentlig förvaltning. Hur många gånger har inte vi kristdemokrater
              kritiserat regeringen för dåligt ledarskap på detta område? Trafikutskottet
              har uttalat kritik. Riksrevisionen har uttalat kritik. Men regeringen
              bara tillsätter nya arbetsgrupper och skapar nya myndigheter i
              stället för att sätta fart på de befintliga myndigheternas IT-tjänster.
            </seg>
            <seg n="da01a72b">
              Visst finns det goda exempel bland myndigheterna. Man kan deklarera
              på nätet. Vägverkets nya hemsida är bra. Men vi hade varit mycket
              längre på väg om regeringen följt vårt råd och utsett en nationell
              IT-samordnare eller IT-general. E-tjänster måste utpekas i regleringsbreven
              till myndigheterna och då inte som fromma förhoppningar.
            </seg>
            <seg n="e22a87c1">
              Vi tror inte att den nya förvaltningsmyndigheten kan lösa problemet.
              Det är regeringens ansvar att driva utvecklingen framåt med kraft!
            </seg>
            <seg n="37af5476">
              Låt mig citera vad trafikutskottet skriver i enighet på s. 27
              i betänkandet: Utskottet vill lyfta fram betydelsen av samordning
              och ett tydligt ledarskap i förändringsarbetet inom IT-politiken
              och i sammanhanget då erinra om att Näringsdepartementet har ett
              samordningsansvar för frågor om användning av informationsteknik.
            </seg>
            <seg n="fdbd1435">
              Sist, fru talman, vill jag nämna något om konkurrensfrågor inom
              teleområdet då gäller det alltså reservation 19. Vi har i flera
              år framfört klagomål på konkurrensen inom teleområdet. Bit för
              bit har regeringen hörsammat oss, men fortfarande finns det brister.
              I Aftonbladet skrev nyligen flera företagsledare en vädjan till
              infrastrukturministern att ingripa mot Telia Sonera för att inte
              riskera bredbandsutbyggnaden i Sverige. Från flera håll klagas
              det på kommunala bredbandssatsningar med egna bolag som ibland
              sätter konkurrensen ur spel. Jag tänker då på stadsnätens utbyggnad.
              Från glesbygden får vi ofta klagomål på att det går långsamt.
              Post- och telestyrelsen har också i en ny rapport uttryckt klagomål
              över Telias hantering av bredbandsmarknaden.
            </seg>
            <seg n="482a2241">
              Precis som Björn Hamilton anser jag också att regeringen har
              fördröjt bredbandsutvecklingen med alla sina komplicerade bidragssystem.
              Och när väl bidragen utlovats höll regeringen inne pengarna. Det
              skapar inte förtroende, och förtroende är vad som behövs på detta
              område för att den goda användningen av IT ska öka och ge människor
              ett bättre liv. Det vill vi kristdemokrater arbeta för.
            </seg>
          </u>
          <note type="speaker" n="718a7b54">
            Anf. 171 SVEN BERGSTRÖM (c):
          </note>
          <u who="sven_bergstrom_97960e" xml:id="i-0f5a55f07f920888-5" n="d9432b1a">
            <seg n="d9925853">
              Fru talman! Som jag sade i mitt tidigare inlägg har det blivit
              snarare regel än undantag på senare tid att utlovade propositioner
              från regeringen levereras starkt försenade till riksdagen, så
              ock den IT-proposition som vi nu debatterar och som ligger till
              grund för det här betänkandet.
            </seg>
            <seg n="6cb31534">
              Nu är den här. Dessvärre bidde det dock inte mycket mer än en
              tummetott, skulle man kunna säga fina mål, som Johnny Gylling
              och andra har understrukit, mål som vi alla kan ställa oss bakom,
              men ingen handlingsplan, ingen konkretion och ingen uppföljning.
            </seg>
            <seg n="30f3b192">
              Lyssna på det här: Tyvärr blir det samlade intrycket att propositionen
              inte är någon proposition utan primärt en skrivelse där regeringen
              redogör för gjorda satsningar, den rådande situationen och antyder
              vad man kan komma att göra framöver.
            </seg>
            <seg n="0ac09c28">
              Denna sista mening är inte min kritiska bedömning utan omdömet
              från branschorganisationen IT-företagen, som samlar mer än 500
              företag runtom i landet på IT-området. De är bekymrade över bristen
              på konkretion och substans i regeringsförslaget.
            </seg>
            <seg n="76e89f7a">
              Flera andra har kommenterat rubriken på propositionen: Från IT-politik
              för samhället till politik för IT-samhället . Den är bra. Den
              antyder att regeringen har förstått att IT-frågorna numera är
              en alltmer självklar och avgörande viktig del på de flesta områden
              i vårt samhälle.
            </seg>
            <seg n="ecd322ea">
              Fru talman! Sverige var tidigt ute med engagemang och Internet,
              redan på 90-talet. Nu har många länder hunnit ifatt oss och till
              och med hunnit förbi oss. Vissa länder, som Sydkorea och Irland,
              tog många delar av den svenska IT-kommissionens framsynta förslag
              och har genomfört viktiga delar av den på sin hemmaplan. I Sverige
              låter vi marknaden hantera IT-infrastrukturen. Det har lett till
              att det kvar på marknaden i stort sett bara finns tre stora aktörer.
              IT-motorvägarna, om man får kalla det så, i form av optofiber
              ligger tätt i triangeln HelsingforsGöteborgMalmö. Här finns gott
              om fiber, liksom längs E 4 från Helsingfors och norrut, uppåt
              mina trakter. Men i övrigt är det glest, och konkurrensen är närmast
              obefintlig.
            </seg>
            <seg n="1e265b0c">
              De som totalt dominerar den svenska marknaden nu är:
            </seg>
            <seg n="3587523b">
              Det är de tre stora.
            </seg>
            <seg n="a3f4ef01">
              Fru talman! Trots regeringens tillkortakommanden på IT-området
              är det mesta vi företar oss i samhället i dag relaterat till IT-system
              av olika slag, Internetanvändning och kommunikation mellan människor,
              mellan maskiner och mellan människa och maskin. IT och IT-infrastrukturens
              betydelse kan jämföras med betydelsen av väl fungerande vägar
              och järnvägar, elförsörjning och teleförbindelser.
            </seg>
            <seg n="c031c925">
              Det är här som mycket av våra kritiska synpunkter från Centerpartiet
              kommer in. Vår vision om en digital allemansrätt det har ni väl
              hört talas om innebär att alla människor och alla företag dels
              har den utbildning och kompetens som behövs, dels kan få tillgång
              till en snabb och pålitlig IT-uppkoppling, både hemma och på jobbet,
              och att hela samhället tillgodogör sig de möjligheter som IT erbjuder.
              Den visionen får vi uppenbarligen fortsätta att kämpa för. I regeringen
              förefaller det inte finnas någon tid, inget intresse och inget
              riktigt engagemang för en framsynt och konkret politik när det
              gäller IT.
            </seg>
            <seg n="26014039">
              För att alla vackra ord i propositionen med den fina titeln ska
              vara värda någonting måste de också leda till tydliga politiska
              åtaganden och åtgärder som driver utvecklingen framåt. Det räcker
              inte med vackra ord. Det här är propositionens och betänkandets
              allra svagaste sida.
            </seg>
            <seg n="64cd1eb9">
              Det är nu sex år sedan riksdagen behandlade en samlad IT-proposition
              senast. Då var det Björn Rosengrens Ett informationssamhälle för
              alla , om ni minns. När man tittar tillbaka på den propositionen
              och debatten kring den slås man av att tiden, om inte stått stilla
              så har det i alla fall inte blivit särskilt mycket konkret uträttat,
              åtminstone inte i Regeringskansliet. Redan i den propositionen
              var det väldigt många fina formuleringar, till exempel: återkomma,
              utreda, överväga och sträva mot.
            </seg>
            <seg n="49fe162b">
              Fru talman! Internets genombrott 1994 var startskottet för en
              allt snabbare digitalisering av verksamheter både i näringslivet
              och i samhället i övrigt. Det kan främst ses i form av hemsidor
              och tjänster på nätet, och i offentlig förvaltning symboliserad
              av försöken att bygga upp den så kallade 24-timmarsmyndigheten.
              Det är en digitalisering av det offentliga som har flera goda
              syften: effektivisering, ökad konkurrenskraft, höjd samhällsservice,
              personalbesparingar, demokratisk insyn och så vidare.
            </seg>
            <seg n="0c76af5e">
              Regeringens medel i arbetet för en 24-timmarsmyndighet är inte
              helt oväntat en ny myndighet. Och visst krävs det en sammanhållande
              kraft för att 24-timmarsmyndigheten ska kunna genomföras, men
              vi anser inte att det är så enkelt som en ny myndighet. Det som
              verkligen krävs är ett tydligt engagemang i Regeringskansliet
              i kombination med att man sätter upp mätbara mål och gör en konkret
              beskrivning av var Sverige ska vara om fem år i de här frågorna.
            </seg>
            <seg n="0f667281">
              För att nå målen vill allianspartierna i trafikutskottet se en
              konkret handlingsplan för det fortsatta arbetet, som mina företrädare
              i talarstolen talat om, en handlingsplan för 24-timmarsmyndigheten
              som förklarar hur vi ska nå målen, hur dessa ska följas upp, vilka
              aktörerna är, hur arbetet ska organiseras samt vilka resurser
              som krävs. Ett luddigt direktiv till ännu en generaldirektör kommer
              inte att ge Sverige en fullgod 24-timmarsmyndighet.
            </seg>
            <seg n="607a4ad9">
              Fru talman! En framsynt IT-politik kan också på ett avgörande
              sätt bidra till ett mycket bättre resursutnyttjande inom hälso-
              och sjukvården. I tidningen Dagens Industri skrev i förra veckan
              docenten vid Karolinska Institutet, Johan Björkegren, att en IT-baserad
              hälsosjukvård öppnar helt nya möjligheter både för att rätta till
              ohälsotalen och för att ta till vara olika exportchanser.
            </seg>
            <seg n="fbbc53dc">
              I allianspartiernas motion lyfter vi också fram möjligheterna
              att stärka och effektivisera vården. Ett led i detta är, som vi
              föreslår, en nationellt sammanhållen elektronisk vårddokumentation.
              Med en sådan ges vårdpersonalen förutsättningar att verkligen
              få tid med sina patienter, trots krympande resurser.
            </seg>
            <seg n="fa1127c0">
              Värdet av att en läkare eller en sjukgymnast, oberoende av var
              i landet en patient har tagits in, direkt kan se till exempel
              sjukdomshistorik, tidigare diagnoser och medicinering skapar en
              trygghet både för vårdaren och för vårdtagaren, då det direkt
              skapas en grund för att vården och personalen kan fatta rätt beslut.
            </seg>
            <seg n="8ede90a8">
              Mer om detta kan den intresserade läsa i gårdagens nummer av
              Dagens Industri, där centerns talesman i vårdfrågor, Kenneth Johansson,
              utvecklar våra förslag i en debattartikel.
            </seg>
            <seg n="6e84581c">
              Fru talman! Några ytterligare ord om IT-infrastrukturen som har
              varit och är en hjärtefråga för oss i Centerpartiet.
            </seg>
            <seg n="648bc1f2">
              Vi och övriga allianspartier i trafikutskottet anser att utbyggnaden
              av bredband inte har gått i den takt som många hoppades på för
              några år sedan. Osäkerheten kring spelreglerna har fördröjt utbyggnaden.
              Vi anser att själva grunden för regeringens bredbandspolitik har
              varit felaktig. Genom att redan från början lägga energin främst
              på hur stöd och subventioner skulle utformas gick man miste om
              den dynamik som skulle ha kunnat prägla bredbandsutvecklingen.
              Resultatet av regeringens statsbidrag för bredbandsutbyggnaden,
              när den väl har kommit, håller inte oväntat på att bli ett kommunalt
              bredbandsmonopol.
            </seg>
            <seg n="5cb81c15">
              I många kommuner runtom i landet har vi fått så kallade stadsnät,
              och de gör nog alla i huvudsak ett bra jobb. Ett problem är dock
              att de i många fall går upp i värdekedjan och erbjuder tjänster
              som man kan ifrågasätta om de ska ägna sig åt. De borde hålla
              sig till att äga, förvalta och bygga ut svart fiber. Stadsnäten
              finns dessutom, som namnet säger, med tyngdpunkt i städerna. Den
              del av Sveriges befolkning som bor utanför städerna och tätorterna
              får oftast inte vara med. Riktigt illa blir det när man kommer
              till verklig glesbygd.
            </seg>
            <seg n="0c5277ce">
              Enligt min mening är det nu hög tid att samla alla marknadens
              aktörer och sondera om det går att få en samsyn kring hur den
              fortsatta utbyggnaden ska gå till. Det anser vi bör ske enligt
              följande tre principer:
            </seg>
            <seg n="d3da5736">
              Det finns också anledning att framhålla att många i dag väljer
              att studera på distans, ett utmärkt sätt i IT-samhället. En förutsättning
              för ett bra resultat av det är fungerande bredband. En ytterligare
              tillämpning är distansarbete. För väldigt många skulle det vara
              möjligt att jobba hemifrån i varierande omfattning om de hade
              bra Internetanslutning till bostaden. Dessutom är en snabb och
              säker uppkoppling a och o för de flesta företag, oavsett om de
              finns i stad eller på landsbygd.
            </seg>
            <seg n="5122bfc4">
              När så många i Sverige inte har ett jobb att gå till är det absolut
              nödvändigt att de styrande politikerna ser till att ge förutsättningar
              så att det kan bli fler jobb och nya jobb där sådana är möjliga.
              Att ha tillgång till bra kommunikationer via IT är en sådan viktig
              förutsättning.
            </seg>
            <seg n="a1689118">
              Avslutningsvis, fru talman, var det alltså för sex år sedan också
              många vackra ord men ganska tunt med konkreta förslag i regeringens
              IT-proposition. Björn Rosengren vågade sig i alla fall på att
              lova att 98 % av landets befolkning skulle ha tillgång till bredband
              inom ett par år. Det löftet försvann in i ett töcken, och i dag
              har regeringen uppenbarligen sänkt ambitionsnivån när det gäller
              tillgängligheten, som ju faktiskt är en förutsättning för allt
              det andra på IT-området.
            </seg>
            <seg n="c2b73967">
              I Centerpartiet har vi arbetat vidare med visionen om en digital
              allemansrätt. Våra mål om allas lika möjligheter att utnyttja
              den nya tekniken för utbildning, för arbete, för stärkt demokrati
              och för att underlätta kontakter mellan människor står fast. I
              höst är vi beredda att göra verklighet av politiken om inte riksdagens
              majoritet redan nu väljer att följa våra reservationer i betänkandet
              som drar upp riktlinjerna för en ny och framsynt politik på IT-området.
            </seg>
            <seg n="c490d05f">
              Jag och Centerpartiet står givetvis bakom alla reservationer
              i betänkandet som vi har redovisat, men för tids vinnande, fru
              talman, yrkar jag bifall bara till reservation nr 12.
            </seg>
          </u>
          <note type="speaker" n="f3661d02">
            Anf. 172 MONICA GREEN (s):
          </note>
          <u who="monica_green_8cf81a" xml:id="i-791ed7e7d561c4e8-0" n="c7ccd73e">
            <seg n="e861257e">
              Fru talman!
            </seg>
            <seg n="ece0b310">
              Det var några strofer ur All you need is bredband . Den är visserligen
              rolig, men jag tycker att den skjuter lite under målet. Det är
              inte livets mening med bredband, men det underlättar tillvaron
              för många. Det finns inga självklara självändamål med att surfa.
              Men många av oss har glädje i det.
            </seg>
            <seg n="515c5c1f">
              Nej, det handlar om så betydligt mycket mer. Det handlar om tillväxt
              och möjlighet för småföretag att utvecklas i hela landet. Det
              handlar om utbildning för våra barn, som får mycket större innehåll
              när hela världen öppnas för dem via till exempel British Museum,
              via forskning i USA, via musiklärare i Australien för att nämna
              några. Det handlar om kvaliteten i vården, som kan bli så mycket
              bättre om vi utnyttjar IT-verktyget på rätt sätt och gör upphandlingar
              inom offentlig sektor så att våra företag kan utveckla tjänster
              och innehåll på nätet. På så sätt ökar också efterfrågan, och
              ytterligare möjligheter ges för näringslivet.
            </seg>
            <seg n="9d5badbc">
              Ylva Johansson har också tagit initiativ för att just hälso-
              och sjukvården ska bli nästa stora IT-område som ska utvecklas.
            </seg>
            <seg n="234dae4d">
              Det handlar om att gå från IT-politik för samhället till en politik
              för IT-samhället. Det skiftet sker just nu.
            </seg>
            <seg n="eb737956">
              I dag kom beskedet om att papperslösa ansökningar kan göras hos
              samtliga länsstyrelser. Både medborgare och företag ska kunna
              skicka in kompletta ansökningar via nätet.
            </seg>
            <seg n="572aa04c">
              Inom ramen för 24-timmarsmyndigheten kan vi, ska vi kunna, när
              det passar oss bäst på dygnet, få hjälp, söka kunskap, söka bidrag,
              beställa tid, ansöka om körkort med mera. Över huvud taget ska
              kontakter med Ams, Försäkringskassan och CSN öka möjligheterna
              och underlätta tillvaron för alltfler.
            </seg>
            <seg n="bba7ee55">
              Fru talman! Det övergripande målet för IT-politiken är att Sverige
              ska vara ett hållbart informationssamhälle för alla. Vi har tagit
              initiativ för att minska sårbarheten och för att se till att det
              finns redundans. Vi ställer krav på att banverk och vägverk i
              större utsträckning ska göra sina infrastrukturer tillgängliga
              för fler. Vi vill ha öppna lösningar och undanröja inlåsningseffekter.
              Infrastruktur ska samutnyttjas i största möjliga mån.
            </seg>
            <seg n="a69d4716">
              Detta IT-betänkande innehåller fortsatta mål och visioner, som
              vi har fått mycket beröm för från många partier. Det är bra att
              alla partier tycker att det är bra. Betänkandet innehåller också
              nästa steg när det gäller tjänster, satsning på mindre företag,
              forskning på bland annat Kalmar högskola. Det innehåller förslag
              på hur läro- och kursplaner ska revideras, hur lärarutbildningen
              ska stärkas och hur distansutbildningen ska fortsätta att underlätta
              tillvaron för alltfler.
            </seg>
            <seg n="10ad02db">
              Funktionshindrade ska ges större möjligheter med bland annat
              det som kallas för Tolken i fickan. Miljön ska förbättras med
              bättre IT. Vi har hört exempel från andra partier om hur den tekniken
              kan användas på ett bättre sätt.
            </seg>
            <seg n="bc611168">
              Det har hänt otroligt mycket sedan vi lade fram den förra propositionen.
              Nu gäller det alltså att ta nästa steg. Vi ska fortsätta att vara
              en världsledande IT-nation. Överläggningar med företrädare för
              IT-branschen är och ska vara en plattform för de fortsatta ambitionerna.
            </seg>
            <seg n="3cedaa39">
              I måndags besökte jag Grönsakshuset i Skövde. Där finns tolv
              anställda. Det är ett litet företag som säljer grönsaker i Skaraborg.
              Det var ett av de första företagen som övergick till e-fakturering.
              Det gjorde man för några år sedan. Det har underlättat och blivit
              betydligt enklare och billigare för dem. Många företag har tagit
              och tar efter. Nutek får nu ett särskilt uppdrag att utbilda och
              sprida kunskap så att fler ska övergå till e-handeln.
            </seg>
            <seg n="862ec806">
              Mycket är alltså på gång.
            </seg>
            <seg n="a5d1f2f8">
              Jag ska också säga några ord om hur vi i betänkandet ser på den
              viktiga frågan om att barn kan vara utsatta och utlämnade på nätet.
              Det har vi skrivit om. Det är viktigt att det finns vuxna i närheten,
              att det finns en skola som tar upp svåra frågor, att det finns
              en etikdebatt och information om hur vi kan surfa säkrare.
            </seg>
            <seg n="1edf7c51">
              En annan sak gäller för alla dem som frivilligt eller ofrivilligt
              ställer sig utanför IT-samhället. Eftersom det finns så många
              fördelar med att ha tillgång till IT och dess tjänster borde vi
              jobba hårdare med information, tillgång, tillit och utbildning
              med till exempel folkbildning. Eller varför inte ett särskilt
              tv-program? Det kan vara en data-Martina eller en IT-Titti som
              i stället för en tv-kock skulle kunna ge oss enkla råd och tips
              om hur vi kan surfa säkert, ta oss in på myndigheters hemsidor
              och hitta rätt i webbdjungeln. Det får naturligtvis tv bestämma
              själv, men håll med om att det är en god idé.
            </seg>
            <seg n="544d25af">
              Det förvånar mig förstås mycket att Moderaterna, som i det här
              betänkandet tycker som vi, nämligen att det är viktigt med folkbildning,
              i andra sammanhang vill minska kraftigt på anslaget till folkbildningen.
              Det bådar inte gott för att få med fler i IT-samhället. Det förvånar
              mig också att kd och Moderaterna är så tvärsäkra motståndare till
              bredbandsstöd när deras borgerliga kamrat Centern vill ge tio
              gånger mer i bredbandsstöd. Det finns inte särskilt mycket enighet
              i det. Det förvånar mig mycket eftersom jag blev lite nyfiken
              när det kom ut ett pressmeddelande om att den borgerliga alliansen
              har gjort en strategi om hur vi ska komma vidare i IT-samhället.
              Jag har med största intresse försökt att läsa i motionen vad det
              var de kom med egentligen. Jag kunde inte se några nyheter alls.
              De tog upp samtliga frågor som vi har skrivit om i propositionen.
              De tyckte att det var deras strategi. Visst, det är väl bra om
              vi är så eniga, men jag ser inte att det är något mer i de borgerligas
              motion. Det var inte särskilt mycket att komma med, även om jag
              förstår att det är det lilla halmstrået som de borgerliga partierna
              vill hänga upp sig på.
            </seg>
            <seg n="e19d74e6">
              Jag har fått några frågor under debattens gång. Bland annat har
              jag hört påståenden om att det startas för få företag i landet.
            </seg>
            <seg n="2b176879">
              För närvarande har vi ett rekord. 42 000 nya företag startades
              förra året. Det har inte varit så många sedan efterkrigstiden.
              Vi sänker arbetsgivaravgiften det här året för småföretag som
              vill anställa. Björn Hamilton efterlyste detta. Han är redan bönhörd.
              Det gäller från årsskiftet.
            </seg>
            <seg n="082619cb">
              En annan sak som har påståtts i debatten är att vi borde gå ifrån
              att en ansvarar för IT-frågorna, som till exempel i England. Då
              är det bara bra att påpeka att England faktiskt nu går ifrån sin
              modell och den svenska modellen till att vi ser till att alla
              tar ett ansvar för IT-frågorna.
            </seg>
            <seg n="7891e107">
              Sedan var det en kommentar om att Finland klarar sig bra utan
              bredbandsstöd. Vi kan konstatera att om en månad ska våra kolleger
              från Finland komma hit och diskutera med oss. De vill ha information
              om hur vi har kommit vidare i informationssamhället.
            </seg>
            <seg n="3eeff9ae">
              Det fanns inte så mycket som de borgerliga kunde slå sig för
              bröstet för när jag väl läste deras motion, men jag är glad över
              att det finns mycket som vi är eniga om. Jag ser fram emot att
              vi kan jobba vidare och ta fortsatta steg. Vi ska vara en världsledande
              IT-nation. Jag yrkar bifall till förslaget i detta utmärkta betänkande
              och avslag på samtliga motioner.
            </seg>
          </u>
          <note type="speaker" n="5a034fed">
            Anf. 173 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-0f5a55f07f920888-6" n="d9432b1a">
            <seg n="f2a146e6">
              Fru talman! Jag har två frågor som jag tänkte ta upp med Monica
              Green som jag inte hann med i mitt anförande, men först några
              kommentarer till hennes anförande.
            </seg>
            <seg n="45c816ad">
              Hon förvånas över att alliansen inte har mer förslag än vad vi
              har redovisat i vår motion. Jag tycker att det är lite förmätet
              av en företrädare för regeringspartiet och socialdemokratin, med
              alla de enorma resurser som man sitter på i Regeringskansliet,
              att kräva att vi ska ha ett förslag som går mycket längre. Det
              vi föreslår är bland annat en handlingsplan med uppföljningsbara
              och mätbara mål. Det är exakt det som branschen i hög grad efterlyser.
              Ni kallar det inte ens för en proposition utan bara en skrivelse
              eftersom just handlingsplanen saknades.
            </seg>
            <seg n="1e4ff51e">
              Hur är det med de 98 procenten, Monica? Finns de kvar? Har ni
              några ambitioner kvar, eller accepterar ni en digital klyfta socialt
              och geografiskt i det här landet?
            </seg>
            <seg n="3fa37b13">
              Sedan några ord om IT-samhällets inte bara möjligheter utan också
              risker. Jag tänker på hur IT-system kan övervaka och inkräkta
              på oskyldiga människors privatliv. Ett av de värsta exemplen är
              det EU-direktiv om datalagring som Sveriges regering nu har drivit
              igenom i EU. De som verkligen vill vara osynliga, terrorister,
              kriminella och brottsorganisationer, kommer att kunna vara det
              i fortsättningen också. Det enda som behövs är teknisk kunskap,
              och det är inte något problem om man har pengar. De som riskerar
              att bli övervakade är i stället personer som nyttjar datorn till
              vardagliga saker, som att skicka mejl. Men det är grupper som
              lagen inte är till för att övervaka.
            </seg>
            <seg n="30594ad4">
              Om vi inte ser upp blir inte terrorister det största hotet mot
              demokratin utan alla de politiker och övervakare som vill minska
              de demokratiska rättigheterna så mycket det går. Jag tycker att
              det är tveksamt ur demokratisk synpunkt, när man på olika områden
              ser hur det här tenderar att öka. Jag undrar hur Socialdemokraterna
              och Monica Green ser på att man nu använder IT-samhället på det
              här sättet.
            </seg>
          </u>
          <note type="speaker" n="123386e7">
            Anf. 174 MONICA GREEN (s) replik:
          </note>
          <u who="monica_green_8cf81a" xml:id="i-791ed7e7d561c4e8-1" n="c7ccd73e">
            <seg n="ad07aff3">
              Fru talman! Nej, jag kräver inte mer av er än vad ni själva har
              sagt. Jag blev nyfiken när ni kom med ert pressmeddelande och
              gick ut och sade: Oj, nu kommer strategin, och vi vet hur vi ska
              göra i nästa steg för IT-samhället. När man då läste blev man
              besviken över att det inte riktigt var så, utan ni höll med regeringen.
              Det är jag naturligtvis väldigt glad över. Sedan fläskade ni på
              med några förslag som jag inte tyckte var så jätteimponerande.
              Men om det var de få saker som ni kunde komma överens om har jag
              all respekt för det. Jag kräver inte mer än det ni själva sade
              i ert eget pressmeddelande.
            </seg>
            <seg n="fd069815">
              När det gäller om vi ska acceptera en digital klyfta: Det ska
              vi naturligtvis inte göra. Vi måste jobba hårdare och mer för
              att nå ut i hela landet, ge fler möjlighet att koppla upp sig
              med höga hastigheter och ge fler möjlighet att ta till sig kunskapen
              och viljan. Vi accepterar alltså inte den digitala klyftan.
            </seg>
            <seg n="dd163b0f">
              När det gäller mätbara mål kan jag dela uppfattningen att vi
              bör ha det. Det är också det som regeringens IT-politiska strategigrupp
              nu jobbar med, att följa upp det som vi går vidare med i det här
              betänkandet. Jag tycker nog att vi jobbar precis enligt det som
              du eftersträvar.
            </seg>
          </u>
          <note type="speaker" n="02eecca1">
            Anf. 175 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-0f5a55f07f920888-7" n="d9432b1a">
            <seg n="4174a78f">
              Fru talman! Det finns trots allt 21 reservationer, med konkreta,
              annorlunda förslag från oppositionen i utskottet. Det är inte
              bara några enstaka synpunkter, som Monica Green antyder. Får vi
              chansen i höst kan jag lova Monica Green att vi med full kraft
              ska ta itu med att leda oss in i IT-samhället med de visioner
              som vi har dragit upp. Den digitala allemansrätten, som Centern
              fortfarande står för med full kraft, är vi också beredda att göra
              verklighet av.
            </seg>
            <seg n="829d984a">
              Du kommenterade inte alls frågan om de 98 procenten. Vilka ambitioner
              har socialdemokratin för att motverka just riskerna för den digitala
              klyftan?
            </seg>
            <seg n="fdf5962b">
              Jag vill också väldigt gärna att Monica kommenterar EU-direktivet
              om datalagring som jag tog upp som en konkret fråga. Hur ser hon
              på det? Thomas Bodström har gått i spetsen för att driva igenom
              det. Ser hon några risker? Det här samhället har stora möjligheter,
              men det har också risker. Då måste vi diskutera hur man kommer
              runt dem och hur man hanterar IT-samhället, så att vi minimerar
              utvecklingen mot ett övervakningssamhälle, enligt min mening.
            </seg>
          </u>
          <note type="speaker" n="0219c86b">
            Anf. 176 MONICA GREEN (s) replik:
          </note>
          <u who="monica_green_8cf81a" xml:id="i-791ed7e7d561c4e8-2" n="c7ccd73e">
            <seg n="2e653cf3">
              Fru talman! Den digitala allemansrätten: Jag tycker att det är
              fantastiskt, och det är en rolig vision som Centern har. Det är
              en bra ambitionsnivå.
            </seg>
            <seg n="ad17981f">
              Men hur är det med era borgerliga kamrater? Dina kompisar i Moderaterna
              och kd säger tvärsäkert stopp till allt det. De säger: Nej, inte
              en krona i bredbandsstöd! Det ska inte vara någonting, för staten
              ska inte lägga sig i, som Moderaterna så tjusigt brukar säga.
              Det är precis på tvärs mot vad ni sade. Ni ville satsa 80 miljarder,
              men Moderaterna ville inte satsa en enda krona.
            </seg>
            <seg n="c63d3fc6">
              Det skulle vara väldigt spännande att se vad det blev av den
              digitala allemansrätten. Ni beskrev ju hur vi skulle bygga ut
              bredband i hela landet. Det är en spännande tanke, men ni fick
              inte med er era borgerliga kamrater på den. Det skulle ha varit
              kul att se om ni hade fått den chansen. Nu blir det inte så att
              ni vinner valet, så det är tur att ni inte behöver pröva den bristen
              på överenskommelse.
            </seg>
            <seg n="6db2eed4">
              När det gäller den digitala klyftan sade jag redan i mitt första
              inlägg att vi inte accepterar den utan att vi måste lägga in en
              högre växel för att nå alla.
            </seg>
            <seg n="af111c6e">
              När det gäller datalagringen finns det både för- och nackdelar.
              Jag delar Svens uppfattning att det finns både fördelar och nackdelar
              med det. Där behöver EU-parlamentet tänka till lite mer innan
              man sätter ned foten.
            </seg>
          </u>
          <note type="speaker" n="75977b26">
            Anf. 177 JOHNNY GYLLING (kd) replik:
          </note>
          <u who="johnny_gylling_eaf684" xml:id="i-6dceecd879d1d64f-1" n="81cfea27">
            <seg n="e4bcc653">
              Fru talman! Får jag först haka på replikskiftet om digital allemansrätt.
              Jag tycker att det är en god tanke som Centern har presenterat.
              Men det som är kopplat till den tanken, nämligen en stor statlig
              satsning på 7080 miljarder, har på något sätt blivit överspelat
              nu. Det var något som man i så fall skulle ha gjort när Centern
              lanserade det programmet. Nu har vi kommit en bit på vägen med
              bredbandsutbyggnaden.
            </seg>
            <seg n="9835d05e">
              Sedan vill jag bemöta två påståenden från Monica Green. Kristdemokraterna
              är inte motståndare till bredbandsstöd som princip. Vi har till
              exempel accepterat de miljarder som regeringen har föreslagit,
              delvis avsatta för skatteavdrag. Men vi tyckte att konstruktionen
              på skatteavdragen var fel. Det har vi också påpekat i motionen.
              Vad vi har sagt är att vi tycker att regeringen har sjabblat bort
              pengar i bredbandsstöd. Det dröjde väldigt länge innan regeringen
              talade om vilka bidrag som skulle delas ut, och det gjorde att
              marknaden väntade på besked. Under den tiden gick Internetboomen,
              som vi kallade den, ned, och på det viset förlorade vi tid. Vi
              tycker att man främst ska satsa pengar på glesbygden om man ska
              ha statliga bredbandsstöd.
            </seg>
            <seg n="8b0826c9">
              Sedan var det England och ledarskapet. Det har varit en tid då
              det var nödvändigt för England att satsa hårt på ett tydligt ledarskap.
              Tony Blair tog själv på sig rollen. Det hade varit fint om statsministern
              hade gjort likadant.
            </seg>
            <seg n="a21b5199">
              Min fråga gäller regleringsbreven, om Monica Green har följt
              upp det hon lovade på en Internetkonferens i oktober, att regeringen
              skulle skriva in e-tjänster i regleringsbreven till myndigheterna.
            </seg>
          </u>
          <note type="speaker" n="9b6d1db2">
            Anf. 178 MONICA GREEN (s) replik:
          </note>
          <u who="monica_green_8cf81a" xml:id="i-791ed7e7d561c4e8-3" n="c7ccd73e">
            <seg n="01940d7c">
              Fru talman! Om ni inom de borgerliga partierna fortfarande är
              oense om hur stor den statliga satsningen ska vara kanske jag
              inte ska lägga mig i det. Vi kanske inte heller behöver få de
              bekymren om ni inte ska styra det här landet, utan ni kan själva
              diskutera hur mycket den satsningen i så fall skulle vara. Det
              får stå för er själva.
            </seg>
            <seg n="65d6df02">
              När det gäller de kommunala bredbandspengarna har jag tidigare
              berättat att vi i trafikutskottets s-grupp var ute på en bredbandsturné.
              Vi såg också den här oron: Varför händer det ingenting? Vad är
              det för trösklar? Vad är det som brister? Kan vi underlätta? Det
              visade sig att vad som hade tagit tid var när kommunerna gjorde
              sina IT-infrastrukturplaner. Det tog tid att fundera på hur man
              skulle bygga. Sedan kom alla ansökningar på en enda gång, så det
              blev som en ketchupeffekt.
            </seg>
            <seg n="894dd501">
              Nu ser vi också hur det byggs i hela landet. Och det är bra.
            </seg>
            <seg n="7193a3f6">
              Jag delar uppfattningen att det var synd att vi var tvungna att
              hålla inne dessa bredbandstöd ett tag. Det handlade om att vi
              ville ha ordning och reda på ekonomin. Vi ville inte gå över vår
              limit, utan vi var tvungna att hålla inne pengarna. Det beklagar
              jag. Men nu har dessa pengar betalats ut, så nu kan kommunerna
              fortsätta att bygga.
            </seg>
            <seg n="25eb7904">
              Jag ska sedan ta upp frågan om regleringsbreven och e-tjänster.
              Jag har jobbat med den, men regleringsbreven har inte gått ut
              sedan vi hade denna debatt senast. Men jag tog så att säga den
              boll som gavs till mig då.
            </seg>
          </u>
          <note type="speaker" n="4f775ded">
            Anf. 179 JOHNNY GYLLING (kd) replik:
          </note>
          <u who="johnny_gylling_eaf684" xml:id="i-6dceecd879d1d64f-2" n="81cfea27">
            <seg n="ec82146b">
              Fru talman! Jag hann inte utveckla den frågan riktigt. Men den
              handlade alltså om 24-timmarsmyndigheten och att alla myndigheter
              ska öppna sina system så långt som möjligt för medborgarna. Det
              är flera myndigheter som har gjort detta på ett bra sätt. Men
              det saknas väldigt mycket. Vi debatterade detta på Internetdagarna.
              Och jag hävdade att detta måste skrivas in i regleringsbreven.
              Det lovade Monica Green att bevaka. Men nu konstaterar vi att
              detta inte är verkställt. Även om hon har ansträngt sig har regeringen
              inte tagit fasta på det. Så vi får väl vänta tills vi får byta
              regering i höst.
            </seg>
            <seg n="d52f378a">
              Jag har en annan fråga. Vi har i trafikutskottet blivit uppvaktade
              av Dataföreningen, Folkbildningsrådet och Utbildningsradion som
              har presenterat ett mycket fint projekt som går ut på att utbilda
              människor, framför allt de människor som kanske inte har tillgång
              till IT. Man har beskrivit en mycket god projektidé som vi alla
              i utskottet var positiva till.
            </seg>
            <seg n="7e09500d">
              Vi har gemensamt skrivit i detta betänkande att utskottet nu
              förutsätter att regeringen kommer tillbaka med konkreta förslag
              om ett sådant projekt i folkbildningspropositionen.
            </seg>
            <seg n="d9db7823">
              Hur tänker Monica Green som företrädare för regeringspartiet
              nu se till att den här frågan inte hamnar mellan stolarna utan
              att projektet kan fullföljas?
            </seg>
          </u>
          <note type="speaker" n="a30fbbdc">
            Anf. 180 MONICA GREEN (s) replik:
          </note>
          <u who="monica_green_8cf81a" xml:id="i-791ed7e7d561c4e8-4" n="c7ccd73e">
            <seg n="c3b290f3">
              Fru talman! När det gäller regleringsbreven handlar det inte
              alls om att regeringen inte har tagit fasta på detta. Det handlar
              mer om att jag så att säga tog denna boll och ska jobba vidare
              med detta. Det har mer att göra med mitt sätt att jobba än med
              regeringens. Regeringen kommer att ta till sig detta när det blir
              aktuellt framöver.
            </seg>
            <seg n="2b4afcc1">
              När det gäller den spännande folkbildningssatsning som vi alla
              tände till på när den presenterades för oss förväntar vi oss att
              det kommer en skrivning om det i folkbildningspropositionen som
              ska läggas fram i mars.
            </seg>
            <seg n="f1cff43c">
              Jag har tagit initiativ till att tala med Lena Hallengren som
              är den berörda ministern. Jag har också talat med Sven-Erik Österberg
              som är berörd minister för 24-timmarsmyndigheten eftersom det
              berör även hans område så att vi ska få med oss fler när det gäller
              folkbildningssatsningen.
            </seg>
            <seg n="66a822df">
              Vi jobbar alltså vidare med detta och ser med tillförsikt an
              den propositionen när den kommer i mars.
            </seg>
          </u>
          <note type="speaker" n="7b808ddf">
            Anf. 181 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-e8d28112676302a4-4" n="9feb93f2">
            <seg n="89f4c747">
              Fru talman! Det var trevligt att höra Monica Green sjunga från
              talarstolen. Det hade varit roligt om vi i alliansen hade kunnat
              svara med vår lilla kör. Det hade kanske blivit lite starkare
              än din väna stämma. Men då hade du fått ta hjälp av dina samarbetspartner.
              Men det var ett trevligt inslag.
            </seg>
            <seg n="74956348">
              Men jag tycker inte att det förändrar bilden av att regeringen
              inte har någon handlingsplan för den framtida IT-utvecklingen
              i Sverige. Vi är många som har varit uppe och talat om detta nu,
              och det blir lite upprepningar. Men vi är många här i riksdagen
              som har rätt samstämmiga synpunkter på att regeringen inte har
              verifierat vad man egentligen borde ha gjort i en sådan här IT-proposition
              som vi har längtat efter så länge.
            </seg>
            <seg n="a214668e">
              Monica Green förstod inte vad alliansen hade för konkreta förslag.
              Då tycker jag att man inte riktigt begriper hur sådana här saker
              växer fram i ett samhälle. Grunden för att IT och andra saker
              ska förändra och förbättra samhället är ju att vi bland annat
              har en företagsamhet som fungerar och att vi satsar på forskning
              och utveckling. Det tycker jag är de två grundläggande hörnstenarna
              i hur man ska få fart på detta.
            </seg>
            <seg n="9b1372ff">
              Och i inget av fallen tycker jag att man i propositionen har
              verifierat detta och trycker på dessa saker.
            </seg>
            <seg n="2a37dfe2">
              Man måste naturligtvis också se till att det finns riskvilligt
              kapital och att det lönar sig att forska inom dessa områden. Det
              har regeringen över huvud taget inte nämnt i sin proposition.
              Har man inte dessa grundstenar kommer man ingen vart.
            </seg>
            <seg n="f268fc6f">
              Jag skulle gärna vilja att Monica Green utvecklar dessa saker
              lite mer än vad som har sagts tidigare.
            </seg>
          </u>
          <note type="speaker" n="efefe746">
            Anf. 182 MONICA GREEN (s) replik:
          </note>
          <u who="monica_green_8cf81a" xml:id="i-791ed7e7d561c4e8-5" n="c7ccd73e">
            <seg n="5f6a92b4">
              Fru talman! Jag är bara glad eftersom det är roligt att få tala
              om ett bra betänkande. Det innehåller faktiskt allt det som Björn
              Hamilton efterlyser satsningen på mindre företag, satsningen på
              forskning, satsningen på Kalmar högskola som ska utveckla dessa
              former ännu mer, satsningen på att läro- och kursplaner ska revideras
              för att få med IT-pedagogik och hur man ska ta sig an IT-utbildningar,
              satsningen på lärarutbildning som ska stärkas och distansutbildning.
              Det gäller de funktionshindrade, det gäller hur miljön ska kunna
              förbättras med rätt teknik, och det gäller tillväxten i småföretag
              och utbildning för småföretag och särskilda anslag för dem. Det
              är några exempel på vad detta betänkande innehåller.
            </seg>
            <seg n="a3bcfda2">
              Björn Hamilton påstod att jag inte förstod detta med företagsamhet.
              Jag kan bara konstatera att det aldrig har startats så många småföretag
              i det här landet som nu, och vi har aldrig satsat så mycket på
              forskning som vi gör nu. Och vi tänker fortsätta att göra det.
              Vi tänker se till att vi har låg ränta, att vi får ännu bättre
              företagsamhet i det här landet och att vi ser till att vi satsar
              på de små företagen bland annat genom att vi från årsskiftet sänker
              arbetsgivaravgiften för de små företag som anställer ytterligare
              en person. Så vi ska jobba vidare med IT-samhället, och vi tar
              helt enkelt nästa steg nu.
            </seg>
          </u>
          <note type="speaker" n="cd12f1b1">
            Anf. 183 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-e8d28112676302a4-5" n="9feb93f2">
            <seg n="2af8f5cd">
              Fru talman! Och ändå ökar inte sysselsättningen i Sverige, och
              det är svårt att få riskvilligt kapital till sådana satsningar
              som nytänkande inom samhället och IT-sektorn ändå är.
            </seg>
            <seg n="295b9fd4">
              Jag ska lämna den frågan och övergå till integritetsfrågorna
              som intresserar mig väldigt mycket. Jag har följt regeringens
              storm inne i EU med att man ska registrera i princip allt som
              vi gör inom IT-sektorn som privatpersoner. Detta tycker jag är
              skrämmande. Detta är ett typiskt upplägg där man naturligtvis
              kan hitta ett skäl till att övervaka människor i det enskilda
              fallet. Man ska jaga brottslingar, och man ska jaga terrorister
              och så vidare. Men man tänker aldrig på den enskilda människan.
              Och man har alltså inte förberett ett skyddsnät för den enskilda
              människan. Enligt min uppfattning borde man alltså gå före med
              skyddsnätet och sedan utveckla övervakningen inom vissa sektorer.
            </seg>
            <seg n="736ba6a8">
              Detta tycker jag att Monica Green ska ta med sig till sitt parti
              och be att man verkligen ser över integritetsfrågorna. Det är
              nämligen skrämmande att se hur man far fram inte bara i Sverige
              utan i hela EU nu. Vår justitieminister har tyvärr fått EU med
              sig i vissa sammanhang som jag tycker verkar vara uppseendeväckande.
            </seg>
          </u>
          <note type="speaker" n="45f6819e">
            Anf. 184 MONICA GREEN (s) replik:
          </note>
          <u who="monica_green_8cf81a" xml:id="i-791ed7e7d561c4e8-6" n="c7ccd73e">
            <seg n="78708cf7">
              Fru talman! Björn Hamilton, i dag kommer ytterligare siffror
              som visar att sysselsättningen ökar, och vi ser nu hur hjulen
              fortsätter att snurra. Och vi vet också att arbetslösheten kommer
              att minska. Det är mycket positivt. Vi ser framtiden an med tillförsikt.
              Det är bra.
            </seg>
            <seg n="941cec6b">
              Jag ska ta med mig integritetsfrågorna till regeringen, till
              mitt parti och till EU. Jag gör det eftersom jag också kan se
              att vi behöver diskutera dem mer.
            </seg>
            <seg n="d7bac52b">
              Jag kan också göra ett konstaterande när det gäller folkbildningen.
            </seg>
            <seg n="daebe8ee">
              I det här utskottet är vi helt eniga om att vi vill satsa mer
              på folkbildning när det gäller IT-samhället. Det är med mycket
              stor förvåning jag hör att Moderaterna vill dra ned anslaget till
              folkbildningen så drastiskt som de vill göra framöver. Det blir
              inte mycket med den folkbildningssatsningen för IT-samhället om
              man vill dra ned den redan befintliga folkbildningen. Det tycker
              jag är mycket tragiskt. Men det är typiskt för Moderaterna att
              man vill jobba på det sättet att man inte vill ha med alla utan
              vill satsa på den fina utbildningen och forskningen. Det låter
              tjusigt. Men när det gäller folkbildningen vill man dra in.
            </seg>
            <seg n="acacc95a">
              Likadant är det när det gäller kommunala stadsnät. Här säger
              Moderaterna att marknaden borde fixa allting. Sedan frågar man
              sig i andra ändan: Varför har det blivit kommunala stadsnät? Ja,
              det är därför att marknaden faktiskt inte byggt i de här kommunerna.
              Marknaden har inte fixat detta, utan det är de kommunala bredbandspengarna
              som har kommit väl till pass. Det är de kommunala bredbandspengar
              som Moderaterna har varit emot.
            </seg>
          </u>
          <note type="speaker" n="d208397b">
            Anf. 185 KARIN THORBORG (v):
          </note>
          <u who="karin_thorborg_1114bb" xml:id="i-b8b7ede3c5a38a69-3" n="a973f89f">
            <seg n="9b16902f">
              Fru talman! Regeringens proposition Från IT-politik för samhället
              till politik för IT-samhället är en mycket stor proposition. Den
              har föregåtts av ett väldigt stort förberedelsearbete. De flesta
              departement har varit inblandade. Den är så stor att det ibland
              är lite svårt att hitta och orientera sig i den. Men den har i
              varje fall en struktur som kan sammanfattas så här:
            </seg>
            <seg n="e844ca0e">
              Först finns det ett övergripande mål. Sedan finns det tre delmål.
              Så är det några avsnitt som handlar om två nödvändiga förutsättningar
              för att man ska kunna nå målen. Det är förtroendet för IT och
              behovet av samordning. Till sist finns ett viktigt kapitel om
              utvärdering och uppföljning av IT-politiken.
            </seg>
            <seg n="2986d161">
              Jag antar att alla här har propositionens förslag klara för sig,
              så jag tänker inte gå in på alla de förslag som finns för att
              förverkliga målen. Jag vill bara nämna ett spännande område där
              jag tror att den nya tekniken kommer att bidra mycket till en
              bättre kvalitet i vardagen, som är ett av målen. Det är e-tjänster
              och IT-stöd inom vårdsektorn bland annat genom en nationell patientöversikt
              och genom att informationen ska kunna kommuniceras elektroniskt
              mellan huvudmän och vårdnivåer. Genom en ökad samordning av användningen
              av IT kan kontakterna mellan sjukvården, patienterna och de anhöriga
              förbättras, samtidigt som vi får en bättre vård.
            </seg>
            <seg n="ef4dbe62">
              Det är bara ett exempel på det som jag tycker är väldigt spännande.
            </seg>
            <seg n="3740e44b">
              Vi står bakom propositionen, och jag yrkar bifall till den.
            </seg>
            <seg n="c874b33a">
              Jag tänker ta upp det som Vänsterpartiet har ansett som viktigt
              i den nuvarande och framför allt i den fortsatta IT-politiken.
              Det handlar först om att motverka alla former av digitala klyftor.
              I det digitala samhälle som växer fram med oerhörd hastighet får
              det inte bildas ett A- och ett B-lag. Det får inte bli en klyfta
              mellan dem som har tillgång till den fysiska infrastrukturen och
              som har kompetensen att utnyttja och ta till sig den förbättrade
              servicen och dem som inte har tillgång till bredband, som inte
              har kunskaperna eller som av olika anledningar inte har möjlighet
              eller vilja att komma över den digitala tröskeln. Det senare är
              enligt uppgift cirka en tredjedel av befolkningen. Det handlar
              om äldre, arbetslösa, korttidsutbildade, invandrare och funktionshindrade.
              IT får inte bidra till en ny klassklyfta. Där måste vi sätta in
              olika åtgärder för att förhindra att den klyfta som redan finns
              utvidgas.
            </seg>
            <seg n="f0ed7d91">
              Arbetet med att skapa tillgång till en effektiv infrastruktur
              måste fortsätta. Att IT ska förbättra och förenkla vardagen för
              människor och företag är ett bra mål, men bara om det omfattar
              alla som vill ha den möjligheten. För dem som inte vill använda
              sig av den digitala tekniken eller som inte orkar ta till sig
              den måste det finnas andra alternativ.
            </seg>
            <seg n="579a5a94">
              Det andra som är viktigt för oss är förtroendet för och säkerheten
              inom datorvärlden. Att vi känner förtroende för tekniken i sig
              är avgörande. Annars kommer den aldrig att kunna bidra till förändringar
              och kvalitetsförbättringar. Att som medborgare känna att vi kan
              använda Internet utan att riskera att bli utsatta för brott eller
              obehagliga upplevelser är grunden om vi ska lyckas med att få
              med alla.
            </seg>
            <seg n="7c532599">
              Många föräldrar känner oro för att deras barn utsätts för skadligt
              innehåll på nätet. Internet har en stor genomslagskraft, på ont
              och gott, bland barn och ungdomar. Det finns en kommersiell press
              på barn och ungdomar som kan vara svår att stå emot. De har svårt
              att inse det vanskliga med att lämna ut personuppgifter om sig
              själva. De kan utnyttjas av hänsynslösa profitörer. Det finns
              naturligtvis flera negativa sidor IT-relaterad brottslighet, barnpornografi,
              spam, oseriösa Internetförsäljare, ovälkommen reklam. Många människor
              litar inte heller på att deras integritet kan säkerställas när
              de är ute på nätet, och de drar sig för att använda sig av de
              elektroniska tjänster som finns. Där behöver vi vara extra uppmärksamma.
            </seg>
            <seg n="0d2c8500">
              Vilka elektroniska fotavtryck lämnar jag efter mig som individ?
              Kan jag lita på att min personliga integritet bibehålls? Det förslag
              om datalagring som Sverige driver i EU motsätter vi oss.
            </seg>
            <seg n="c613a6a1">
              Utgångspunkten måste vara att samma regler gäller för informationssamhället
              som för övriga samhället. Men ibland behövs anpassningar av regelverket,
              och eftersom tekniken utvecklas så fort hinner inte alltid lagstiftningen
              med.
            </seg>
            <seg n="bcf5ce38">
              En av de viktigaste insatserna för att öka förtroendet för IT
              är de åtgärder som föreslås för att skydda barn att på olika sätt
              utnyttjas via Internet. Jag kan säga att barnperspektivet här
              för första gången har lyfts fram i IT-politiken. Både Medierådet
              och Myndigheten för skolutveckling har tillsammans med Konsumentverket
              fått i uppdrag att speciellt arbeta med insatser för att medvetandegöra
              riskerna med Internet.
            </seg>
            <seg n="40ea179f">
              Slutligen, fru talman, föreslås det många åtgärder i propositionen
              för att nå målen. Därför är det viktigt att stor vikt läggs vid
              att följa upp och utvärdera hur arbetet går. Det finns anvisningar
              i propositionen om när man ska utvärdera. Det är en väldigt viktig
              del i propositionen, tycker jag. Om förtroendet för IT ökat, om
              hinder undanröjts, utbyggnaden av infrastruktur fortsatt och samordningen
              av IT-politiken lyckats vet vi först när vi har nästa utvärdering
              och den blir klar.
            </seg>
          </u>
          <note type="speaker" n="4b9e936a">
            Anf. 186 CLAES ROXBERGH (mp):
          </note>
          <u who="claes_roxbergh_96687f" xml:id="i-93ad5167685987af-0" n="e39ddbfb" next="i-0efd2ec194e9a558-0">
            <seg n="bc99832f">
              Fru talman! Titeln på betänkandet är väldigt intressant. Den
              är Från IT-politiken för samhället till politik för IT-samhället
              . Det innebär egentligen att vi har kommit ett steg på vägen,
              det vill säga att vi redan är i IT-samhället. Det ställer speciella
              krav. Det betyder att vi egentligen har gjort en del av det som
              ska göras, men vad kommer sedan? Där tycker jag att målsättningen
              är bra. Det vi ska skapa är ett informationssamhälle för alla
              i IT-samhället. Det betyder också att vi har gett oss in på en
              mycket svårare del av utvecklingen än den vi hade från början
              när det gällde att bygga upp den grundläggande infrastrukturen
              och skapa de grundläggande strukturerna.
            </seg>
            <seg n="06a0193e">
              Det vi har kvar är den svåraste biten. Det är att nå de sista,
              dem som inte är entusiaster, dem som inte är särskilt intresserade,
              som vi behöver få in i systemet och som behöver ha tillgång till
              IT-strukturen för att bli en del av det nya IT-samhälle som växer
              fram.
            </seg>
            <seg n="05de2301">
              Då kan man fundera på hur statens roll ska se ut i den processen.
              Som i varje fall jag ser det innehåller det åtminstone tre steg.
            </seg>
            <seg n="f575fb76">
              Ett steg innebär reglering, lagstiftning. Ett annat steg innebär
              att bidra till standardisering. Ett sista steg innebär att vara
              en motor i utvecklingen. Eftersom staten är en stor aktör är det
              väldigt att vara motor i utvecklingen.
            </seg>
            <seg n="e10ab2af">
              När det gäller regleringssteget har vi gjort en hel del. Det
              kanske inte är färdigt helt och hållet. När det gäller standardiseringen
              är också en hel del gjort, men det är fortfarande en hel del standardisering
              som behöver göras så att systemen kan kommunicera med varandra.
              Christer Winbäck nämnde till exempel sjukvården, där mycket finns
              kvar att göra av standardisering för att få systemen att fungera
              ihop.
            </seg>
            <seg n="2d451761">
              Men den allra viktigaste frågan tycker jag är om staten är den
              motor man skulle vara i utvecklingen för att skapa de tjänster
              som behövs i de system som vi bygger upp. Där kommer bland annat
              det perspektiv i propositionen in som jag tycker är bra, nämligen
              att här finns de olika departementen och de olika sektorerna med.
              Här behandlas utbildning, här behandlas forskning, här behandlas
              skola och så vidare. Det kunde säkert ha gjorts bättre.
            </seg>
            <seg n="2eccb82e">
              Om vi då går vidare och ser hur vi hanterar detta i riksdagen,
              är det till min oerhörda förvåning inget annat riksdagsutskott
              som är intresserat av den här frågan. Inget annat riksdagsutskott
              har brytt sig om att ge oss i trafikutskottet ett yttrande över
              det här betänkandet. Det tycker jag egentligen är det värsta av
              alltihop. Socialutskottet är fullständigt ointresserat. Utbildningsutskottet
              är fullständigt ointresserat. Ändå är man ansvarigt för forskning
              och utbildning centrala sektorer på det här området.
            </seg>
            <seg n="b77f46f9">
              I riksdagen hanterar vi frågan som en sektorsfråga, som den inte
              längre är och som den inte längre ska vara. Det är ett totalt
              underkännande av vår egen hantering. Regeringen gjorde i varje
              fall ett försök att hantera frågan tvärs över alla departement.
              Må vara att det kunde ha gjorts bättre, men man gjorde ett försök
              att ta ett samlat grepp. Det har vi inte lyckats med i riksdagen,
              utan vi kör vidare i vårt gamla spår och behandlar den som en
              sektorsfråga. Det tycker jag är ett totalt underkännande.
            </seg>
            <seg n="301a0dbf">
              Jag hade velat ha en debatt här i dag där utbildningsutskottet
              fanns med. Då kunde vi ha diskuterat utbildningsfrågorna, IT-frågorna
              inom utbildningen, forskningsfrågan, sjukvårdsfrågan och övriga
              sektorer och hur vi hanterar IT-utvecklingen inom de här områdena.
              Tar vi inte ett samlat grepp här, då kan inte staten vara motor
              i den här utvecklingen och den samordnare som den borde bli för
              att vi i Sverige ska vara duktiga på detta. Jag tror att Sveriges
              styrka ligger precis i den här processen.
            </seg>
            <seg n="f7a7c351">
              Nu är detta inte längre en teknisk fråga, utan det är en fråga
              om att använda den kompetens vi har och utnyttja de samlade systemen.
              Det innebär också att vi måste ta en samlad politisk diskussion
              i den här frågan. Det är inte en fråga som vi ska diskutera bara
              i trafikutskottet. Riksdagens behandling tycker jag är ett totalt
              underkännande av hur vi hanterar frågan.
            </seg>
            <seg n="f046e279">
              En annan viktig fråga är att vi öppnar upp så mycket som möjligt.
              Frågan om öppna standarder och öppna programvaror är viktig i
              den här processen. Det handlar om att skapa möjligheter för flera
              aktörer. I den processen tror jag att öppenhet är väsentlig.
            </seg>
            <seg n="03567553">
              Andra viktiga frågor är integritetsfrågorna, som har nämnts av
              flera andra talare här. Det är centralt att vi kan hantera dem
              på ett bra sätt för att faktiskt behålla medborgarnas förtroende.
              Det som kan hända om vi inte lyckas behålla medborgarnas förtroende
              är nämligen att vi kan köra hela IT-politiken i botten och i kras.
              Det tycker jag är den främsta anledningen till att vi verkligen
              ska slå vakt om IT-frågorna. Om folk börjar misstro IT-politiken
              och vårt sätt att hantera den, då, mina vänner, har vi kört in
              i väggen.
            </seg>
            <seg n="667a530c">
              Slutligen vill jag yrka bifall till förslaget i betänkandet.
            </seg>
          </u>
          <note n="540859a6">
            Överläggningen var härmed avslutad.
          </note>
          <note n="08d98718">
            12 § Haveriutredningen vid mindre allvarliga luftfartsolyckor
          </note>
          <note n="e5b7f333">
            Föredrogs
          </note>
          <note n="71f7f58b">
            Andre vice talmannen konstaterade att ingen talare var anmäld.
          </note>
          <note n="7715828e">
            13 § Bordläggning
          </note>
          <note n="2047284e">
            Anmäldes och bordlades
          </note>
          <note n="29846931">
            14 § Anmälan om interpellationer
          </note>
          <note n="51fdc852">
            Anmäldes att följande interpellationer framställts
          </note>
          <note n="5df9dcea">
            den 18 januari
          </note>
          <note n="3911f3e5">
            Roger Tiefensee
          </note>
          <note n="d8fd0248">
            Marita Aronson
          </note>
          <note n="aed5c2c7">
            Kenneth Johansson
          </note>
          <note n="eaabca3f">
            den 19 januari
          </note>
          <note n="15cc70e3">
            Camilla Sköld Jansson
          </note>
          <note n="9995d1ba">
            Annelie Enochson
          </note>
          <note n="29fd206a">
            Interpellationerna redovisas i bilaga som fogats till riksdagens
            snabbprotokoll tisdagen den 24 januari.
          </note>
          <note n="38e656d8">
            15 § Anmälan om frågor för skriftliga svar
          </note>
          <note n="76e20add">
            Anmäldes att följande frågor för skriftliga svar framställts
          </note>
          <note n="eaabca3f">
            den 19 januari
          </note>
          <note n="2f954be2">
            Alice Åström
          </note>
          <u who="claes_roxbergh_96687f" xml:id="i-0efd2ec194e9a558-0" n="e39ddbfb" prev="i-93ad5167685987af-0">
            <seg n="84a75f39">
              Holger Gustafsson
            </seg>
          </u>
          <note n="f41b1534">
            Tobias Billström
          </note>
          <note n="7f073a76">
            Cecilia Wigström
          </note>
          <note n="fa066fa1">
            Bertil Kjellberg
          </note>
          <note n="af9643da">
            Christin Hagberg
          </note>
          <note n="4252afa0">
            Sven Bergström
          </note>
          <note n="eb2f8b29">
            Hans Backman
          </note>
          <note n="93cf4746">
            Anna Grönlund Krantz
          </note>
          <note n="8b248518">
            Krister Hammarbergh
          </note>
          <note n="1ecbeb22">
            Gabriel Romanus
          </note>
          <note n="984534ca">
            Frågorna redovisas i bilaga som fogats till riksdagens snabbprotokoll
            tisdagen den 24 januari.
          </note>
          <note n="dbf8be3a">
            16 § Anmälan om skriftliga svar på frågor
          </note>
          <note n="0a004b34">
            Anmäldes att skriftliga svar på följande frågor inkommit
          </note>
          <note n="eaabca3f">
            den 19 januari
          </note>
          <note n="aac70e21">
            Ulf Sjösten
          </note>
          <note n="0c3e53b4">
            Mikael Damberg
          </note>
          <note n="a332da14">
            Billy Gustafsson
          </note>
          <note n="d73b2908">
            Björn Hamilton
          </note>
          <note n="3dd5f439">
            Cecilia Magnusson
          </note>
          <note n="d73b2908">
            Björn Hamilton
          </note>
          <note n="f53b7c64">
            Elina Linna
          </note>
          <note n="aac70e21">
            Ulf Sjösten
          </note>
          <note n="aac70e21">
            Ulf Sjösten
          </note>
          <note n="f8564d4d">
            Christer Winbäck
          </note>
          <note n="14bd48ea">
            Anita Sidén
          </note>
          <note n="8a2f9a01">
            Magdalena Andersson
          </note>
          <note n="518bdf91">
            Eskil Erlandsson
          </note>
          <note n="e6d101e1">
            Svaren redovisas i bilaga som fogats till riksdagens snabbprotokoll
            tisdagen den 24 januari.
          </note>
          <note n="79751583">
            17 § Kammaren åtskildes kl. 19.45.
          </note>
          <note n="bf1b132d">
            Förhandlingarna leddes
          </note>
          <note n="2e5ebccb">
            /Monica Gustafson
          </note>
        </div>
      </body>
    </text>
  </TEI>
</teiCorpus>
