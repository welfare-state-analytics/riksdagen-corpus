<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--59</head>
          <docDate when="2005-01-20">2005-01-20</docDate>
        </div>
      </front>
      <body>
        <div>
          <note n="f39c843f">
            ﻿
          </note>
          <note n="be47dd3b">
            Riksdagens protokoll
          </note>
          <note n="95a7d499">
            2005/06:59
          </note>
          <note type="date" n="80de8d4f">
            Fredagen den 20 januari
          </note>
          <note n="8673b110">
            Kl. 09:00 - 11:03
          </note>
          <note n="14a2a236">
            1 § Svar på interpellation 2005/06:158 om förkunskapskrav till
            högskolan
          </note>
          <note type="speaker" n="844fe4c8">
            Anf. 1 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_utbildningsm" xml:id="i-0aa8e71bce3cae4c-0" n="a8d55281">
            <seg n="2abdb168">
              Herr talman! God morgon! Ulf Nilsson har frågat mig om jag tänker
              vidta några åtgärder med anledning av rapporterna om kvaliteten
              vid universitet och högskolor.
            </seg>
            <seg n="cd94a904">
              Bakgrunden till Ulf Nilssons fråga är en rapport som Skolverket
              presenterade i november förra året där företrädare för arbetslivet
              och lärare i högskolans grundutbildning tillfrågats om hur väl
              de själva anser att gymnasieskolan förbereder de unga för arbetslivet
              respektive högre studier.
            </seg>
            <seg n="c331246f">
              Låt mig säga direkt att jag aldrig kan acceptera sänkt kvalitet
              i högskolan. I en tid av ökad globalisering och skärpt internationell
              konkurrens måste vi ha en högre utbildning i internationell toppklass.
              När jag får rapporter om kvalitetsbrister är jag därför angelägen
              om att åtgärder vidtas så snabbt som möjligt. Därför agerade regeringen
              direkt med anledning av Högskoleverkets rapport som visar på brister
              i lärarutbildningen. Därför har regeringen också satsat 30 miljoner
              kronor under en treårsperiod för att ge extra undervisningsstöd
              till nya studenter i ämnet matematik.
            </seg>
            <seg n="d829bb3e">
              Vi har i Sverige ett av världens absolut mest ambitiösa system
              för kvalitetsutvärdering. Ansvaret för utvärderingen ligger på
              myndigheten Högskoleverket. Av över 1 000 hittills granskade utbildningar
              har endast 81 ifrågasatts för att de inte levt upp till de stränga
              kvalitetskrav som riksdag och regering ställt upp. Högskoleverkets
              slutsatser är att svensk högskoleutbildning generellt sett håller
              god kvalitet och står sig väl vid en internationell jämförelse.
              Det är en uppfattning som också stöds av uttalanden av ordföranden
              i Svenskt Näringsliv så sent som under förra veckan.
            </seg>
            <seg n="27618254">
              Det är lika viktigt att gymnasieskolan håller hög kvalitet och
              ger goda förutsättningar för såväl arbetslivet som vidare studier.
              Som Ulf Nilsson väl känner till arbetar regeringen för närvarande
              med de förstärkningar av gymnasieskolan som riksdagen beslutat
              om, och kraftfulla satsningar pågår för att öka lärartätheten
              i grund- och gymnasieskolan.
            </seg>
            <seg n="d8bdc8dc">
              För regeringen är ambitionen att ge alltfler ungdomar möjligheten
              att studera på högskolan en förutsättning för att vi ska kunna
              möta globaliseringens utmaningar med hög kompetens i stället för
              med sänkta löner. Kunskapssamhället kräver fler personer med goda
              kunskaper, inte färre. Därför fortsätter utbyggnaden av högskolan
              med 17 500 nya och fullt ut finansierade högskoleplatser.
            </seg>
            <seg n="28230f90">
              Det handlar också om att öppna högskolan för nya grupper studenter.
              Här finns en stor skillnad mellan regeringens synsätt och det
              synsätt Ulf Nilsson företräder. Regeringen är tydlig med att arbetet
              med att främja och bredda rekryteringen till högskolan inte ska
              ske till priset av sänkt kvalitet, tvärtom. God kvalitet inom
              såväl grundutbildning som forskning förutsätter en högskola som
              speglar den mångfald som finns i samhället. En bred rekrytering
              är en utmaning men framför allt en styrka för den högre utbildningen.
            </seg>
            <seg n="b0185b84">
              Att hävda att främjad och breddad rekrytering till högskolan
              leder till sänkt kvalitet är för mig ett sätt att uttrycka en
              politik som leder till att den högre utbildningen reserveras för
              en mindre och socialt homogen elit i samhället. Det är en politik
              som tillhör historien eller borde tillhöra historien.
            </seg>
            <seg n="c8e3865f">
              Avslutningsvis vill jag säga att kvaliteten i högskolan ständigt
              ska utvärderas och förbättras. Därför föreslog regeringen i budgetpropositionen
              för innevarande budgetår en permanent resursförstärkning till
              universitet och högskolor om sammanlagt 268 miljoner kronor för
              att stärka kvaliteten och bland annat möjliggöra fler lärare och
              moderniserad undervisning. Denna förstärkning görs utifrån en
              position där Sverige redan hör till de länder i världen som satsar
              mest resurser per student.
            </seg>
            <seg n="6b746f22">
              Sammantaget pågår alltså ett intensivt arbete med att stärka
              kvaliteten i den högre utbildningen och bygga ut högskolan för
              att svara mot det moderna kunskapssamhällets och globaliseringens
              krav.
            </seg>
          </u>
          <note type="speaker" n="3de7bd81">
            Anf. 2 ULF NILSSON (fp):
          </note>
          <u who="ulf_nilsson_3de2dc" xml:id="i-d0a64655619fd1be-0" n="3fb62b72">
            <seg n="8da74d61">
              Herr talman! Jag vill tacka utbildningsministern för svaret.
              Utbildningsministern nämner å ena sidan att det är bra kvalitet
              i högskolan, å andra sidan en hel del åtgärder från regeringen
              för att säkra kvaliteten. Men det framgår inte av svaret om han
              verkligen anser att det är ett problem med fler fall av dåliga
              förkunskaper vid svenska universitet och högskolor. Den här interpellationen
              handlar ju om att det finns problem med att studenternas förkunskaper
              inte alltid räcker till.
            </seg>
            <seg n="4ec58f41">
              Herr talman! Det är naturligtvis alltid väldigt lätt att falla
              i en gnällfälla, särskilt när man börjar bli lite äldre. Den äldre
              generationen har alltid klagat på de yngres kunskaper. Jag försöker
              värja mig mot att hamna i den gnällfällan. Men nu är rapporten
              om den svenska skolan så entydig att det inte bara går att avfärda
              det som gnäll. Jag menar inte att det här på något sätt är studenternas
              och ungdomarnas fel, utan det är inbyggda fel i det svenska utbildningssystemet.
            </seg>
            <seg n="a97fb188">
              Bakgrunden till interpellationen är som sagt en rapport från
              Skolverket som kom alldeles före jul, där det sägs att varannan
              högskolelärare menar att studenterna är sämre förberedda nu än
              för femtio år sedan. Det talas om att man ser brister i förmåga
              att analysera, brister i förmåga att skriva svenska och otillräckliga
              kunskaper i matematik.
            </seg>
            <seg n="62b6ebc3">
              Jag tycker att utbildningsministern undviker två huvudfrågor
              som finns inbyggda i min interpellation. Kan gymnasieskolan, som
              den ser ut i dag, klara uppgiften att både ge yrkesutbildning
              och studieförberedande utbildning utan att göra större skillnader
              på innehållet i gymnasieutbildningarna? Ska högskolan sänka nivån
              för studenter som kommer sämre förberedda och inleda nybörjarkurser
              som borde ha lästs tidigare?
            </seg>
            <seg n="4e5b6c75">
              Ett exempel är att utbildningsministern säger att regeringen
              ger 30 miljoner till nya studenter för stöd i matematik. Då blir
              min fråga: Ska inte gymnasiematematiken ligga som grund för högskolestudier?
              Ska man behöva läsa gymnasiematematik på högskolan?
            </seg>
            <seg n="96145e4a">
              Utbildningsministern säger också i sitt svar att flera ska läsa
              vid högskolan och att han vill öppna högskolan för nya grupper.
              Han säger att jag och Folkpartiet har en annan uppfattning. Det
              stämmer inte. Utbildningsministern sade i sitt svar: Att hävda
              att främjad och breddad rekrytering till högskolan leder till
              sänkt kvalitet är för mig ett sätt att uttrycka en politik som
              leder till att utbildningen reserveras för en liten elit.
            </seg>
            <seg n="da734031">
              Vem hävdar det? Jag hävdar inte att nya grupper ska medföra sänkt
              kvalitet, inte alls, tvärtom. Jag har en väldigt optimistisk vision.
              Jag tror att det är möjligt för grundskolan och gymnasieskolan
              att kunna ge alla tillräckliga kunskaper, antingen för att börja
              med högskolestudier eller för att gå vidare i yrkeslivet. Men
              problemet är ju att högskolan i dag accepterar att nybörjarstudenter
              är sämre förberedda, accepterar att anordna baskurser som repeterar
              gymnasieskolan, accepterar att anordna svenskkurser så att studenterna
              kan lära sig skriva en sammanhängande uppsats och så vidare. Jag
              välkomnar att alla som har fallenhet och intresse för studier
              ska komma in på högskolan, men jag tycker att regeringen i verkligheten
              tar det som en ursäkt för att acceptera att högskolan ska hålla
              på med gymnasiestudier. Jag tycker precis tvärtom. Högskolestudier
              är högskolestudier. Vi ska naturligtvis hjälpa människor där som
              har olika typer av handikapp, som dyslexi och så vidare, men vi
              ska inte acceptera generellt att människor kommer in som inte
              har klarat av gymnasiet. Den frågan tycker jag inte utbildningsministern
              kommer in på i sitt svar.
            </seg>
          </u>
          <note type="speaker" n="062c8821">
            Anf. 3 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_utbildningsm" xml:id="i-0aa8e71bce3cae4c-1" n="a8d55281">
            <seg n="9eb3c61f">
              Herr talman! Det var många spännande saker i Ulf Nilssons första
              inlägg. Jag tackar för reflexionen om gnällfällan. Jag vill gärna
              instämma i det: Vi som är lite till åren ska akta oss för att
              hamna i fällan att säga att allt var bättre förr. Eller i det
              mer nyanserade fallet: Det var inte bättre förr, men det är sämre
              nu.
            </seg>
            <seg n="bafaae35">
              Den enkät som Ulf Nilsson bygger interpellationen på har Högskoleverket
              sagt att man ska ta med en nypa salt, just därför att den är behäftad
              med denna speciella svaghet. Man har bett lärare att subjektivt
              uppskatta om det var bättre förr, och då svarar de allra flesta:
              Ja, det var bättre förr. Precis som min mellanstadielärare gjorde
              när jag gick i fjärde klass och precis som min högstadielärare
              gjorde när jag gick i sjunde klass finner man detta mönster nu.
            </seg>
            <seg n="d86baa7d">
              En del saker är inte lika bra som för några år sedan. Vi har
              i dag svagare matematikkunskaper och svagare svenskkunskaper än
              för till exempel fem år sedan bland pojkar. Just för att vi har
              upptäckt dessa svagheter har vi också satt in väldigt kraftfulla
              åtgärder i skolan för att angripa dem.
            </seg>
            <seg n="9df3c958">
              Helhetsbilden är dock inte att dagens ungdomar är sämre. De har
              bättre språkkunskaper än vad någon tidigare generation har haft,
              enormt mycket bättre än på exempelvis Ulf Nilssons tid. De har
              en omvärldsorientering som är överlägsen vad alla tidigare generationer
              haft. De behärskar någonting som heter datorer och Internet som
              vi inte kunde drömma om. Summan av detta är att deras intellektuella
              räckvidd är enormt överlägsen den vi hade på vår tid.
            </seg>
            <seg n="d542a48c">
              Jag kan se att min dotter, som har börjat på universitetet, läser
              mycket mer kvalificerade saker och löser mycket mer kvalificerade
              samtidsproblem på sina nybörjarkurser än vad jag kunde drömma
              om när jag gick på motsvarande kurser för många, många år sedan.
              Att allt var bättre förr stämmer alltså inte.
            </seg>
            <seg n="fd8c53d7">
              Ulf Nilsson säger att man ska åtskilja eleverna på gymnasiet
              för att bättre förbereda för högskolan. Säg som det är, Ulf Nilsson!
              Tala klarspråk för en gångs skull! Vad ni vill göra är inte att
              höja innehållet på gymnasiet; ni vill ju sänka det. Ni vill plocka
              ut en stor mängd gymnasister och säga: Ni ska ha mindre kurser,
              färre kunskaper, lägre ambitioner, mindre språk och mindre matematik.
              Det är ju den politik som Ulf Nilsson faktiskt föreslår. Säg som
              det är! Det är inte mer kunskap utan mindre kunskap på gymnasiet
              som Folkpartiet så aktivt kräver och driver.
            </seg>
            <seg n="9ea54090">
              Det sista Ulf Nilsson sade var att han inte vill ha en sorterande
              skola. Han vill inte ha en krympt, mer elitinriktad högskola.
              Han vill ha en högskola där alla är välkomna. Men snälla Ulf Nilsson,
              ni vill ju skära ned antalet platser med 17 000 i ett utgångsläge
              där av 120 000 sökande 50 000 kunde beredas plats vid den sista
              intagningen i somras! Alla ska vara välkomna, men i ett läge när
              vi stänger ute 70 000 sökande vill ni skära ned antalet platser
              med 17 000 under utstötande av retoriken att alla ska vara välkomna.
            </seg>
            <seg n="25d7df18">
              Prata klarspråk, Ulf Nilsson! Stå inte här och låtsas som att
              alla är välkomna när ni vill krympa antalet platser! Stå inte
              här och låtsas som om ni vill höja kunskapsinnehållet i gymnasieskolan
              när era konkreta, praktiska yrkanden är att vi ska minska kunskapsinnehållet
              i gymnasieskolan för många elever genom ökad sortering och sänkta
              ambitioner. Det drabbar Sveriges konkurrenskraft i globaliseringen.
              Det drabbar många unga människors livschanser. Det är en dålig
              politik. Erkänn vad den innebär i stället för att skriva om den
              och slå blå dunster i ögonen på lyssnarna!
            </seg>
          </u>
          <note type="speaker" n="a069077b">
            Anf. 4 ULF NILSSON (fp):
          </note>
          <u who="ulf_nilsson_3de2dc" xml:id="i-d0a64655619fd1be-1" n="3fb62b72">
            <seg n="1c4b1536">
              Herr talman! När det gäller gymnasieskolan vill vi ha en mer
              kvalificerad yrkesutbildning, alltså även på gymnasieskolan, i
              likhet med vad LO:s Wanja Lundby-Wedin framförde på DN Debatt
              en riktig yrkesutbildning. Det är ju ett av de problem som många
              framhåller: Orsaken till att studenterna inte alltid är tillräckligt
              förberedda i exempelvis matematik är att matematikkurserna är
              anpassade både för dem som ska gå vidare till högre studier och
              för dem som ska ut i arbetslivet.
            </seg>
            <seg n="42b08a9a">
              Jag tror att det vore ett sätt att höja kvaliteten i gymnasieskolan
              att skapa både mera tydliga studieförberedande linjer och mera
              tydliga yrkesförberedande linjer. Även om alla ska vara välkomna
              till högskolan är det faktiskt inte så, utbildningsministern,
              att alla vill plugga på högskolan. Många vill in i yrkeslivet,
              och många vill förbereda en yrkesutbildning.
            </seg>
            <seg n="08794b72">
              Det var intressant att utbildningsministern nu sade att en del
              saker inte är lika bra som förr. Vi är helt överens om att man
              inte generellt kan säga att det var bättre förr. I den diskussionen
              är vi överens. Det var dock intressant att utbildningsministern
              höll med om att studenterna i dag är sämre förberedda i matte
              och svenska än vad de var för femtio år sedan. Det är ju också
              det som kommer fram.
            </seg>
            <seg n="e3e0c4ea">
              Jag tycker också generellt att svenska högskolor och universitet
              håller en hög kvalitet. Det finns ingen anledning att svartmåla.
              Ändå är det alldeles för många studenter som får en utbildning
              som leder till arbetslöshet. Det är för många studenter som misslyckas
              med sina studier eller blir färdiga alldeles för sent. Framför
              allt är det alldeles för många som får slita i onödan därför att
              gymnasiet gett dem en dålig förberedelse.
            </seg>
            <seg n="082793e0">
              Vid Lunds tekniska högskola, utbildningsministern på tal om matematik
              har man ett matteprov sedan 1997, och enligt det är studenterna
              sämre förberedda i dag. En orsak, säger man, är just att matematiken
              i gymnasieskolan är anpassad både för dem som ska gå vidare till
              högre studier och för dem som ska ut i det praktiska yrkeslivet.
            </seg>
            <seg n="c5f9fa4a">
              Det är inte att negativt skilja ut om vi skulle göra mer specialisering
              i gymnasieskolan. Det är tvärtom att ge fler elever möjlighet
              att utnyttja sina egna personliga förutsättningar och intressen.
            </seg>
            <seg n="308b71ab">
              När det gäller historia kan jag nämna en liten kuriositet som
              ändå är tänkvärd. Historiska institutionen i Lund gör test av
              vad nybörjarna som kommer från gymnasiet kan. Och då ligger ändå
              Lund på första eller andra plats i Sverige när det gäller betyg
              i skolan. På det senaste testet visade det sig att 30 % inte hade
              hört talas om Lenin, 60 % inte hade hört talas om Göring och 20
              % inte hade hört talas om Martin Luther King. Då är man naturligtvis
              inte riktigt förberedd för att börja högskolan.
            </seg>
            <seg n="cacac4cb">
              När det gäller antalet elever i högskolan vi kommer in på många
              ämnen här säger jag som jag sade i förra inlägget: Folkpartiet
              välkomnar alla grupper till högskolan som har intresse och fallenhet,
              oavsett var man kommer ifrån självklart! Det är väldigt viktigt
              att alla grupper kan komma in. Däremot ser vi det inte som ett
              självändamål att fixera oss vid ett intagningsmål på 50 % av en
              årskull i högskolan. Vi tycker att det är dags att börja tala
              om kvaliteten i stället. Vi tycker att det är dags att tala om
              vad högskolan ska ge.
            </seg>
            <seg n="5e6ee6c5">
              Där är ju problemet att enligt alla uppgifter som kommer är den
              utbyggnad som regeringen har gjort underfinansierad. Studentantalet
              har ökat från 170 000 studenter i Sverige år 1990 till 340 000
              i dag. Enligt exempelvis Högskoleverkets senaste rapport Den akademiska
              friheten har den lärarledda tiden minskat och resurserna minskat.
              Detta finns i andra rapporter också.
            </seg>
            <seg n="461ad141">
              Vi säger nej till nya platser för att komma i kapp med kvaliteten.
              Det finns ingen anledning att bara öppna högskolan och samtidigt
              inte kunna ge alla dessa nya grupper en kvalitet i undervisningen.
              Det är orsaken till att vi nu vill vänta med utbyggnaden.
            </seg>
          </u>
          <note type="speaker" n="eb3007be">
            Anf. 5 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_utbildningsm" xml:id="i-0aa8e71bce3cae4c-2" n="a8d55281">
            <seg n="e0d9b169">
              Herr talman! Jag konstaterar att Ulf Nilsson inte dementerar
              den bild som jag ger, även om han fortsätter att använda de här
              vackra omskrivningarna: Alla ska beredas plats. Men i ett utgångsläge
              när 70 000 nekas plats ska vi skära ned antalet platser med 17
              000. Alla ska beredas plats, och köerna ska förlängas. Båda sakerna
              säger Ulf Nilsson. Jag tycker att det låter billigt. Säg som det
              är! Prata klarspråk för en gångs skull!
            </seg>
            <seg n="4826dcd9">
              Den andra frågan gällde ämnena på gymnasieskolan. Ulf Nilsson
              pratar här varmt om mer kunskaper för ungdomarna på gymnasiet.
              Han pratar vitt och brett om vilka dåliga kunskaper han tycker
              att dagens ungdom har jämfört med den ungdom som fanns när Ulf
              Nilsson var ung. Låt mig då berätta detta för riksdagens talrika
              publik, för dem runtom i landet som lyssnar på vår debatt och
              för dem som till äventyrs läser protokollet: Det Folkpartiet menar
              när Folkpartiet säger att det ska vara en bättre gymnasieskola
              med mer kunskaper är att färre unga människor ska läsa matematik,
              färre unga människor ska lära sig språk och färre unga människor
              ska läsa svenska på gymnasiet. Och apropå Göring och Lenin lyssna
              gärna på mig, Ulf Nilsson: Färre unga människor ska enligt Folkpartiets
              krav läsa historia färre, inte fler! Det är receptet som Ulf Nilsson
              anvisar för att lösa problemet att dagens ungdom inte vet vem
              Lenin och Göring var.
            </seg>
            <seg n="8bd65444">
              Jag tycker att Ulf Nilsson ska prata klarspråk om vad Ulf Nilsson
              vill med skolpolitiken. Färre unga människor ska lära sig det
              som krävs i dag och fler unga människor ska lämna utbildningsväsendet
              med sämre kunskaper än i dag, sämre rustade att möta framtiden.
              Det skulle göra Sverige sämre konkurrenskraftigt att möta konkurrensen
              i världen vid globaliseringen. Det skulle göra att färre unga
              människor får chans till det bättre liv det innebär att ha bättre
              kunskaper, bättre utbildning som start på sitt långsiktiga yrkesliv.
            </seg>
            <seg n="0d4b82ff">
              Jag går på offensiven när det gäller kvaliteten i högskolan.
              Vi driver kvalitetsfrågorna hårt. Vi satsar ¼ miljard kronor mer
              på högskolorna i ökade ersättningar per student. Vi gör en särskild
              matematiksatsning på 30 miljoner kronor, för att ta ett exempel
              från en av de frågor vi har diskuterat nu. Och framför allt går
              vi på offensiven i Europaintegrationen. Det är en väldig hävstång
              för kvaliteten i den svenska högskolan.
            </seg>
            <seg n="983dc680">
              Av de senaste dagarnas ryktesspridning har jag blivit oroad över
              Folkpartiets och den borgerliga alliansens engagemang i denna
              för den svenska högskolans framtid så avgörande fråga och för
              högskolan själv så oerhört högt prioriterade reformverksamhet
              som Bolognaprocessen innebär.
            </seg>
            <seg n="98ee3282">
              Jag menar att den högre utbildningen, liksom annan utbildning,
              är en nyckelfråga för hur Sverige ska möta globaliseringen. Dagens
              Industri av alla röda pamflettorgan kunde i går rapportera hur
              svensk industri, unik i världen, har flyttat fram sina positioner
              de gångna tio åren. Sverige är det enda utvecklade industrilandet
              där industrin har vuxit som andel av bnp. Förklaringen är naturligtvis
              att man har satsat på kunskap, på forskning, på att rekrytera
              bättre utbildad arbetskraft.
            </seg>
            <seg n="ef42f480">
              Vi behöver höja den svenska befolkningens utbildningsnivå och
              kunskaper. Det gör vi inte genom att krympa utbildningen, förlänga
              köerna och frigöra pengar från högskolan för att lägga på avskaffad
              förmögenhetsskatt. Det gör vi genom att gå på offensiven för kvalitet
              och för att höja svenska folkets förmåga att ta till sig nya kunskaper
              i framtiden.
            </seg>
          </u>
          <note type="speaker" n="833a4fcb">
            Anf. 6 ULF NILSSON (fp):
          </note>
          <u who="ulf_nilsson_3de2dc" xml:id="i-d0a64655619fd1be-2" n="3fb62b72">
            <seg n="506a3f41">
              Herr talman! Utbildningsministern sade att jag hävdade att kunskaperna
              var sämre än när jag var ung. Jag tackar för komplimangen, därför
              att min fråga handlade om att fler studenter är oförberedda i
              dag än för femtio år sedan. Jag talar inte alls om något slags
              bakåtperspektiv.
            </seg>
            <seg n="be1b9b9f">
              Jag talar inte heller om att ungdomar generellt sett kan mindre
              i dag än de kunde för femtio år sedan. Det jag talar om är att
              det är ett problem att högskolan tvingas ta emot fler studenter
              som är dåligt förberedda. Vi ska inte blanda ihop korten och säga
              att vi diskuterar någon slags allmän ungdomsnivå. Men högskolan
              tvingas ta emot fler studenter som är dåligt ämnesförberedda i
              de ämnen de läser.
            </seg>
            <seg n="ab8c353d">
              Skillnaden mellan utbildningsministern och mig när vi talar om
              gymnasieskolan är, som har framgått många gånger, att vi vill
              ge ungdomarna en möjlighet att skaffa sig en bra utbildning som
              stämmer mer med deras inriktning. Det är ett problem. Det handlar
              inte om att man ska läsa mer utan om att man bara värderar teoretiska
              kunskaper i gymnasieskolan från Socialdemokraternas sida. Det
              är ett problem att yrkesutbildningarna har akademiserats samtidigt
              som man har tvingats tunna ut de teoretiska utbildningarna för
              att så många i så stor utsträckning ska läsa samma saker.
            </seg>
            <seg n="8140af70">
              När det gäller högskolan är det ett problem att utbyggnaden har
              skett utan att den har följts åt av tillräckliga resurser. Jag
              vet att utbildningsministern säger att det inte stämmer. Men han
              är snart ensam om att säga det. Högskoleverket säger i sin årsrapport
              att resurserna till grundutbildningen har minskat i reala tal.
              Sacos Kunskapens läge , som kom i julas, säger att resurserna
              har minskat med 20 %, att det bara är Tjeckien, Polen och Slovakien
              som minskar resurserna till högre utbildning lika mycket som Sverige.
            </seg>
            <seg n="9ba5e38c">
              Det är ett problem, och jag säger fortfarande: Stanna nu utbyggnaden
              av nya platser och se till att de som kommer in, särskilt de nya
              grupper som kommer in, får en utbildning med riktigt god kvalitet,
              med tid för lärarstöd och handledning. Det har minskat i dag.
            </seg>
          </u>
          <note type="speaker" n="434940e6">
            Anf. 7 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_utbildningsm" xml:id="i-0aa8e71bce3cae4c-3" n="a8d55281">
            <seg n="dc66b56b">
              Herr talman! Jag ska säga några ord om resursfrågan, eftersom
              Ulf Nilsson ständigt återkommer till den. Under de senaste tio
              åren har inflationen i Sverige varit någonstans runt 1112 % sammanlagt.
              Kompensationen till lärosätena för dessa prisstegringar har varit
              ungefär 2324 %. Detta kallar Ulf Nilsson med åberopande av fackföreningar
              och andra för urholkade resurser.
            </seg>
            <seg n="22b2e038">
              Dessa pengar, de över 20 % i kompensation för den drygt tioprocentiga
              inflationen, har högskolan full frihet att använda själv. Man
              har valt att i första hand använda pengarna till att anställa
              mer kvalificerade lärare, fler disputerade lärare, fler lärare
              med bättre kvalifikationer. Och man har använt dem till att höja
              lärarnas löner. Detta är vad högskolan har gjort för att satsa
              på kvalitet. Jag tycker att det är ett rimligt val, framför att
              anställa fler lärare med lägre utbildning, med sämre kvalifikationer.
            </seg>
            <seg n="aca4880e">
              Det är de som ligger närmast undervisningen som har gjort valet
              hur de ska använda sina disponibla pengar. Jag tycker att det
              är rimligt att denna mycket viktiga yrkeskår får högre löner.
              Och jag tycker att det är rimligt att de har fler lektorer med
              disputation bakom sig som lärare.
            </seg>
            <seg n="cde12f9c">
              Vad gäller ekonomin tycker jag att Sveriges högskolor ska veta
              vad Allians för Sverige vill med ekonomin i högskolorna. Av den
              nedskärning av antalet platser för unga människor som ni kräver
              används 1,6 miljarder fullt ut, inte till satsningar i högskolan
              utan för att finansiera skattesänkningar. I Bankerydspapperet,
              som ni är överens om och som Folkpartiet står bakom, såvitt jag
              vet, är de 49 miljarderna i skattesänkningar finansierade med,
              som det står under rubriken Besparingar och övrig finansiering,
              långsammare utbyggnadstakt av universitet, 1,6 miljarder. Svart
              på vitt, inte till reformer på högskolan, inte till bättre löner
              och fler lärare utan till sista sekinen lägre skatter på andra
              områden, inte till högskolan.
            </seg>
            <seg n="8035656b">
              Använd inte pengarna två gånger och lova ut dyra reformer, Ulf
              Nilsson!
            </seg>
          </u>
          <note n="f84c904c">
            Överläggningen var härmed avslutad.
          </note>
          <note n="1a27c017">
            2 § Svar på interpellation 2005/06:155 om besiktning av viltkött
            från den 1 januari 2006
          </note>
          <note type="speaker" n="c0359728">
            Anf. 8 Jordbruksminister ANN-CHRISTIN NYKVIST (s):
          </note>
          <u who="ann_christin_nykvist_jordbruks_o" xml:id="i-0aa8e71bce3cae4c-4" n="3d13cc62">
            <seg n="e248b321">
              Herr talman! Bengt-Anders Johansson har frågat mig vilka åtgärder
              jag avser att vidta för att viltkött ska komma konsumenterna till
              godo även efter den 1 januari 2006.
            </seg>
            <seg n="85a08252">
              Livsmedelslagstiftningen ska vara så utformad att den ger konsumenterna
              ett fullgott skydd mot matförgiftningar och andra sjukdomar. Samtidigt
              ska lagstiftningen medge stor flexibilitet och anpassning till
              enskilda verksamheters behov, utan att ge avkall på konsumentskyddet.
            </seg>
            <seg n="0811ae99">
              Den nya gemensamma livsmedelslagstiftning som trädde i kraft
              vid årsskiftet ger oss bra förutsättningar för ett högt konsumentskydd.
              Lagstiftningen förstärker livsmedelssäkerheten samtidigt som det
              finns stort utrymme för flexibilitet när det gäller utformningen
              av livsmedelsverksamheten i det enskilda fallet.
            </seg>
            <seg n="1074bd23">
              När det gäller vilthantering omfattar de nya EG-bestämmelserna
              såväl frilevande som hägnat vilt och både stor- och småvilt. De
              nya reglerna innehåller bestämmelser om slakt och besiktning av
              vilt avsett att släppas ut på marknaden i syfte att konsumeras
              som livsmedel.
            </seg>
            <seg n="9c124841">
              Jag vill understryka att reglerna i EG-förordningarna, precis
              som dagens bestämmelser, inte omfattar enskildas hantering av
              livsmedel avsedda att konsumeras inom privathushåll.
            </seg>
            <seg n="6aa7e4cb">
              För vilt omfattar reglerna inte heller jägare som levererar små
              mängder av frilevande vilt eller kött från frilevande vilt direkt
              till konsumenter eller till lokala detaljhandelsanläggningar som
              levererar direkt till konsumenter. Sverige är skyldigt att lägga
              fast närmare bestämmelser om vilthanteringen i nationella föreskrifter.
              En utgångspunkt för detta arbete är att exempelvis hantering som
              sker inom ett jaktlag och liknande, det vill säga hantering som
              inte omfattar ett utsläppande på marknaden, ska kunna fortsätta
              enligt dagens rutiner. Livsmedelsverket är ansvarig myndighet
              för livsmedelsfrågor inklusive slakt. Det är därför Livsmedelsverket
              som har att utforma dessa föreskrifter.
            </seg>
            <seg n="197cdff6">
              Förslag till nationella regler om hantering av vilt har varit
              på remiss från Livsmedelsverket under hösten 2005. Förslaget innebär
              i korthet att jägare kommer att få överlämna oflått eller oplockat
              vilt samt kött av vilt direkt till konsument och till detaljhandel
              som levererar direkt till konsument utan att köttet genomgår sedvanlig
              köttkontroll. Av hälsomässiga skäl kan detta dock inte generellt
              utsträckas till björn, vildsvin och andra vilda djur som är mottagliga
              för trikinos samt dovhjort och kronhjort i hägn, i de fall dessa
              omfattas av organiserad hälsokontroll eller obligatorisk hälsoövervakning
              av tuberkulos enligt Jordbruksverkets föreskrifter.
            </seg>
            <seg n="68ea79d2">
              Avsikten är att reglerna för dessa djurslag ska gälla oavsett
              om jägaren är livsmedelsföretagare eller inte. Detta innebär att
              viltet, om det inte används i jägarens privata hushåll, måste
              överlämnas till en vilthanteringsanläggning i de fall man har
              att göra med björn, vildsvin, samt dovhjort och kronhjort i hägn.
              För övriga djurslag får små mängder vilt och kött av vilt överlämnas
              till konsument och detaljhandel utan att genomgå köttbesiktning.
            </seg>
            <seg n="9ddfcdde">
              Den som driver ett företag och därmed yrkesmässigt levererar
              kött av vilt till detaljhandeln ska ha tillgång till en lokal
              som säkerställer att hanteringen av köttet sker på ett hygieniskt
              sätt. Detta gäller oavsett djurslag och är i linje med vad som
              gäller i dag.
            </seg>
            <seg n="eca45ff9">
              Min grundinställning är att reglerna ska vara så generösa och
              flexibla som möjligt så att de inte försvårar för verksamhetsutövarna.
              Så länge det finns sjukdomar hos vilda djur som kan ge upphov
              till risker för konsumenterna anser jag dock att det är angeläget
              att upprätthålla ett regelverk kring sådant kött när det säljs
              till konsumenter i livsmedelsbutiker eller serveras på restauranger,
              oavsett om leverantören överlämnar större eller mindre mängder
              kött.
            </seg>
            <seg n="89337e58">
              Genom att öppna för mer fri hantering av det mindre riskfyllda
              köttet men behålla kraven på besiktning för de djurslag som vi
              vet är förknippade med vissa sjukdomar torde vi nå en balans mellan
              konsumentskyddet och vikten av flexibilitet i lagstiftningen.
            </seg>
          </u>
          <note type="speaker" n="a1abc338">
            Anf. 9 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-ed8f75bbc379e30b-0" n="67390611">
            <seg n="9ca0ddbe">
              Herr talman! Tack för ett försök till ett svar. Okej, ett svar
              är det, men det är inte speciellt nöjaktigt. Jag ska strax beskriva
              varför.
            </seg>
            <seg n="49490858">
              Ministern har återigen, påstår jag, försökt att tala runt och
              inte lämna något konkret svar. Bakgrunden är att vi har en näring
              med hjortuppfödning med ca 370 hägn i landet. Det är ungefär 5
              800 djur som årligen slaktas. Vi talar om 230 ton kött.
            </seg>
            <seg n="dc2a2015">
              Jag påstår att detta är en av de bästa köttsorterna vi möjligen
              kan få på marknaden eftersom det har låg fetthalt och hög proteinhalt.
              Kontrollen har hitintills varit alldeles utmärkt. Mig veterligt
              har det inte varit några som helst bekymmer. Inom näringen vill
              man ha den kontroll som nu finns. Det är inte kontrollen som sådan
              man slår ifrån sig. Det är en typisk småskalig verksamhet.
            </seg>
            <seg n="024e0442">
              Sedan kom den gemensamma EU-lagstiftningen, som man absolut inte
              motsätter sig. Det handlar snarare om det sätt Sverige nu väljer
              att hantera situationen på. Det är där kritiken kommer in.
            </seg>
            <seg n="63aabb4c">
              Statens livsmedelsverk, precis som jordbruksministern har omtalat,
              gick ut med en remiss. Det märkliga notera nu det jordbruksministern
              är att den största sammanslutningen för hjorthägnen inte fick
              möjlighet att svara på remissen eftersom man inte fick den, vilket
              är anmärkningsvärt. Man försökte då med egna kontakter i både
              augusti, september och oktober att få till stånd ett möte med
              Livsmedelsverket. Det kunde man inte få förrän i början av november.
              Då kunde man inte heller lämna besked på vilket sätt man skulle
              kunna hantera hjorthägn, hägnade hjortar, och viltbesiktning av
              dem. Hittills har man kunnat tillkalla en lokal distriktsveterinär
              som har haft kompetens för viltköttsbesiktning, och man har då
              fått en viltköttsstämpel som visar att köttet är kontrollerat.
              Det har fungerat alldeles utmärkt.
            </seg>
            <seg n="6bcddad2">
              Det finns fyra godkända viltslaktsanläggningar i landet. Ska
              man skapa en egen anläggning kostar det ungefär 200 000 kr. Det
              är precis vad jordbruksministern säger i sitt svar. Det kostar
              200 000 kr. Det skulle innebära att det måste läggas på ungefär
              40 kr på priset på köttet från uppfödarnas sida för att bli av
              med det om också den kapitalkostnaden ska läggas till. Det är
              fullständigt orimligt.
            </seg>
            <seg n="da25be37">
              Jag ställde en fråga till jordbruksministern i november, och
              jag fick ett svar den 30 november. Då var det fyra veckor kvar
              innan lagstiftningen skulle träda i kraft. Jordbruksministern
              hänvisade till att beslut inte var fattat om på vilket sätt anpassningen
              till svenska regler skulle göras. Märk väl: fyra veckor kvar.
              Sedan ville jordbruksministern inte lägga sig i den pågående processen.
            </seg>
            <seg n="7af445e1">
              Har det fattats beslut om hur den nya lagstiftningen ska implementeras
              i Sverige, jordbruksministern? Är det klart? Det framgick definitivt
              inte av svaret.
            </seg>
          </u>
          <note type="speaker" n="14ee1416">
            Anf. 10 Jordbruksminister ANN-CHRISTIN NYKVIST (s):
          </note>
          <u who="ann_christin_nykvist_jordbruks_o" xml:id="i-0aa8e71bce3cae4c-5" n="3d13cc62">
            <seg n="89ee44c6">
              Herr talman! Jag håller med Bengt-Anders Johansson om att hjortköttet
              är ett mycket bra kött. Det är magert, det innehåller mycket mineraler
              och det är gott. Jag håller med om att vi ska främja den småskaliga
              livsmedelsproduktionen. Det är något som regeringen uppmärksammade
              under hösten när vi lade en skrivelse på riksdagens bord om hur
              vi generellt vill arbeta för att underlätta. Det handlar om att
              se till att regelverk anpassas. Det handlar om att underlätta
              för de småskaliga producenterna att utveckla sin kompetens och
              att nå marknaden.
            </seg>
            <seg n="73302d6a">
              Jag hoppas att vi är överens om att vi inte kan göra avkall på
              konsumenternas trygghet och säkerhet. Vi har tyvärr några viltslag
              som kan göra oss sjuka om vi äter felaktigt hanterat kött. Det
              handlar om vildsvin, björn och hjort. Därför måste vi vara otroligt
              noggranna, även om vi i samband med en omställning kan få vissa
              problem flaskhalsar.
            </seg>
            <seg n="5bf425f4">
              Bengt-Anders Johansson kritiserar Livsmedelsverkets hantering.
              Jag har tagit del av en del av den kommunikation som Livsmedelsverket
              har haft med berörda. Jag beklagar i den mån remissen inte har
              träffat alla berörda. Men det finns alltid ett utrymme för den
              som är berörd att lämna in ett remissvar till den aktuella myndigheten.
            </seg>
            <seg n="e612c3de">
              Det är ett bra regelverk som vi nu sätter i sjön. Det handlar
              om hygienpaketet, som vi har förhandlat fram inom EU. Det ska
              ge oss ett system där vi har säkerhet från jord till bord. Det
              ska vara ett system som ger oss flexibilitet, som är baserat på
              en riskanalys. Vi ska lägga våra resurser där vi har de största
              riskerna.
            </seg>
            <seg n="12a20803">
              Den nya lagstiftningen, som är en direkt tillämplig förordning,
              ska fyllas ut med nationella bestämmelser. Den trädde i kraft
              den 1 januari. Livsmedelsverket har beslutat om föreskrifter som
              behövs för att leva upp till de regler som finns i den direkt
              tillämpliga förordningen. Regeringen beslutade i går om en lagrådsremiss
              för att utreda de frågor som måste hanteras med nationell lagstiftning.
            </seg>
            <seg n="073494c9">
              Det är ett stort paket, och det är många förändringar. I vissa
              fall måste vi ompröva system som vi har haft tidigare. Systemet
              med personlig viltstämpel kan vi inte ha kvar på grund av att
              det inte finns någon rättslig grund inom EU-regelverket. Vi måste
              försöka hitta andra system.
            </seg>
            <seg n="611a567a">
              Jag medger att detta med vilthanteringsanläggningar i det korta
              perspektivet kan vara en trång sektor. Men det är fel att det
              bara finns fyra anläggningar. Det finns tolv anläggningar i dag,
              och det finns närmare 20 ansökningar om godkännande som Livsmedelsverket
              hanterar med hög prioritet. Dessutom är det möjligt att använda
              anläggningar för slakt av tamboskap och godkända slakterier för
              hägnat vilt, och då har vi ytterligare ett femtiotal anläggningar.
            </seg>
            <seg n="af499131">
              Jag har här en karta som visar var vi har hägnen, var vi har
              vilthanteringsanläggningarna och var vi har dem som nu prövas
              av Livsmedelsverket. Det ser inte så dåligt ut, Bengt-Anders Johansson.
            </seg>
          </u>
          <note type="speaker" n="4dce0713">
            Anf. 11 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-ed8f75bbc379e30b-1" n="67390611">
            <seg n="3de56963">
              Herr talman! Jag ska citera en mening i det frågesvar som jag
              fick den 30 november. Där säger jordbruksministern följande: Eftersom
              småskalig livsmedelsverksamhet är en viktig del i en hållbar utveckling
              av vår landsbygd ligger den mig varmt om hjärtat och det är därför
              angeläget att underlätta denna verksamhet.
            </seg>
            <seg n="c5a7853d">
              Då hade man alltså inte fattat något beslut, som jag sade tidigare.
            </seg>
            <seg n="9f4d3313">
              Nu är det tre veckor sedan pågående lagstiftning började gälla.
              I det interpellationssvar som jag har fått upprepar jordbruksministern
              detta, som vi har hört här: Min grundinställning är att reglerna
              ska vara så generösa och flexibla som möjligt så att de inte försvårar
              för verksamhetsutövarna. Jordbruksministern säger alltså inte
              försvårar för verksamhetsutövarna. Men det är exakt det som den
              svenska tillämpningen gör. Man har inte lämnat något tydligt svar.
            </seg>
            <seg n="fce43f5f">
              Nu fick vi helt plötsligt se en karta, som uppenbarligen inte
              är känd för någon annan än jordbruksministern. Enligt uppgift
              är det i så fall temporära tillstånd som har lämnats. Det har
              jag inhämtat via hörsägen, men det är inte klart utsagt att de
              skulle vara godkända. Vad som händer här framöver vet vi inte.
            </seg>
            <seg n="ab76d6d2">
              Uppenbarligen tänker inte jordbruksministern vidta några åtgärder,
              eftersom hon tycker att det är bra som det är. Man är då beredd
              att öka kostnaderna för den här hanteringen, som gör att detta
              kött inte kommer att kunna försäljas i samma utsträckning som
              tidigare. Det har ingen som helst grund i att detta kött på något
              sätt skulle ha varit farligt, eftersom kontrollen redan har funnits.
              Kontrollen har redan funnits fast på ett annorlunda sätt.
            </seg>
            <seg n="6b4f0f08">
              Jag upprepar: Man motsätter sig inte kontrollen. Det är formen
              för den nya kontrollen som jordbruksministern inte har förmågan
              att hantera och implementera på ett för näringen godtagbart sätt.
              I det här fallet talar jordbruksministern bara om konsumenterna
              och väldigt lite om näringen som sådan. Därför vill jag uppmana
              jordbruksministern att återgå till den tidigare ordningen. Den
              fungerade ju.
            </seg>
            <seg n="b1cf1d21">
              Återigen: Kan jordbruksministern påvisa att någon har insjuknat
              på grund av att man har ätit hjortkött som har gått igenom den
              traditionella och hittillsvarande kontrollen? Varför använder
              man inte ett nationellt undantag i det här sammanhanget? Jag är
              helt övertygad om att det finns lösningar. Andra länder lyckas
              i regel, men Sverige ska alltid följa allting till varje kommatecken.
            </seg>
            <seg n="c7d9e84d">
              Nu är det alltså tre veckor sedan den här lagen trädde i kraft,
              och jordbruksministern är uppenbarligen nöjd. Jag kan säga att
              det är inte näringen. Man är inte nöjd därför att detta äventyrar
              väldigt många av dessa hägn. Man motsätter sig alltså inte att
              besiktning ska ske, utan man bara konstaterar att ett antal hägn
              nu helt i onödan kommer att slås ut av kostnadsskäl, därför att
              regeringen inte har varit beredd att ta till sig och vidta åtgärder
              som gör att det här hade gått smidigt. Det hade kunnat gå, men
              nu är man mitt uppe i slakten. Det är alltså fem över tolv.
            </seg>
          </u>
          <note type="speaker" n="009664fc">
            Anf. 12 Jordbruksminister ANN-CHRISTIN NYKVIST (s):
          </note>
          <u who="ann_christin_nykvist_jordbruks_o" xml:id="i-0aa8e71bce3cae4c-6" n="3d13cc62">
            <seg n="5d1ffeda">
              Herr talman! Jag tror att jag får upprepa vad jag sade i mitt
              första inlägg, Bengt-Anders Johansson. Jag har vidtagit ett antal
              åtgärder för att främja småskalig livsmedelsproduktion. Den ligger
              mig mycket varmt om hjärtat. Jag har en stor tilltro till den
              produktion på landsbygden som är baserad i de areella näringarna.
              Det är en produktion som kommer att bidra till småföretagande
              och till en levande landsbygd.
            </seg>
            <seg n="b156fbe0">
              Jag tycker att Bengt-Anders Johansson bortser från realiteter.
              Att säga att vi ska hålla fast vid ett system som vi har haft
              tidigare det har i och för sig fungerat, även om vi har varit
              medvetna om att det har funnits kritik från EU när det svart på
              vitt sägs att det inte finns någon rättslig grund är inte hållbart.
              Det är inte att hjälpa näringen att hålla fast vid någonting som
              kan ifrågasättas rättsligt inom EU. Därför ska vi hitta andra
              lösningar.
            </seg>
            <seg n="643bc4a3">
              Vårt livsmedelsverk har jobbat med hög prioritet för att få ytterligare
              vilthanteringsanläggningar godkända. Jag visade kartan. Det är
              inte fyra stycken, utan det är betydligt fler. Den flaskhalsen
              har vi jobbat hårt med.
            </seg>
            <seg n="86b5100a">
              Jag måste återigen betona att vi inte kan tala om att förenkla
              för näringen om det skulle innebära att det blir en ökad risk
              för konsumenterna. Konsumenttryggheten måste vara i första rummet.
              Vi pratar om tuberkulos, en väldigt farlig sjukdom. Jag menar
              att vi är på rätt väg.
            </seg>
            <seg n="7426696c">
              När det gäller att regelverket inte har varit på plats: Det är
              en förordning, som är direkt tillämplig, som började gälla den
              1 januari. Det som nu kommer i lagrådsremissen är att fylla ut
              med vissa saker som gäller det nationella ansvaret, tillsyn med
              mera. Livsmedelsverket har haft en kommunikation med den berörda
              branschen. Man kan alltid önska att den hade varit snabbare, att
              den hade varit tydligare i vissa avseenden, men det finns en kommunikation
              och en uttalad ambition från Livsmedelsverket att med hög prioritet
              hantera de här frågorna om flaskhalsen kring slakten.
            </seg>
          </u>
          <note type="speaker" n="8c4ad4c9">
            Anf. 13 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-ed8f75bbc379e30b-2" n="67390611">
            <seg n="07902495">
              Herr talman! Jordbruksministern sade precis nu att man inte får
              medverka till någonting som ökar riskerna. Det innebär att den
              hittillsvarande kontrollen skulle öka riskerna för den här typen
              av verksamhet. Det innebär att jordbruksministern har suttit helt
              overksam tidigare och riskerat konsumenternas hälsa genom att
              inte vidta åtgärder innan. Det är också anmärkningsvärt. Jag påstår
              att den hittillsvarande kontrollen har varit tillfyllest, för
              vi kan inte uppvisa att det har varit några problem.
            </seg>
            <seg n="2aaad1fb">
              Det problem som nu uppstår är alltså, enligt helt nya uppgifter
              för mig och uppenbarligen också för näringen, att det finns ett
              antal anläggningar. Det innebär att varje djurkropp måste lastas,
              förmodligen på ett speciellt sätt, och köras kyld till de här
              anläggningarna. Vem ska betala merkostnaden? Jo, den merkostnaden
              kommer att slås ut på konsumenterna. Konsumenterna kommer inte
              att välja hjortkött därför att det blir för dyrt, och då kommer
              ett antal anläggningar att slås ut.
            </seg>
            <seg n="19cfdb62">
              Det här är enkel matematik, men Sveriges jordbruksminister väljer
              att vara konsumentminister. Hon väljer också att stillatigande
              åse att ett antal anläggningar nu kommer att slås ut. Det är ett
              glesbygdsproblem, vilket bekymrar mig oerhört mycket. Detta görs
              alltså mot en näring som verkligen bryr sig och som har tagit
              egna initiativ när det gäller just tuberkuloskontrollen.
            </seg>
            <seg n="915454fd">
              Jag ställer mig avslutningsvis frågan: Är detta flexibilitet
              och generositet, som jordbruksministern påstår att hon står för?
              Är detta glesbygdspolitik? Är detta omställning till ny verksamhet?
            </seg>
            <seg n="8ccd134c">
              Nej, byråkraterna vinner över Socialdemokraterna och över sunt
              förnuft. Och det är djupt beklagligt för en hel näring.
            </seg>
          </u>
          <note type="speaker" n="87f4dfee">
            Anf. 14 Jordbruksminister ANN-CHRISTIN NYKVIST (s):
          </note>
          <u who="ann_christin_nykvist_jordbruks_o" xml:id="i-0aa8e71bce3cae4c-7" n="3d13cc62">
            <seg n="23909f80">
              Herr talman! Jag får upprepa det som jag har sagt en tredje gång.
              Uppenbarligen förstår Bengt-Anders Johansson inte vad jag säger
              om förändringen.
            </seg>
            <seg n="1f7a3bdb">
              Vi har haft ett system med nollslakterier och personlig viltstämpel.
              Vi kan inte ha kvar det systemet på grund av att det saknas rättslig
              grund. Därför måste vi nu utveckla en annan hantering av denna
              fråga.
            </seg>
            <seg n="f6016c26">
              Vi ska inte göra avkall på säkerheten för konsumenterna. Men
              här finns det en möjlighet på grund av att vi har jobbat bra med
              dessa frågor om djurhälsan. Vi har en mycket bra hälsostatus bland
              våra hjortar. Och en lösning skulle vara att vi helt undantar
              besättningar som har friförklarats från tuberkulos från den här
              kontrollhanteringen. Då skulle vi få en ökad effektivitet, och
              vi skulle sänka kostnaderna i branschen. Och jag har erfarit att
              Livsmedelsverket nu arbetar med den typen av åtgärder.
            </seg>
          </u>
          <note n="f84c904c">
            Överläggningen var härmed avslutad.
          </note>
          <note n="bd6f0728">
            3 § Svar på interpellation 2005/06:149 om vräkta barnfamiljer
          </note>
          <note type="speaker" n="5d4f032f">
            Anf. 15 Statsrådet MORGAN JOHANSSON (s):
          </note>
          <u who="morgan_johansson_folkhalso_o" xml:id="i-d40eafd9cb9249fb-0" n="7546060f">
            <seg n="01c2dbed">
              Herr talman! Solveig Hellquist har ställt fyra frågor till mig
              om vräkta barnfamiljer.
            </seg>
            <seg n="1ea40306">
              Regeringen har under mandatperioden bland annat prioriterat frågor
              om barn som lever i ekonomisk utsatthet. Hösten 2004 redovisade
              en arbetsgrupp inom Regeringskansliet som haft i uppgift att beskriva
              och analysera situationen för barn som lever i ekonomiskt utsatta
              familjer sitt arbete. Rapporten Ekonomiskt utsatta barn innehöll
              en forskningsrapport som uppskattade antalet vräkta barn under
              2001 till mellan 1 500 och 2 000. Av rapporten framgick vidare
              att det fanns brister i socialtjänstens handläggning av ärenden
              där barnfamiljer hotas av vräkning eller blir vräkta. Med anledning
              av dessa alarmerande siffror tillsattes Utredningen om vräkning
              och hemlöshet bland barnfamiljer med uppdrag att särskilt analysera
              socialtjänstens arbete för att förebygga och förhindra att barnfamiljer
              vräks men också dess arbete i de fall barnfamiljer blivit vräkta.
              Utredningen redovisade sitt uppdrag den 28 oktober 2005 i betänkandet
              Vräkning och hemlöshet drabbar också barn.
            </seg>
            <seg n="2893349b">
              Solveig Hellquist ifrågasätter utredningens bedömning om att
              socialtjänstens kunskap om vräkningar är bristfällig och menar
              att socialtjänsten har kunskap om varför barnfamiljer vräks. Jag
              skulle önska att så vore fallet, men utredningens egna undersökningar
              bland annat en enkät till samtliga kommuner visade att socialtjänstens
              kunskaper om och insatser för barnfamiljer som hotas av vräkning
              är mycket varierande i såväl omfattning som innehåll och kvalitet.
              Ytterst få av de kommuner där barnfamiljer blivit vräkta under
              2004 kunde exakt ange hur många barn som var berörda och angav
              som skäl till detta att de inte för sådan statistik. Man kunde
              därför inte heller beskriva hur bostadssituationen hade lösts
              för barnen. Endast ett fåtal kommuner hade dokumentation som beskriver
              hur socialtjänsten arbetar med barnfamiljer som hotas av vräkning
              eller har blivit vräkta och hur till exempel barnen själva uppmärksammas
              och kommer till tals. Några goda exempel finns där man sedan flera
              år tillbaka arbetar strukturerat med ärenden om vräkning. Också
              i de projekt som fått stöd av Socialstyrelsen genom regeringens
              hemlöshetssatsning och som riktar sig till barnfamiljer finns
              viss kunskap. Det är givetvis angeläget att den kunskap som redan
              finns sprids. Socialstyrelsen kommer under våren att publicera
              en rapport om de hemlöshetsprojekt som fått ekonomiskt stöd under
              åren 20022004 och i anslutning till det också anordna konferenser.
            </seg>
            <seg n="1d635433">
              För att minska antalet vräkningar bland barnfamiljer skulle det
              enligt utredningen vara tillräckligt att socialtjänsten följer
              befintliga bestämmelser i socialtjänstlagen och i socialtjänstförordningen
              samt i hyreslagen. Eftersom utredningens erfarenheter visar att
              det på många håll inte fungerar tillfredsställande behöver socialtjänstens
              ansvar tydliggöras. Utredningen föreslår att socialtjänsten blir
              skyldig att utse en handläggare i ett ärende där en hyresvärd
              informerar socialtjänsten om att ansökan om avhysning lämnats
              till kronofogdemyndigheten och att redan i det skedet inleda samverkan
              med hyresvärden. Utredningen föreslår också att hyreslagen ska
              ses över dels för att göra den tydligare och mer pedagogisk, dels
              för att undersöka om och i så fall hur ett barnperspektiv kan
              integreras i lagen.
            </seg>
            <seg n="c6aec6b6">
              Någon ändring av socialtjänstlagen så att socialtjänsten kan
              betala hyran direkt till hyresvärden behövs inte det är möjligt
              och görs redan i dag.
            </seg>
            <seg n="2002c7ff">
              Det är angeläget att se till att socialtjänsten följer den lagstiftning
              som finns så att alla barn får det trygga boende de har rätt till.
              Det är bland annat en uppgift för länsstyrelsernas tillsyn att
              följa upp att så sker. Men precis som utredningen konstaterar
              kan inte socialtjänsten ensam lösa problemen med barnfamiljer
              som vräks. Det är lika angeläget att kommunerna använder sig av
              de bostadspolitiska instrument som de förfogar över. Det kan bland
              annat ske genom att kommunen ger tydliga ägardirektiv till sina
              bostadsföretag och genom att inrätta bostadsförmedling för att
              få viktig kunskap om hur efterfrågan och behov ser ut hos dem
              som söker bostad i kommunen och tillgodose behov av bostad.
            </seg>
          </u>
          <note type="speaker" n="898b55a5">
            Anf. 16 SOLVEIG HELLQUIST (fp):
          </note>
          <u who="solveig_hellquist_cfc9ee" xml:id="i-4a960041d6a987b7-0" n="f51a4c0b">
            <seg n="31cc881a">
              Herr talman! Jag tackar statsrådet för svaret.
            </seg>
            <seg n="0778cc3b">
              I går diskuterades betänkandet Arbetet med att förverkliga FN:s
              barnkonvention i Sverige och andra barnfrågor här i kammaren.
              Då diskuterades också den motion från Folkpartiet som har ett
              barnperspektiv när det gäller vräkningar av barnfamiljer. Men
              tyvärr fick den inte genomslag.
            </seg>
            <seg n="c84c2792">
              Med all respekt för statsrådets svar och för den utredning som
              har gjorts om vräkningar av barnfamiljer känner jag mig väldigt
              besviken därför att de förslag som läggs fram är uddlösa. Jag
              tycker att det handlar om pseudoåtgärder. Man anför att socialtjänsten
              inte har kunskaper om vräkningar av barnfamiljer. Trots de enkäter
              som har skickats ut tror jag inte ett dugg på detta eftersom vräkningar
              av barn är en mycket gammal företeelse. Redan när jag var ute
              och jobbade med detta på 70-talet förekom det hyresskulder och
              vräkningar av barnfamiljer. Det är bara anmärkningsvärt att det
              har gått 30 år och att man inte har satt ned foten under så lång
              tid.
            </seg>
            <seg n="7e77ce64">
              Jag tror att det är fråga om en sammanblandning att socialtjänsten
              inte kan redovisa statistik och att man saknar kunskap.
            </seg>
            <seg n="5d1496bf">
              Det föreslås också att Socialstyrelsen ska skriva en handbok
              för socialtjänsten om dessa ärenden. Jag tycker att det är ett
              alarmerande underbetyg för socionomerna som efter lång högskoleutbildning
              behöver en handbok för att handlägga vräkningsärenden. Hur ser
              socialministern på det? Är det inte dags att se över utbildningen
              i så fall?
            </seg>
            <seg n="733402a9">
              I utredningen anförs också att man måste förtydliga socialtjänstens
              ansvar och att vräkningar egentligen inte borde ske. Jag tycker
              att den är tydlig. Vi har ett barnperspektiv barns bästa i socialtjänstlagens
              portalparagraf, och vi har skrivningar om kommunens yttersta ansvar.
              Jag tror inte att det handlar om skrivningar utan mer om det som
              faktiskt har framkommit i utredningen i svar på enkäter och där
              man lyfter vad detta handlar om. Det handlar om upprepade hyresskulder,
              att man inte sköter avbetalningsplaner, att hyresvärden har tröttnat,
              att familjen inte vill samarbeta, att familjen prioriterar annat
              än hyran eller att till exempel socialtjänsten har fått sen kännedom
              om detta.
            </seg>
            <seg n="d97a7c1e">
              Min fråga till statsrådet är: Av vilken anledning tar man inte
              upp den här allvarliga problematiken och sätter ned foten och
              lämnar förslag på detta? Det är ju precis detta som det handlar
              om och som också vi i Folkpartiet har lämnat förslag på. Det finns
              alltså inte någon familj vågar jag påstå som saknar inkomster
              och som fullgör sina krav på att söka jobb och så vidare som inte
              får sin hyra betald av socialtjänsten.
            </seg>
            <seg n="398405cc">
              Det handlar om helt andra saker. Med tanke på att det ska finnas
              ett barnperspektiv i det här undrar jag: Av vilken anledning vågar
              man inte sätta ned foten?
            </seg>
          </u>
          <note type="speaker" n="654d08c7">
            Anf. 17 Statsrådet MORGAN JOHANSSON (s):
          </note>
          <u who="morgan_johansson_folkhalso_o" xml:id="i-d40eafd9cb9249fb-1" n="7546060f">
            <seg n="bdcb39c3">
              Herr talman! Jag ska börja med att reda ut bakgrunden till utredningen.
              Det visade sig att när Socialdepartementet gjorde en rapport om
              ekonomiskt utsatta familjer kunde man också konstatera att så
              många som uppemot 1 000 barnfamiljer vräktes under ett år, det
              var 2001. När jag såg det drog jag slutsatsen att det är en situation
              som aldrig egentligen ska behöva uppstå med gällande lagstiftning
              och med den struktur som redan finns i kommunerna.
            </seg>
            <seg n="f4ced6b8">
              Jag undrade då: Vad är det som brister? Vad är det för något
              som inte fungerar lokalt? Det var bakgrunden till den utredning
              som sedan Göran Johansson, en av dem i Sverige som har lång erfarenhet
              av socialt arbete med de här frågorna, fick i uppdrag att göra
              och som han nu redovisat.
            </seg>
            <seg n="057f3caf">
              Han föreslog inga lagändringar, däremot en skärpning av socialtjänstförordningen
              och andra förslag där regeringen själv och myndigheterna kan besluta.
              Han kunde ändå konstatera att det viktiga var att försöka se till
              att socialtjänsten arbetade mer aktivt än vad den gjorde och att
              man i god tid fick kunskap och vetskap när det hade uppkommit
              en hyresskuld och när en vräkning var på gång. Det var ofta där
              som det klickade. Det är den vägen som utredningen föreslår, och
              jag tror också att det är den riktiga vägen att gå.
            </seg>
            <seg n="d560d238">
              Möjligheten att betala hyran direkt från socialtjänst till hyresvärden
              finns redan och utnyttjas också. I det avseendet föreslog utredningen
              inte heller någon ändring.
            </seg>
            <seg n="f9581ea9">
              Sedan tror jag i och för sig att Solveig Hellquist snävar in
              frågan alldeles för mycket. Hon säger att huvudfrågan är att familjer
              kanske inte prioriterar hyresbetalningar. Det är där hon lägger
              krutet i sitt anförande. Jag hävdar att det är en alldeles för
              snäv syn. Den fråga man måste ställa sig är: Varför har vi så
              många som har så låga inkomster att de har svårt att betala hyran
              och kan hamna i en hyresskuldssituation? Då blir frågan mycket
              vidare.
            </seg>
            <seg n="06da01f5">
              Det handlar om den allmänna ekonomiska politiken. Där har Folkpartiet
              väldigt mycket att redovisa. Alla insatser som Solveig Hellquist
              föreslår faller platt till marken om man inte samtidigt har en
              politik som innebär att låginkomsttagarna får det bättre. Tvärtom
              har nu högeralliansen en politik som successivt och systematiskt
              markerar ut låginkomsttagare och försämrar låginkomsttagarnas
              ekonomiska förhållanden.
            </seg>
            <seg n="ebcb2389">
              Med den politik vi har fört under de senaste åren, sedan 1997,
              har socialbidragstagandet minskat dramatiskt, 40 % av antalet
              hushåll som har behövt socialbidrag. 150 000 färre hushåll behöver
              gå på socialbidrag i dag än 1997. Vi har också sett under de senaste
              åren att antalet vräkningar nu minskar. Jag fick uppgift om det
              i går.
            </seg>
            <seg n="31c491c6">
              Det är en följd av att vi har jobbat med att dels öka sysselsättningen,
              dels höja reallönerna, dels höja barnbidragen. Dessutom har vi
              stärkt hela välfärden på den sidan. Men jag bävar för en situation
              där vi skulle ha ett regeringsskifte och vi fick se de dramatiska
              nedskärningar i trygghetssystemen som ni nu föreslår. Hur många
              fler vräkningar skulle vi inte få se då? Hur många fler hushåll
              skulle vi då inte se gå till socialkontoret? Hur många fler barn
              skulle inte behöva hamna i den traumatiska situationen att magasinera
              sina leksaker och inte kunna ta hem sina kompisar på besök? Det
              är den sociala situation som högeralliansen målar upp för Sverige
              inför valrörelsen, som ni har dragit i gång.
            </seg>
          </u>
          <note type="speaker" n="9b2be44a">
            Anf. 18 SOLVEIG HELLQUIST (fp):
          </note>
          <u who="solveig_hellquist_cfc9ee" xml:id="i-4a960041d6a987b7-1" n="f51a4c0b">
            <seg n="b679aa82">
              Herr talman! Jag lyssnade på statsrådets beskrivning av högeralliansen,
              den skräckinjagande högeralliansen. Jag som har jobbat inom socialtjänsten
              och sett de här människorna gå till socialtjänsten och söka bidrag
              önskar inget hellre än att de fick möjligheter till arbete, att
              det fanns en annan politik så att de kunde känna egen makt och
              få en plats i samhället. Det är inte bara socialdemokrater som
              är solidariska, utan det är något som finns även i den så kallade
              högeralliansen.
            </seg>
            <seg n="9a5ef5d8">
              När det gäller hyresskulder pratade jag med en chef för individ-
              och familjeomsorgen som just har ett ansvar för ekonomiskt bistånd
              till barnfamiljer. Följande berättelse fick jag.
            </seg>
            <seg n="e8fc1831">
              I den aktuella medelstora kommunen finns ungefär 400 barnfamiljer
              som uppbär ekonomiskt försörjningsstöd. Av dem betalar de flesta
              sin hyra med hjälp av detta bistånd, som naturligtvis ger en skälig
              levnadsnivå, men man blir inte rik på det. Människor är olika,
              och bland annat därför har vi en socialtjänst och en individ-
              och familjeomsorg. Då finns det ett antal familjer som har bristande
              förmåga, föräldrar som de facto prioriterar andra utgifter än
              hyran fastän socialsekreterarna repeterar att den viktigaste utgiften
              de har är den för hyran. Det finns föräldrar, och det vet också
              statsrådet, som inte tar sitt föräldraansvar. Men när det gäller
              vräkningar av barnfamiljer är det inte just den grupp som går
              på försörjningsstöd som är den svåraste. Går någon på löpande
              försörjningsstöd kan man kolla upp och fråga den enskilde: Har
              du betalat hyran den här månaden? Den kollen kan man göra. Problemet
              är snarare de människor som inte betalar hyran fastän de har inkomster,
              de är inte rika, men de har inkomster över normen. Där har inte
              socialtjänsten samma kännedom. Det är det som kan vara det svåra.
            </seg>
            <seg n="57bac698">
              I den här utredningen finns en diskussion om kostnader för socialtjänsten.
              En genomsnittlig hyresskuld är på 20 00025 000. Det finns ett
              resonemang om att det är billigare att betala hyresskulden än
              vad kostnaderna för hanteringen är.
            </seg>
            <seg n="887d6429">
              Då är min fråga till statsrådet: Tycker statsrådet att man i
              de fall som jag har beskrivit, människor som har inkomster men
              inte betalar hyran, ändå ska gå in och betala hyresskulderna?
              Vad har det för effekt för dem som verkligen lever på marginalerna?
              Vad skulle de tycka om det, de som faktiskt går på försörjningsstöd
              och betalar sin hyra? Det finns andra som har inkomster över försörjningsstödet
              men som inte betalar hyran. Så finns det skrivningar i utredningen
              om att det vore billigare att betala hyresskulden. Det står så
              på s. 131 i utredningen.
            </seg>
          </u>
          <note type="speaker" n="3d3e9b09">
            Anf. 19 Statsrådet MORGAN JOHANSSON (s):
          </note>
          <u who="morgan_johansson_folkhalso_o" xml:id="i-d40eafd9cb9249fb-2" n="7546060f">
            <seg n="ff06e47f">
              Herr talman! Det är dessutom sant. Att gå till vräkning kostar
              ofta betydligt mer än vad hyresskulden är. Det är bara ett sant
              konstaterande som utredningen gör.
            </seg>
            <seg n="7e9863bc">
              Jag tycker inte heller att socialtjänsten i alla lägen ska gå
              in och betala hyran för dem som inte själva har gjort det. Däremot
              bör socialtjänsten ha en organisation för att kunna ta hand om
              den situationen efteråt, så att barnfamiljer inte åker ut på gatan,
              vilket ibland händer i en del kommuner som gjort sig av med alla
              sina kommunala, bostadspolitiska och sociala instrument. Det finns
              fall där man efter en vräkning får en lista på telefonnummer till
              vandrarhem: Var så god och ring här. Det är den hjälpen man får.
            </seg>
            <seg n="a5cf0f8f">
              I en del lägen man behöver kanske inte låta det gå hela vägen
              till en vräkning måste man se till att minska kostnaderna, minska
              hyrorna genom att flytta till ett mindre boende för att klara
              det på lite längre sikt. Då måste kommunen ha en grundstruktur
              för det.
            </seg>
            <seg n="2b6751a3">
              Då är vi inne i nästa skede där jag ser hur Folkpartiet agerar
              i en lång rad kommuner när det gäller bostadspolitiken. Ta kommuner
              som Salem, Danderyd, Lidingö, Nacka. De har sålt ut alla sina
              bostäder i kommunala bostadsföretag, ivrigt påhejade av Folkpartiet,
              för de har något slags ideologi att kommuner inte ska äga bostäder.
              Då gör man sig ju också av med ett viktigt bostadspolitiskt och
              socialpolitiskt instrument så att man inte längre kan hjälpa familjer
              som befinner sig i sådana situationer. På de här kommunernas hemsidor
              finns det gott om anvisningar om hur man ska ställa sig i tomtkö,
              men det finns inga anvisningar alls om hur man ska kunna ställa
              sig i kö för att få en hyresrätt.
            </seg>
            <seg n="86df3ba7">
              Det är en medveten politik, herr talman, från de här kommunernas
              sida. För det första tar man knappt emot några flyktingar. För
              det andra, när det gäller bostadspolitiken, bygger man knappt
              några hyresrätter alls. Man vill inte ha in fattigt folk i kommunen.
              Man vill försöka undvika alla sociala problem och försöka se till
              att andra kommuner tar det ansvaret.
            </seg>
            <seg n="dc9f8784">
              Därför klingar det så falskt när Solveig Hellquist här står och
              säger att hon vill ta bostadspolitiskt och socialpolitiskt ansvar,
              att hon vill försöka se till att det inte leder fram till att
              barnfamiljer blir vräkta, när man samtidigt agerar på det sättet
              ute i kommuner.
            </seg>
            <seg n="c6d9b942">
              Jag tror att det bästa som Solveig Hellquist kan göra, om hon
              nu menar allvar med sina socialpolitiska ambitioner på det här
              området, är först och främst att se till att Folkpartiet får tillbaka
              en politik där man försöker hålla samman landet, som inte försöker
              märka ut dem som har det allra svårast och sänka deras inkomster.
              Annars kommer du att få se många vräkningar kan jag tala om. För
              det andra handlar det om att försöka se till att de kommuner där
              Folkpartiet har något ansvar och driver politik och styr har till
              exempel bostadsföretag som kan finnas med i en grundstruktur för
              att hjälpa människor som kanske annars skulle bli av med sina
              lägenheter helt och hållet. Jag tror att det skulle innebära ganska
              mycket för Folkpartiets anseende när det gäller socialpolitiken
              om hon kunde få en rättning i de två frågorna.
            </seg>
          </u>
          <note type="speaker" n="9587c6d1">
            Anf. 20 SOLVEIG HELLQUIST (fp):
          </note>
          <u who="solveig_hellquist_cfc9ee" xml:id="i-4a960041d6a987b7-2" n="f51a4c0b">
            <seg n="0e321da6">
              Herr talman! Det här med hemlösheten är en hjärtefråga för mig.
              Jag har själv studerat den i mitt eget hemlän, Västernorrland,
              där alla kommuner leds av socialdemokrater. Där uppmärksammade
              jag som socialkonsulent att alltfler ringde till mig handläggare
              och anhöriga angående enskilda missbrukare och psykiskt sjuka
              som inte hade tak över huvudet, trots att flera av de socialdemokratiska
              kommunerna till och med rev fastigheter. Det var alltså ingen
              brist på bostäder.
            </seg>
            <seg n="f84e3c1b">
              Det som jag också uppmärksammade var att allmännyttan blev alltmer
              restriktiv. Det var genomgående i kommun efter kommun, och jag
              vågar säga att det är ett mönster i landet. Den så kallade allmännyttan
              är oerhört restriktiv. Vi skulle kunna göra debatten mycket längre
              om vi tittade på vilka svårigheter människor, utöver barnfamiljer,
              faktiskt har att få bostad. Det kan bero på en betalningsanmärkning,
              och det är 550 000 människor i Sverige som har betalningsanmärkningar.
            </seg>
            <seg n="4e6963d1">
              Här slår statsrådet mot Folkpartiet och kommunerna i Helsingforssområdet.
              Men då tycker jag att statsrådet bör ta kommunpolitikerna i kommunerna
              i Västernorrland i örat för att de ska se till att människor ska
              ha någonstans att bo.
            </seg>
            <seg n="ec4822da">
              För att återgå till barnfamiljerna är det i alla fall min förhoppning
              att vi ska ha ett barnperspektiv och att det finns möjligheter
              att skona barnen från vräkningar om barnrätt får gå före föräldrarätt.
            </seg>
          </u>
          <note type="speaker" n="8af9f54d">
            Anf. 21 Statsrådet MORGAN JOHANSSON (s):
          </note>
          <u who="morgan_johansson_folkhalso_o" xml:id="i-d40eafd9cb9249fb-3" n="7546060f">
            <seg n="bc0ac634">
              Herr talman! Så kan man naturligtvis ställa barn mot föräldrar,
              om man vill göra det.
            </seg>
            <seg n="9b5a83f6">
              Vad jag pekar på är att den här frågan är mycket bredare. Man
              kan inte bara tala om vad socialtjänsten kan göra i olika situationer,
              vilka lagstiftningsmöjligheter och rättigheter man har. Jag tror
              att det är många socialsekreterare som väldigt gärna vill göra
              mycket mer i de här situationerna. Vad jag pekar på är att man
              som enskild socialsekreterare ofta hamnar i en väldigt svår situation
              om man inte har instrument för det, till exempel ett allmännyttigt
              bostadsföretag som kan anvisa bostäder, som det oftast rör sig
              om eftersom det ofta är väldigt svårt att få privata hyresvärdar
              att ta ett socialt ansvar, och om man har en kommunledning som
              över huvud taget är snål mot familjer som har det dåligt ställt.
              Så vad jag pekar på är att den här frågan är mycket bredare. Här
              handlar det inte bara om att gå in och ändra i någon socialförtjänstförordning
              eller att se över hyreslagen. Det är åtgärder som utredningen
              föreslår och som vi också ska överväga. Men frågan är mycket bredare.
              Den handlar om hur familjers ekonomi ser ut i grund och botten.
            </seg>
            <seg n="b52c4039">
              Vad jag har pekat på är att jag bävar för en situation där trygghetssystemet
              försämras så mycket att man kommer att köra ut fler och fler i
              kylan, att fler och fler kommer att hamna på gatan, samtidigt
              som kommuner, inte minst ivrigt påhejade av Folkpartiet, har avrustat
              sina bostadspolitiska instrument.
            </seg>
            <seg n="87a836ee">
              Om Solveig Hellquist menar allvar med sin socialpolitiska ambition,
              och det har jag ingen anledning att betvivla, har hon en hel del
              arbete att göra i Folkpartiet.
            </seg>
          </u>
          <note n="f84c904c">
            Överläggningen var härmed avslutad.
          </note>
          <note n="2e821e0d">
            4 § Svar på interpellation 2005/06:176 om ersättning till familjehemsföräldrar
          </note>
          <note type="speaker" n="3b211e54">
            Anf. 22 Statsrådet MORGAN JOHANSSON (s):
          </note>
          <u who="morgan_johansson_folkhalso_o" xml:id="i-d40eafd9cb9249fb-4" n="7546060f">
            <seg n="513dd4e4">
              Herr talman! Torsten Lindström har frågat mig vad jag avser att
              göra för att förbättra den ekonomiska situationen för familjehemsföräldrar.
            </seg>
            <seg n="9ba6b7a0">
              Jag vill börja med att slå fast att familjehemsvården är ett
              viktigt inslag i den sociala barn- och ungdomsvården. Familjehemsföräldrar
              gör en värdefull insats med barn som av olika skäl inte kan bo
              hemma. Frågan om familjehemmens ekonomiska situation är dock komplex
              och handlar i grunden om hur vi ser på familjehem och hur familjehemsföräldrarna
              ska ersättas.
            </seg>
            <seg n="bda2c17f">
              Ett familjehem är ett enskilt hem som på uppdrag av socialnämnden
              tar emot barn för stadigvarande vård och fostran och vars verksamhet
              inte bedrivs yrkesmässigt. Ett uppdrag att vara familjehem anses
              inte som ett förvärvsarbete. Att vara familjehemsförälder räknas
              inte heller som arbete i arbetslöshetsförsäkringens mening och
              berättigar inte till arbetslöshetsersättning.
            </seg>
            <seg n="1b75b7db">
              En del barn placeras i familjehem under hela uppväxten och familjehemmet
              ersätter föräldrahemmet. Många barn placeras för en kortare period
              och familjehemsföräldrarna träder in som komplement till de biologiska
              föräldrarna. Ibland kräver socialnämnden att en familjehemsförälder
              eller båda för kortare eller längre tid avstår från förvärvsarbete
              för att kunna ägna mer tid till barnet.
            </seg>
            <seg n="a885258c">
              En grundtanke i familjehemsvården är att ett visst hem väljs
              för att passa ett specifikt barn. Ett familjehem kan alltid avgöra
              om det ska ta emot ett tilltänkt barn eller inte. Ett familjehem
              har inga garantier för att få ett barn när det så önskar. Socialnämnden
              har inga garantier att kunna placera ett visst barn i ett hem
              som kommunen tidigare anlitat och som för tillfället inte har
              någon placering.
            </seg>
            <seg n="709b7cff">
              Familjehemmet utför ett uppdrag åt socialnämnden. Hur uppdraget
              ska utformas avgörs i ett avtal mellan socialnämnden och familjehemsföräldrarna.
              Hur de arvoderas är inte reglerat, men ersättning utgår i de allra
              flesta fall i form av en arvodesdel, som är skattepliktig, och
              en omkostnadsdel, som är skattefri. Sveriges Kommuner och Landsting
              utfärdar årligen rekommendationer om storleken på beloppen för
              dessa ersättningar som de flesta kommuner använder.
            </seg>
            <seg n="c3544410">
              Om kommunen begär att en familjehemsförälder är hemma på hel-
              eller deltid under en viss period kan föräldern få ersättning
              för förlorad arbetsinkomst. Det finns inget som hindrar att nämnden
              i den situationen projektanställer familjehemsföräldern under
              denna period. I många fall kräver kommunerna att familjehemmet
              söker tillstånd för att bedriva hem för vård eller boende för
              att ersätta båda vuxna så att de kan arbeta med det eller de placerade
              barnen.
            </seg>
            <seg n="7be8e1a2">
              Frågan om hur familjehemsföräldrar ska ersättas och om de ska
              ha rätt till olika socialförsäkringsförmåner har aktualiserats
              med jämna mellanrum ända sedan socialtjänstlagens tillkomst.
            </seg>
            <seg n="b626174b">
              Arbetsdomstolen har funnit att fosterföräldrar inte ska ses som
              arbetstagare. Motiveringen till detta var att fosterföräldrar
              i de allra flesta avseenden så långt det är möjligt ska träda
              i de biologiska föräldrarnas ställe.
            </seg>
            <seg n="efa6169b">
              Senast behandlades olika familjehemsfrågor av Sociala barn- och
              ungdomsvårdskommittén som lämnade sitt betänkande i oktober 2005.
              Kommittén konstaterar att villkoren i de olika trygghetssystemen
              inte är utformade efter de förutsättningar som familjehemsföräldrar
              har i dag. Den föreslår därför att villkoren för familjehems och
              kontaktpersoners arbetslöshets- och socialförsäkring utreds särskilt.
              Betänkandet är ute på remiss och kommer därefter att beredas vidare
              i Regeringskansliet. Jag kan därför inte här föregå den beredningen.
            </seg>
          </u>
          <note type="speaker" n="f1b8b9ff">
            Anf. 23 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-6ce7d0e310c0ad3f-0" n="8f46b5e4">
            <seg n="48cb6081">
              Herr talman! Jag vill allra först tacka statsrådet för svaret
              på min interpellation.
            </seg>
            <seg n="889317be">
              Det allra viktigaste för ett barn är att växa upp i trygghet,
              att bli sedd och bekräftad, att få känna sig älskad precis som
              man är, att i den lilla och fattbara gemenskap som familjen är
              bli respekterad och få del av de normer som gör livet lättare
              att leva. Familjen är för de allra flesta basen för denna trygghet.
              Men ibland fungerar det inte. Då kan barnet behöva en annan omsorg,
              en annan miljö att få lugn och trygghet i. Då är familjehem, att
              få vara i en annan familj än den egna, en form som fungerar för
              många. 2004 var enligt Socialstyrelsen 20 200 barn och unga placerade
              i vård utanför hemmet. Familjehemmen är den vanligaste boendeformen.
              Sju av tio placerade barn fanns i familjehem.
            </seg>
            <seg n="c1a9e354">
              Men det har blivit allt svårare att hitta familjehem åt alla
              de utsatta barn och unga som behöver det. Helsingforss stad har
              ambitionen att klara detta inom tre till fyra månader, men väntan
              kan bli betydigt längre. Ibland tvingas barn vistas upp till ett
              år i jourfamiljer i väntan på permanent placering i familjehem.
            </seg>
            <seg n="898b2a2c">
              Det här är också ett problem som finns runtom i landet. Just
              i dag, denna morgon, skriver VLT om att 20 barn i Västerås står
              i kö för att få plats i familjehem. Svenska Dagbladet rapporterar,
              också i dag, om svårigheterna att hitta familjehem till lite större
              barn. Familjehemmens riksförbund menar att det blir allt svårare
              att hitta lämpliga familjehem till alla de barn som behöver det.
            </seg>
            <seg n="eeeac32a">
              Herr talman! För ett tag sedan kontaktades jag av en kvinna i
              mitt hemlän, Västmanland. Under tre års tid har hon haft ett familjehemsuppdrag
              för barn och tonåringar. När uppdraget avslutas är hon inte berättigad
              till a-kassa, därför att familjehem inte omfattas av kollektiva
              avtalsförsäkringar.
            </seg>
            <seg n="725379c6">
              Att vara familjehemsförälder är ofta så krävande i fråga om tid
              och engagemang att det borde ses som en för samhället viktig arbetsinsats
              och räknas in i välfärdssystemen. Det behövs därför ett skifte
              i synen på familjehemmen. Att ta hand om barn borde faktiskt av
              samhället ses som en insats värd att uppmuntra, i synnerhet när
              det som i det här fallet handlar om barn som är utsatta för särskilda
              svårigheter.
            </seg>
            <seg n="1331462e">
              Visst ska familjehemmet så långt som möjligt vara likt det egna
              hemmet. Men ibland som ministern också konstaterar krävs faktiskt
              att familjehemsföräldrar avstår från eget förvärvsarbete. Då borde
              också insatsen gälla som arbete. Så är det inte i dag.
            </seg>
            <seg n="2a828d47">
              Statsrådet svarar i dag genom att hänvisa till att frågan bereds
              i Regeringskansliet. Det bekymmersamma, herr talman, är att det
              har ministrar svarat många gånger förr under årens lopp. Och trots
              detta svar har inget hänt. Den här frågan är stor eftersom familjehemsuppdraget
              inte räknas som förvärvsarbete. Även om uppdraget skulle innebära
              att någon i familjen är hemma på heltid och får ersättning för
              det räknas det inte som ett arbete fullt ut. Inte heller räknas
              att vara hemma för familjehemsplacerade barn och ge dem omsorg
              som överhoppningsbar tid på samma sätt som till exempel sjukdom,
              heltidsutbildning eller vård av egna barn.
            </seg>
            <seg n="33334226">
              Därför, herr talman, vill jag ställa frågan till ministern i
              dag om han på allvar är redo att upphöra med detta nästintill
              slentrianmässiga svar. Kommer familjehemsföräldraskapet att uppgraderas
              och ses som ett riktigt arbete värdefullt för samhället? Det väsentliga
              är att familjehemsinsatser omvärderas från uppdrag till arbete
              så att familjehemsföräldrarna verkligen blir sedda för sina insatser
              för barnens skull.
            </seg>
          </u>
          <note type="speaker" n="60168837">
            Anf. 24 Statsrådet MORGAN JOHANSSON (s):
          </note>
          <u who="morgan_johansson_folkhalso_o" xml:id="i-d40eafd9cb9249fb-5" n="7546060f">
            <seg n="37b54cdf">
              Herr talman! Det är riktigt, som Torsten Lindström säger, att
              familjehemsföräldrar gör ett oerhört viktigt arbete för att hjälpa
              utsatta barn i väldigt svåra situationer. Därför är det angeläget
              att se till att villkoren för familjehemsföräldrarna är så goda
              att de klarar av att fullgöra den här viktiga uppgiften. De här
              villkoren, förutsättningarna och avtalen är i dagsläget en kommunal
              fråga. Det innebär, tycker jag, att när kommunerna ser att det
              blir svårare att rekrytera familjehem blir det också en press
              på att förbättra villkoren. Det har jag absolut ingenting emot.
              Snarare ser jag det tvärtom som en ganska logisk slutsats. Det
              konstaterar också den utredning som nyligen har gjorts och som,
              som sagt, också är på remiss. Jag tror att Torsten Lindström får
              respektera att jag inte alltid, i alla lägen, kan föregripa både
              remisstid och intern beredning. Jag måste respektera detta.
            </seg>
            <seg n="81398a43">
              Däremot kan jag ha en anmärkning på en annan del av Lindströms
              resonemang. I sin interpellation skriver han att det är märkligt
              att människor som arbetar för de allra svagaste har ett så svagt
              stöd att de själva riskerar att bli bidragstagare. Jag vill bara
              säga att jag vänder mig mot ett resonemang där Torsten Lindström
              nästan tycks förutsätta att familjehemsföräldrar ska göra sig
              ekonomiskt beroende av att ha ett barn att ta hand om. Det ligger
              på något sätt kanske också i själva frågans innebörd. Lindström
              vill ju göra om det här till ett ordinärt arbete i stället för,
              som i dag, ett uppdrag som arvoderas.
            </seg>
            <seg n="0c6440a9">
              Jag vill nog ändå varna för ett sådant systemskifte i den här
              delen. Jag menar att det skulle kunna få mycket negativa effekter
              om man förutsätter att familjehemsföräldrar ska göras ekonomiskt
              beroende av att ha barn att ta hand om. Detta är bland annat en
              följd av att man då och då måste avbryta en placering för att
              den inte längre fungerar. Om man i familjehemmen är beroende av
              att det finns ett barn att ta hand om kan det mycket väl bli så
              att de bedömningar som görs för barnens bästa i vissa lägen kanske
              måste göras om för att avbryta en placering kan bli sneda.
            </seg>
            <seg n="71734ede">
              Jag tycker alltså inte att man ska utgå från att familjehemsföräldrar
              ska kunna bli ekonomiskt beroende av att ha ett barn att ta hand
              om. Jag tror att det i så fall skulle innebära problem i de ofta
              ganska känsliga bedömningarna av vilken placering som ska göras.
              Med det inte sagt, återigen, att jag utesluter att vi kan behöva
              förbättra stödet. Men det är alltså en kommunal fråga. Jag tror
              också att det bör förbli så, åtminstone i det här läget.
            </seg>
          </u>
          <note type="speaker" n="0a58fbf0">
            Anf. 25 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-6ce7d0e310c0ad3f-1" n="8f46b5e4">
            <seg n="8d7f33cd">
              Herr talman! Det är ju fint att Morgan Johansson och jag är överens
              om familjehemsföräldrarnas betydelse och om hur viktigt det är
              att ge dem goda villkor. Men det räcker faktiskt inte att prata
              om goda villkor när vi får de här signalerna från hela landet
              om problemet med att rekrytera familjehemsföräldrar, att hitta
              goda miljöer till de barn som behöver särskilt stöd och att hitta
              en trygg tillvaro. Då krävs också att man tar det här nationella
              problemet på lite större allvar än vad jag tycker att ministern
              gör.
            </seg>
            <seg n="26cbcee0">
              Jag förstår uppriktigt sagt inte riktigt ministerns lite avvisande
              och skeptiska hållning. Visst går det att prata om remisstider.
              Det är ju ett hedervärt formalistiskt argument. Problemet är,
              herr talman, att vi kan se på historien. Detta har socialdemokratiska
              ministrar pratat om i åratal utan att någonting har hänt. Redan
              2001 skrev Riksdagens revisorer en rapport om familjehemsvården.
              De konstaterade att familjehemmen spelar en viktig roll i vården
              av barn och ungdomar samt att ersättningen till familjehemsföräldrar
              har stor betydelse för familjers intresse att verka som familjehem.
              Den 2 maj 2001 svarade den dåvarande socialdemokratiska socialministern
              på en interpellation om familjehemmens ställning här i riksdagen.
              Den ministern, Johanssons kollega, hänvisade då till ett uppdrag
              som Arbetslivsinstitutet skulle ha fått av regeringen. Bekymret
              är bara, herr talman, att på Arbetslivsinstitutet verkar man inte
              känna till något uppdrag. Ingenting finns i arkiven därom, och
              någon rapport från institutet till regeringen tycks inte ha kommit.
            </seg>
            <seg n="44c01124">
              Sedan initierade Näringsdepartementet 2002 en undersökning för
              att kartlägga omfattningen och utvecklingen av formerna för företagande
              och anställningsformer i gränssnittet mellan egenföretagande och
              anställning. I den projektbeskrivningen angavs att projektet skulle
              beakta problematiken gällande ersättningsrätten för familjehemsföräldrar.
              Inte heller det verkar ha lett någonstans för regeringens arbete.
            </seg>
            <seg n="7310adca">
              De här olika utredningarna gjorde att riksdagen 2002 hänvisade
              till att man inte ville föregripa det uppenbarligen pågående analysarbetet
              i Regeringskansliet och därför inte ville gå in i den här frågan
              på allvar. Och så kom då den 14 oktober, i höstas, Sociala barn-
              och ungdomsvårdskommitténs betänkande, som lämnades till Morgan
              Johansson, som han i dag hänvisar till och också har hänvisat
              till i tidigare skriftliga frågesvar till mig i riksdagen.
            </seg>
            <seg n="8f223c0f">
              Det är intressant att kommittén, tack och lov, återigen konstaterade
              att för att flickor och pojkar som behöver det ska kunna placeras
              i familjehem måste rekryteringen stimuleras och villkoren utredas
              särskilt. I telefon svaras det från Socialdepartementet att ingen
              utredning om detta egentligen pågår. Såvitt man känner till utreder
              inte heller någon annan myndighet denna fråga.
            </seg>
            <seg n="e6f34ec5">
              Morgan Johansson får förstå att frågan måste ställas: Vad är
              det som egentligen gäller? Efter alla dessa år av ältande och
              socialdemokratisk långbänk, när kommer något äntligen att hända?
              Morgan Johanssons regering verkar ha väldigt svårt att få något
              ur händerna också på detta område. Utifrån det borde han kunna
              förstå den oerhörda frustration som vi känner som tycker att familjehemmen
              ska ha vettiga förutsättningar, också ekonomiskt, för att fullfölja
              sitt arbete för barnen och samhället. Hur ska vi kunna hitta långsiktiga
              lösningar på behovet av familjehem om inte regeringen någon gång
              till slut lyssnar och ändrar regelverket? Kan vi få ett besked
              om det, Morgan Johansson?
            </seg>
          </u>
          <note type="speaker" n="90297d91">
            Anf. 26 Statsrådet MORGAN JOHANSSON (s):
          </note>
          <u who="morgan_johansson_folkhalso_o" xml:id="i-d40eafd9cb9249fb-6" n="7546060f">
            <seg n="7725af51">
              Herr talman! Här ser man vådan av att ha färdigskrivna repliker.
              Om Torsten Lindström hade lyssnat på vad jag sade hade han hört
              att jag just varnade för en situation där man gör familjehem till
              ett yrke. Jag kommenterade just det. Det tog inte Torsten Lindström
              alls upp i sitt anförande. Han pratade i stället om de tidigare
              utredningar som har gjorts.
            </seg>
            <seg n="8ca1b62a">
              Låt oss tala sak. Saken är att familjehemsuppdraget i dag är
              just ett uppdrag som är arvoderat. Om man går över till att göra
              det till ett yrke med a-kassa och rätt till socialförsäkring finns
              det en stor risk att många av familjehemmen kan hamna i en situation
              där man blir ekonomiskt helt beroende av att det finns ett barn
              att ta emot. Jag sade att det då kan finnas en risk när man gör
              bedömningar utifrån barnets bästa om placeringen ska kvarstå eller
              inte. Ibland behöver man ju avbryta en placering därför att det
              inte fungerar. Det kan finnas en risk att man gör andra bedömningar
              när man har gjort sig ekonomiskt beroende av att ha en sådan placering
              hos sig. Det var det problemet jag pekade på. Det har Torsten
              Lindström tydligen totalt missat i sitt resonemang.
            </seg>
            <seg n="464af26a">
              Det är viktigt. Om man går över till ett sådant system som Torsten
              Lindström vill ha bör socialnämnden kunna garantera att ett familjehem
              ska ges barn vid olika tillfällen. Det är ju helt orimligt om
              man ska ha en politik som utgår från barnets bästa. Några sådana
              garantier kan aldrig ställas.
            </seg>
            <seg n="8039f0c6">
              Jag landar i att vi inte ska gå över till ett system där vi betraktar
              detta som ett yrke. Däremot kan vi ändå behöva förbättra de ekonomiska
              förutsättningarna. Kommunerna bör göra det bland annat mot bakgrunden
              att det kan vara svårigheter att rekrytera familjehem.
            </seg>
            <seg n="c9d45e57">
              Det ska man absolut inte ha några invändningar emot, utan tvärtom
              hälsa med tillfredsställelse. Men att gå över till en yrkesmässig
              syn på familjehem tror jag skulle vara skadligt för politiken
              kring placeringarna och också innebära en del risker i bedömningen
              av enskilda fall.
            </seg>
          </u>
          <note type="speaker" n="686abcf9">
            Anf. 27 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-6ce7d0e310c0ad3f-2" n="8f46b5e4">
            <seg n="d84e9beb">
              Herr talman! Så skrapade vi lite på Morgan Johanssons inställning
              och fann att när det kom till kritan handlade det egentligen inte
              om att skapa goda villkor utan om att krypa bakom den argumentation
              som han och tidigare ministerkolleger använt sig av i så många
              år. När det verkligen kommer till kritan blir det inte särskilt
              mycket av de goda villkoren.
            </seg>
            <seg n="e608949e">
              Man ska naturligtvis hitta enskilda lösningar för det enskilda
              barnet så att barnet får den absolut bästa situationen. Bristen
              på familjehem har accelererat under så många år. Den socialdemokratiska
              regeringen har tittat på, som jag redovisade tidigare, utan att
              göra något åt det. I den situationen borde Morgan Johansson kunna
              öppna för att se familjehemsinsatsen som en viktig insats för
              hela samhället med en status fullt ut som en arbetsinsats. Det
              behöver inte betyda att alla ska pressas in i ett och samma fack
              även om jag vet att den nuvarande regeringen har lätt att se det
              så. Det kan snarare betyda en tydlig signal om att familjehemsinsatsen
              är viktig för barnet och för hela samhället.
            </seg>
            <seg n="7ee8f1ec">
              Den signalen kommer inte från Morgan Johansson. Han smäller igen
              dörren ganska hårt i debatten, vilket jag naturligtvis tycker
              är väldigt tråkigt.
            </seg>
            <seg n="7ce82ade">
              Herr talman! När vi tittar ut över landet och möter de barn som
              är i behov av att vara i familjehem, och där det kan vara en lösning
              för den enskilde under kortare eller längre tid, ser vi tydligt
              att något behöver göras för att öppna möjligheten för fler barn.
              De barnen lär få vänta så länge vi har en socialdemokratisk regering
              med den styvmoderliga behandling som Morgan Johanssons regering
              ger familjehemmen år in och år ut.
            </seg>
          </u>
          <note type="speaker" n="24217a17">
            Anf. 28 Statsrådet MORGAN JOHANSSON (s):
          </note>
          <u who="morgan_johansson_folkhalso_o" xml:id="i-d40eafd9cb9249fb-7" n="7546060f">
            <seg n="03de8549">
              Herr talman! När det gäller det sista, kan man fråga sig hur
              högeralliansen kommer att bete sig i den här frågan. Vi har precis
              tagit del av förslag från Moderaterna där man snarare vill gå
              en annan väg, nämligen att öka antalet adoptioner som genomförs
              där familjehemsföräldrar adopterar barnen.
            </seg>
            <seg n="8785b930">
              Om man går över till Torsten Lindströms system där det blir mer
              och mer av ett yrke att vara familjehemsförälder, hur i hela världen
              ska man då lösa en adoptionssituation i slutändan?
            </seg>
            <seg n="5b9f6d5f">
              Man kan fråga sig om det finns en enig linje och hur en borgerlig
              regering skulle ställa sig i den här frågan.
            </seg>
            <seg n="674094ff">
              Torsten Lindström försöker göra poäng på att antalet familjehemsplaceringar
              har ökat under en följd av år medan vi har tittat på. Det har
              vi faktiskt gjort. Det har varit en del av en medveten politik.
              Färre barn på institutioner och mer användning av familjehem,
              om man ser det över en längre period, tror jag har varit en väldigt
              klok politik och en politik som har förbättrat situationen för
              de mest utsatta barnen.
            </seg>
            <seg n="a028a0c0">
              Jag tror att det finns stora risker med att låsa sig i ett system
              där många familjehem och föräldrarna där görs ekonomiskt beroende
              av att det finns barn att ta hand. Jag tror att det faktiskt skulle
              innebära ganska stora problem, inte minst för barnens bästa. Därför
              värjer jag mig för en sådan utveckling. Jag tror att det är främst
              barnens bästa man ska ha för ögonen.
            </seg>
          </u>
          <note n="f84c904c">
            Överläggningen var härmed avslutad.
          </note>
          <note n="92c63587">
            5 § Svar på interpellation 2005/06:161 om hivbekämpning i Liberia
          </note>
          <note type="speaker" n="b4f50a1c">
            Anf. 29 Statsrådet CARIN JÄMTIN (s):
          </note>
          <u who="carin_jamtin_bistandsmini" xml:id="i-0aa8e71bce3cae4c-8" n="a1660159">
            <seg n="b799c4d1">
              Herr talman! Rosita Runegrund har frågat utrikesministern vilka
              initiativ Sverige tar för att stödja Liberia i arbetet mot hiv/aids,
              både gällande specifika projekt och på ett mer övergripande plan.
              Bland annat efterfrågas vad Sverige avser att göra för att bidra
              till att stärka skolväsendet, bekämpa den höga arbetslösheten
              samt stabilisera ekonomin i Liberia.
            </seg>
            <seg n="9e90d32c">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="5d4c4374">
              Jag delar Rosita Runegrunds oro över det allvarliga och svåra
              problemet med spridningen av hiv/aids i Liberia och de effekter
              det får för utvecklingen och fattigdomsbekämpningen i landet.
              Liberia står inför stora utmaningar efter flera decennier av konflikter
              i regionen. Viktiga steg mot upprättandet av ett fungerande samhälle
              togs i och med valen i oktober och november 2005. Presidentinstallationen
              av Afrikas första kvinnliga president Ellen Johnson-Sirleaf ägde
              rum för bara några dagar sedan.
            </seg>
            <seg n="7bd40ef8">
              Sverige har ett brett engagemang i Liberia. Liberia fick till
              exempel 53 miljoner kronor i humanitärt bistånd samt 50 miljoner
              kronor i återuppbyggnadsstöd under år 2005. Huvuddelen av dessa
              pengar kanaliseras genom FN-systemet samt genom svenska och internationella
              enskilda organisationer. Sverige stöder även främjandet av stabilitet
              och tillväxt i regionen genom stöd till det västafrikanska samarbetsorganet
              Ecowas.
            </seg>
            <seg n="d0d662c9">
              Sverige har även en framträdande roll i Liberia i och med vårt
              omfattande truppbidrag till FN:s fredsbevarande mission Unmil.
              Därutöver innehar UD:s kabinettssekreterare Hans Dahlgren uppdraget
              som EU-ordförandeskapets särskilde representant i Mano River-området.
              I denna kapacitet sitter han också medordförande i den internationella
              kontaktgruppen för Mano River-området. Det vittnar om EU:s, men
              också Sveriges, centrala roll när det gäller att bistå Liberia
              på vägen mot stabilitet, demokrati och hållbar utveckling.
            </seg>
            <seg n="69d2a546">
              Sverige ger sedan flera år tillbaka ett omfattande stöd till
              FN:s gemensamma program för arbetet mot hiv/aids, Unaids. Under
              2005 uppgick Sveriges bidrag till Unaids till 150 miljoner kronor,
              vilket 2006 ökar till 200 miljoner kronor. Svenskt stöd går även
              till Globala fonden mot aids, tuberkulos och malaria. Under 2005
              uppgick stödet till 365 miljoner kronor. För 2006 ökas bidraget
              till 600 miljoner kronor. Globala fonden finansierar två projekt
              mot spridning av hiv/aids i Liberia, och ca 92 miljoner kronor
              är allokerade till dessa projekt.
            </seg>
            <seg n="89257f98">
              EU, med starkt engagemang från Sverige, var pådrivande bakom
              WTO-beslutet om TRIPS (Trade-related aspects of intellectual property
              rights) och hälsa som togs år 2003. Beslutet innebär att länder
              som saknar inhemsk produktion och tillverkningspreparat av läkemedel
              ges möjlighet att vid allvarliga folkhälsoproblem, som till exempel
              hiv/aids, malaria och tuberkulos, genom så kallad tvångslicens
              importera billigare kopior av patenterade läkemedel utan patentinnehavarens
              samtycke.
            </seg>
            <seg n="a6069792">
              Jag håller med Rosita Runegrund om betydelsen av att befolkningen
              i ett postkonfliktland ser tydliga framsteg i samhällsutvecklingen,
              för att inge hopp och framtidstro. Därmed är uppbyggandet av skolväsendet
              av central betydelse både för att öka andelen läs- och skrivkunniga
              i landet men även för att det fyller en viktig social funktion.
              Sverige tilldelade förra året Unicef 15 miljoner kronor för dess
              verksamhet i Liberia. Av dessa pengar gick ca 2,5 miljoner kronor
              till stöd av rehabilitering av skolbyggnader och läromedel till
              primär- och sekundärskolor på landsbygden.
            </seg>
            <seg n="daceb8a2">
              Stöd går även till tre enskilda organisationer som verkar inom
              just skolväsendet. Norska flyktingrådet driver ett program som
              främst riktar in sig på ungdomar som stått utanför den formella
              skolundervisningen samt till före detta kombattanter. Liberia
              Dujar rehabiliterar och driver skolor framför allt i Monrovia,
              medan PMU International rehabiliterar skolor främst i den fattiga
              och konfliktdrabbade Lofaregionen.
            </seg>
            <seg n="af6c2b5f">
              Förutom det viktiga biståndet till skolväsendet stöder Sverige
              även arbetet med rehabiliteringen och återintegreringen av barnsoldater
              inom ramen för UNDP:s process som avser avväpning, demobilisering,
              rehabilitering och reintegration av före detta soldater, så kallade
              DDRR.
            </seg>
            <seg n="521d85bc">
              Omkring 4 miljoner kronor av de tidigare nämnda 15 miljoner kronor
              Sverige gav till Unicef har gått till ett program som särskilt
              riktar sig mot skydd av barn. Hittills har 11 780 barn genomgått
              programmet, och av dem har 3 900 återgått till den vanliga formella
              skolutbildningen. Även UNDP har ett program som verkar för att
              skapa meningsfull sysselsättning och arbetstillfällen för avväpnade
              soldater. Fram till i dag har man återintegrerat över 100 000
              före detta kombattanter.
            </seg>
            <seg n="7d9e1293">
              Den ekonomiska utvecklingen är av stor betydelse, och det makroekonomiska
              läget är mycket svårt i Liberia. Landets ekonomiska situation
              är delvis ett resultat av långvarigt missbruk av naturresurser
              och utbredd korruption. Sedan fredsavtalet i Accra 2003 har frågan
              om god samhällsstyrning varit en viktig prioritering för alla
              givare, inklusive Sverige.
            </seg>
            <seg n="551ce407">
              Genom att upprätta ett mer transparent ekonomiskt system skulle
              förutsättningar på sikt kunna skapas för att häva FN-sanktionerna
              mot Liberia. Det är också en förutsättning för en positiv utveckling
              i landet, som under så lång tid drabbats av stora konflikter.
            </seg>
          </u>
          <note type="speaker" n="d6b6153f">
            Anf. 30 ROSITA RUNEGRUND (kd):
          </note>
          <u who="rosita_runegrund_9cb68d" xml:id="i-64783528bfd17ea4-0" n="61adc4eb">
            <seg n="b9a1b55c">
              Herr talman! Jag vill börja med att tacka för svaret som jag
              fått av Carin Jämtin.
            </seg>
            <seg n="8d99e19d">
              Liberia står, som vi vet, inför en stor utmaning. Det är ett
              hårt krigsdrabbat område, men också i de länder som omger Liberia
              är situationen osäker.
            </seg>
            <seg n="23977ed8">
              Min interpellation utgick från en undersökning som Unicef gjort
              om hur ungdomar ser på hiv/aids. Sverige har ju en hög svansföring
              när det gäller just hiv/aids, och vi ger mycket riktigt stora
              pengar till Globala fonden. Undersökningen visade att många ungdomar
              känner till smittan av hiv/aids om man ser till området kring
              Monrovia där det just nu finns många internflyktingar. I PMU:s
              riktlinjer och policy för hiv/aids kallas barnen för hoppets fönster.
              Det tycker jag är en väldigt bra benämning, för jag tror nämligen
              att barn och ungdomar måste kunna känna hopp för framtiden för
              att man ska kunna ha ett rejält och framåtsyftande arbete.
            </seg>
            <seg n="974e8cda">
              Vi vet att Liberia i dag har 300 000 internflyktingar och att
              det dessutom finns ca 150 000 i grannländerna. Av biståndsministerns
              svar framgår att Sverige har en central roll. Mycket av det som
              sägs kan man även läsa i den proposition som kommit från regeringen
              om en fortsatt FN-styrka i Liberia. Man berömmer sig av att man
              spelar en central roll; jag saknar dock resolution 1325, om vi
              ska föregripa diskussionen och behandlingen av propositionen.
            </seg>
            <seg n="c0fd3038">
              Jag vill fråga biståndsministern: Hur följer man upp den centrala
              rollen utifrån den policy som Sverige har för global utveckling
              när det gäller barn och hiv/aids? Hur följer man upp TRIPS-avtalen,
              möjligheten att importera kopior av patenterade läkemedel? Hur
              följer man upp organisationer som PMU, som nu arbetar i Lofaprovinsen
              där det inte finns någon kunskap om hiv/aids? Hur följer man upp
              detta med barn och utbildning? Hur arbetar man med hivutbildning,
              med tester etcetera? Som biståndsministern nämnde har UNDP ett
              program för barnsoldater för att få in dessa i arbetet. Det är
              sådana frågor jag skulle vilja påtala.
            </seg>
            <seg n="4a297c8f">
              Det handlar om möjligheten för Sverige, som just nu spelar en
              central roll i Liberia, att gå in och se hur man följer upp arbetet
              med hiv/aids och barn de barn som är hoppets fönster och Afrikas
              framtid.
            </seg>
          </u>
          <note type="speaker" n="975f31a0">
            Anf. 31 Statsrådet CARIN JÄMTIN (s):
          </note>
          <u who="carin_jamtin_bistandsmini" xml:id="i-0aa8e71bce3cae4c-9" n="a1660159">
            <seg n="46e50888">
              Herr talman! Tack för både interpellationen och uppföljningsfrågorna.
              Liberia är ett land som är hårt drabbat av konflikter. Hela regionen
              är drabbad av konflikter, precis som Rosita Runegrund säger. Men
              egentligen är det här allmängiltiga frågor som gäller i många
              av de länder där vi jobbar med bistånd. Hur följer vi upp den
              policy vi har lagt? Hur följer vi upp de beslut vi har fattat,
              oavsett om det är nationella beslut, EU-beslut eller för den delen
              FN-beslut, som ju resolution 1325 är? Det måste vi göra på olika
              sätt.
            </seg>
            <seg n="8e357f2e">
              I just fallet med Liberia har kabinettssekreterare Dahlgren precis
              varit där på presidentinstallationen och, om jag inte är felunderrättad,
              för tredje gången samtalat med den nya presidenten om olika frågor.
              I första hand handlar det förstås om själva konflikten som sådan,
              om stabiliteten och att få landet på fötter igen. Där handlar
              det självklart om att bygga en ekonomi, ett samhälle, där människorna
              i Liberia får en inkomst, ett jobb, en utbildning och en tro på
              framtiden. I det är hälsofrågor, inklusive hiv/aids, naturligtvis
              oerhört viktiga.
            </seg>
            <seg n="79a87908">
              Vi har personer på plats i Liberia genom enskilda organisationer,
              men där finns också en representant för Utrikesdepartementet.
              I samtalen med både liberianer och med det internationella samfundet
              följer vi upp alla dessa frågor. Det gäller att vi samtalar och
              att vi ställer krav i det bistånd som vi ger genom olika kanaler.
              Alla dessa frågor måste vi alltså följa upp i avtalen och i våra
              samtal.
            </seg>
            <seg n="1f860ec7">
              Vad gäller Liberia just detta år handlar det om att gå från en
              konfliktsituation till att bygga upp ett samhälle, och jag tror
              att det här året i mycket kommer att präglas av att sätta fattigdomsstrategier
              på plats, att börja konstruera en ram för att bygga ett samhälle.
            </seg>
            <seg n="ddda787b">
              Detta arbete kommer nu att ledas av den första kvinnliga presidenten
              på den afrikanska kontinenten. Vi ska stödja det arbetet på olika
              sätt.
            </seg>
            <seg n="f60a795b">
              Vid presidentinstallationen var det en positiv stämning med en
              tro på framtiden. Svårigheterna är om man ska uttrycka det diplomatiskt
              enorma. Det behövs enorma insatser, både från det internationella
              samfundet och från de ledande personerna i Liberia, för att få
              landets ekonomi på fötter. I det kan vi genom biståndsinsatser
              bidra med konkret stöd till hälsokliniker, skolor, jobbskapande
              projekt och annat, men också med policystöd och policyrådgivning.
              Sverige är aktivt på alla dessa områden genom olika kanaler.
            </seg>
            <seg n="346a3663">
              Säkert skulle det vara en bra väg framåt att be fler svenska
              organisationer att ha en konkret diskussion om de olika sakfrågorna.
              Det blir en konkretare diskussion än vi kan ha här i dag för att
              driva dagordningen framåt.
            </seg>
          </u>
          <note type="speaker" n="df12e79c">
            Anf. 32 ROSITA RUNEGRUND (kd):
          </note>
          <u who="rosita_runegrund_9cb68d" xml:id="i-64783528bfd17ea4-1" n="61adc4eb">
            <seg n="8742a3fc">
              Herr talman! Det är just den konkreta diskussionen som jag saknar.
              Då kan våra debatter om politik för global utveckling och om barn
              och hiv/aids i fattigdomsstrategierna också få utslag i vårt stöd
              för de länder där vi inte har nationella strategier. För Liberia
              har vi inte gjort upp någon sådan, för det är så mycket sanktioner
              och sådant mot Liberia. Jag skulle välkomna en konkret diskussion.
            </seg>
            <seg n="c9633ef8">
              Det är också viktigt att vi som ledamöter i riksdagen blir informerade
              och att vi kan ställa krav på regeringen. Sådant blir svårt när
              man får ett svar där det bara anges en summa pengar, och sedan
              ska man själv som ledamot dra slutsatser utifrån de antal miljoner
              som anges. Det står att Unicef har fått 15 miljoner och att 4
              miljoner av det har gått till ett visst program och så vidare.
              Sedan får man själv leta rätt på vad det programmet innebär. Men
              var finns barn och hiv/aids i dessa frågor? Barn och hiv/aids
              är ju den fråga som jag tror kommer att vara avgörande för ett
              lands utveckling.
            </seg>
            <seg n="d5fa2eef">
              Jag har pratat med folk som är nere som soldater i Liberia. Problematiken
              med landminor och sådant finns inte på samma sätt, utan det är
              osäkerheten. Men när läget blir sådant att det blir möjligt för
              de 300 000 internflyktingarna att spridas ut i landet, hur väl
              informerade kommer de då att vara, och vilka möjligheter att testa
              sig har de fått? Det är livsavgörande.
            </seg>
            <seg n="8a361bbc">
              Jag förstår att man i det här läget kan se freden som det allra
              viktigaste, men för den fortsatta utvecklingen är överlevnaden
              det viktigaste. Den som överlever kriget ska naturligtvis inte
              behöva dö av hiv/aids. Då krävs det möjlighet att testa sig, tillgång
              till mediciner och tillgång till kondomer.
            </seg>
            <seg n="cde08566">
              Barn och ungdomar som växer upp i krig och inte har tilltro till
              framtiden lever ett riskabelt liv. Human Rights Watch kom förra
              året med en skarp varning om att soldater som har reintegrerats
              i samhället beger sig till de konfliktfyllda grannländerna och
              blir soldater på nytt. Det är en problematik som är alldeles speciell
              för det området med dess långa historia av barnsoldater. Om man
              rekryteras som barnsoldat är det för att man inte har fått möjlighet
              till arbete och utbildning. Över 57 % av ungdomarna i dag står
              utanför utbildningssystemet.
            </seg>
            <seg n="81984292">
              Det finns en möjlighet att trycka på. Där kan Sverige ha en röst.
              Men det räcker inte att bara säga att Sverige spelar en central
              roll, utan det handlar om vilken roll man spelar när det gäller
              just barn och hiv/aids.
            </seg>
          </u>
          <note type="speaker" n="5e42df2a">
            Anf. 33 Statsrådet CARIN JÄMTIN (s):
          </note>
          <u who="carin_jamtin_bistandsmini" xml:id="i-0aa8e71bce3cae4c-10" n="a1660159">
            <seg n="8bebe464">
              Herr talman! Hiv/aids är en komplex fråga. Den är särskilt komplex
              i en flyktingsituation. UNHCR har tittat på spridningen av aids
              bland flyktingar. Något som var tydligt och som förvånade mig
              lite var att spridningen bland flyktingar ofta är mindre än i
              samhället i övrigt så länge flyktingarna bor i läger. Den stora
              utmaningen uppstår, precis som Rosita Runegrund påpekar, när flyktingarna
              återintegreras i samhället. Då börjar hiv/aids att spridas igen.
              Det finns undantag, men oftast har det sett ut på det sättet.
            </seg>
            <seg n="406975b8">
              Hiv/aids-spridningen har ofta varit kopplad till att folk är
              rörliga. Det har funnits samband med lastbilsleder, med att man
              flyttar någon annanstans för att jobba eller liknande. Därför
              står man nu inför en utmaning men också inför en möjlighet att
              hejda den ytterligare spridningen. För att hejda den behövs informationsinsatser,
              och det behövs kondomer. I dag finns det enligt den senaste statistiken
              tre kondomer per man och år i genomsnitt i hela Afrika. Det är
              fullständigt otillräckligt! Kondomerna är dessutom ojämlikt fördelade
              och finns mest i de ekonomiskt mer utvecklade delarna av Afrika.
              Troligen finns det alltså inte speciellt många i Liberia.
            </seg>
            <seg n="7628832c">
              Därför har Sverige vid flera tillfällen under de senaste åren
              valt att aktivt stödja så kallade commodity -initiativ i det här
              sammanhanget. Det handlar om att finansiera produktion av nya
              kondomer. Det är ju det som har saknats vid flera tillfällen.
            </seg>
            <seg n="eec19e98">
              Den andra delen handlar om information information om hur aids
              sprids och om hur man kan motarbeta detta. Det handlar om känsliga
              frågor om sexualitet och sexualdebut och om hur man ska kunna
              förhindra att aids sprids. Det arbetet har bedrivits med den äran
              av Unicef och UNDP vid flera tillfällen, liksom av många kyrkliga
              organisationer. Jag är övertygad om att man gör det också i Liberia.
            </seg>
            <seg n="7eac332d">
              Det står inskrivet i Sidas avtal med alla enskilda organisationer,
              och jag vet att det också gör det i FN-systemet, att man ska ta
              hänsyn till just aids i alla projekt, oavsett om det handlar om
              att bygga vägar, bygga skolor, utveckla utbildningsmaterial eller
              vad det nu kan vara. Därför förväntas också PMU, som Rosita Runegrund
              tog upp, UNDP och alla andra organisationer rapportera om hur
              man har jobbat just med aids. Det handlar alltså både om den konkreta
              politiska dialogen och om dialog med de enskilda aktörerna i det
              här sammanhanget.
            </seg>
            <seg n="281a1cb0">
              När det gäller frågan om vi skulle kunna utöva påtryckningar
              på den nya presidenten i Liberia vill jag säga att vi uppfattar
              att det finns en tydlig positiv vilja, men resurserna i Liberia
              är mycket knappa. Jag tror att det kommer att vara det stora problemet.
              Man måste få möjlighet att bygga riktigt bra system för ekonomisk
              hantering så att landet Liberia har en möjlighet att ta emot bistånd.
              Då kan man göra de saker som jag tror att Rosita Runegrund och
              jag är helt överens om: aidsförebyggande arbete, utbyggnad av
              utbildningssystem och annat som krävs i ett land som har drabbats
              så hårt av olika konflikter.
            </seg>
          </u>
          <note type="speaker" n="5732c0aa">
            Anf. 34 ROSITA RUNEGRUND (kd):
          </note>
          <u who="rosita_runegrund_9cb68d" xml:id="i-64783528bfd17ea4-2" n="61adc4eb">
            <seg n="3c7be8d0">
              Herr talman! Jag tror att vi är överens, men jag skulle vilja
              ha lite mer.
            </seg>
            <seg n="b6a93a5e">
              När den första FN-styrkan från Sverige skulle ned till Liberia
              ställde jag en fråga här i kammaren till Carin Jämtin. Det handlade
              om att kunna se det humanitära stödet och det som finns runtomkring
              samtidigt, så att man sätter in resurser samtidigt med det fredsövervakande
              arbetet.
            </seg>
            <seg n="eb196515">
              Där spelar resolution 1325 en väldigt viktig roll, och det är
              något som regeringen inte har tagit till sig. Eftersom Carin Jämtin
              representerar regeringen här i dag vill jag uppmana henne att
              ta det med sig. Kvinnor behövs i det fredsbevarande arbetet. Det
              kommer efter det försoningsarbete som kommer att bli väldigt stort
              i Liberia.
            </seg>
            <seg n="b2fe0bc9">
              Det finns stora möjligheter för försoningsarbete. Vi har båda
              bott i Afrika. Vi känner till den möjlighet och den kapacitet
              som finns inom den afrikanska befolkningen till att just kunna
              läka sår. Men man måste få möjligheterna och få hjälp.
            </seg>
            <seg n="c388ea4c">
              När FN-styrkan skulle åka ned svarade Carin Jämtin att man satsade
              30 miljoner. Jag ser att det är ett stöd, men jag ser det inte
              som ett massivt stöd. Sverige hade en unik möjlighet. Samtidigt
              som man går in med en styrka på 200 personer hade man också kunnat
              humanitärt satsa ännu mer och tagit sitt ansvar.
            </seg>
            <seg n="0a07d317">
              Man spelar en central roll. Men man skulle ha kunnat spela en
              ännu mer central roll för just barnen och åtgärder mot hiv/aids.
            </seg>
          </u>
          <note type="speaker" n="fbb154cd">
            Anf. 35 Statsrådet CARIN JÄMTIN (s):
          </note>
          <u who="carin_jamtin_bistandsmini" xml:id="i-2ad97aad9dfe8ded-0" n="a1660159" next="i-296ae4449f08cb44-0">
            <seg n="26b2c46c">
              Herr talman! Resolution 1325 och för den delen resolution 1460
              är oerhört centrala resolutioner som regeringen tar på största
              allvar. Vi driver dem policymässigt på global nivå men tar också
              hänsyn till dem i de konkreta utformningarna av våra insatser
              både på den militära sidan och på biståndssidan.
            </seg>
            <seg n="30427f63">
              Vi har ökat biståndet till Liberia. Nu hoppas jag att det ger
              förutsättningar för att titta på hela den västafrikanska regionen.
              Länderna hänger ihop med varandra, konflikterna hänger ihop med
              varandra men också den ekonomiska utvecklingen.
            </seg>
            <seg n="99b5d3ae">
              Vi diskuterar olika typer av bistånd i regionen. Vi får se vad
              det blir. Men det har blivit mer än de 30 miljoner vi talade om
              vid det tillfället. Det har till och med blivit ganska mycket
              mer.
            </seg>
            <seg n="5ebc0693">
              Vi hoppas att den biståndsökning som nu sker ska kunna användas
              på ett bra sätt i det land som är banbrytande, lite grann i resolution
              1325:s anda, genom att välja den första kvinnliga presidenten
              på den afrikanska kontinenten. Tack för debatten.
            </seg>
          </u>
          <note n="f84c904c">
            Överläggningen var härmed avslutad.
          </note>
          <note n="9725a964">
            6 § Anmälan om inkommen faktapromemoria om förslag från Europeiska
            kommissionen
          </note>
          <note n="ba769a82">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="carin_jamtin_bistandsmini" xml:id="i-296ae4449f08cb44-0" n="a1660159" prev="i-2ad97aad9dfe8ded-0">
            <seg n="2ba00624">
              KOM(2005)567
            </seg>
          </u>
          <note n="250fd11c">
            7 § Hänvisning av ärenden till utskott
          </note>
          <note n="40b9b17b">
            Föredrogs och hänvisades
          </note>
          <note n="60d5b6f7">
            8 § Bordläggning
          </note>
          <note n="7d26e7e4">
            Anmäldes och bordlades
          </note>
          <note n="463c1a96">
            9 § Anmälan om frågor för skriftliga svar
          </note>
          <note n="ab989771">
            Anmäldes att följande frågor för skriftliga svar framställts
          </note>
          <note n="76fab8e4">
            den 19 januari
          </note>
          <note n="9e233079">
            Tuve Skånberg
          </note>
          <note n="c1dc336b">
            Per Bill
          </note>
          <note n="96bf0586">
            Eva Arvidsson
          </note>
          <note n="e16b4f43">
            Claes Västerteg
          </note>
          <note n="00b16bff">
            Sverker Thorén
          </note>
          <note n="bbcd303d">
            Tina Acketoft
          </note>
          <note n="fc35086a">
            Anita Brodén
          </note>
          <note n="e836e637">
            Christer Nylander
          </note>
          <note n="4f449d1e">
            Lena Adelsohn Liljeroth
          </note>
          <note n="6b2e2a05">
            Ragnwi Marcelind
          </note>
          <note n="6c2e90dc">
            den 20 januari
          </note>
          <note n="f86558d2">
            Rigmor Stenmark
          </note>
          <note n="169d7e86">
            Jörgen Johansson
          </note>
          <note n="a4e6c6e4">
            Inger Gustafsson
          </note>
          <note n="f241b50c">
            Karin Pilsäter
          </note>
          <note n="4f449d1e">
            Lena Adelsohn Liljeroth
          </note>
          <note n="cf7a7db9">
            Frågorna redovisas i bilaga som fogats till riksdagens snabbprotokoll
            tisdagen den 24 januari.
          </note>
          <note n="074f6175">
            10 § Kammaren åtskildes kl. 11.03.
          </note>
          <note n="db9f8d2e">
            Förhandlingarna leddes av förste vice talmannen.
          </note>
          <note n="d613a38d">
            /Monica Gustafson
          </note>
        </div>
      </body>
    </text>
  </TEI>
</teiCorpus>
