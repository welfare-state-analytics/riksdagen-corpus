<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--16</head>
          <docDate when="2005-10-18">2005-10-18</docDate>
        </div>
      </front>
      <body>
        <div>
          <note n="6b3958e2">
            ﻿
          </note>
          <note n="bbeac1e5">
            Riksdagens protokoll
          </note>
          <note n="c972408e">
            2005/06:16
          </note>
          <note type="date" n="988a2856">
            Tisdagen den 18 oktober
          </note>
          <note n="f318f8d3">
            Kl. 13:30 - 19:20
          </note>
          <note n="c94e5f2d">
            1 § Justering av protokoll
          </note>
          <note n="a2f0f94b">
            Justerades protokollen för den 10, 11 och 12 oktober.
          </note>
          <note n="e5cd7be9">
            2 § Utökning av antalet suppleanter i konstitutionsutskottet
          </note>
          <note n="daeeabd2">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i konstitutionsutskottet skulle
            utökas från 24 till 25.
          </note>
          <note n="28ee137e">
            Kammaren medgav denna utökning.
          </note>
          <note n="8f487586">
            3 § Val av extra suppleant i konstitutionsutskottet
          </note>
          <note n="beb5357c">
            Kammaren valde i enlighet med valberedningens förslag till
          </note>
          <note n="01967063">
            suppleant i konstitutionsutskottet
          </note>
          <note n="61797c05">
            4 § Meddelande om aktuell debatt
          </note>
          <note n="947ce25c">
            Andre vice talmannen meddelade att på begäran av Kristdemokraternas
            riksdagsgrupp skulle en aktuell debatt om de äldres situation
            i Sverige anordnas onsdagen den 19 oktober kl. 11.00 .
          </note>
          <note n="fc181b07">
            Från regeringen skulle statsrådet Ylva Johansson delta.
          </note>
          <note n="9739f00d">
            Den inkomna skrivelsen hade följande lydelse:
          </note>
          <note n="8937973f">
            Begäran om aktuell debatt angående de äldres situation i Sverige
          </note>
          <note n="dd8ad988">
            En rapport från Socialstyrelsen visar att kommunerna inte ger
            äldre och funktionshindrade den vård de har rätt till. Den nya,
            mycket alarmerande undersökningen omfattar 15 000 brukare och
            8 000 anställda i 49 kommuner och presenteras på Dagens Nyheters
            debattsida den 29 september 2005.
          </note>
          <note n="a515f268">
            Av den tid som personalen bedömt skulle behövas för att utföra
            beviljade tjänster utförs endast 60 %. I hemtjänsten får var fjärde
            brukare mindre än 40 % av bedömd tid. De svårast sjuka är också
            de som får den sämsta vården. De som bedömts behöva mest hjälp
            får en mindre del av hjälpen utförd än de som bara behöver små
            insatser. Av bedömd tid för tillsyn, rehabilitering och hemskötsel
            utförs mindre än 40 %. I äldreboendet gick 64 % av personalens
            tid till brukarna, mot 45 % i hemtjänsten.
          </note>
          <note n="375f6408">
            Tidigare studier från Boverket och Socialstyrelsen visar att
            det sker en omfattande avveckling av särskilda boenden för äldre.
            Under perioden 20022005 har antalet platser minskat med 13 500
            i riket, vilket motsvarar 11,8 % av beståndet. Detta är anmärkningsvärt
            med tanke på att det redan nu är brist på särskilda boenden för
            äldre och att denna brist kommer att förvärras med en åldrande
            befolkning, ändå minskas antalet platser stadigt.
          </note>
          <note n="c363b16c">
            Att det finns brister inom äldrevården har länge varit känt.
            Undersökning efter undersökning visar att många äldre lever under
            ovärdiga förhållanden. Tusentals äldre är undernärda och lider
            av vätskebrist, de sitter fastspända för att personalen inte har
            tid att se efter dem, de får liggsår som förvärras av vätskebrist
            och får vänta i timmar på att blöjor ska bytas. Personer som drabbas
            av olika demenssjukdomar diskrimineras och får inte den vård de
            har rätt till.
          </note>
          <note n="12c7d557">
            Många av problemen inom äldreomsorgen är akuta och kräver omedelbara
            insatser. Mot denna bakgrund är det angeläget att riksdagen ordnar
            en aktuell riksdagsdebatt om situationen för de äldre i Sverige.
          </note>
          <note n="85a06940">
            Stefan Attefall
          </note>
          <note n="83cf7bcc">
            5 § Meddelande om frågestund
          </note>
          <note n="e5e38750">
            Andre vice talmannen meddelade att vid frågestunden torsdagen
            den 20 oktober kl. 14.00 skulle följande statsråd närvara:
          </note>
          <note n="4b7c99e7">
            Finansminister Pär Nuder, statsrådet Hans Karlsson, försvarsminister
            Leni Björklund, socialminister Berit Andnor och statsrådet Ibrahim
            Baylan.
          </note>
          <note n="39f4f413">
            6 § Svar på interpellation 2005/06:19 om olympiska spel i Sverige
          </note>
          <note type="speaker" n="7af0fbde">
            Anf. 1 Vice statsminister BOSSE RINGHOLM (s):
          </note>
          <u who="bosse_ringholm_minister_2004" xml:id="i-7d556c6ca798b0bf-0" n="254054cb" next="i-0a76fdb62ce2f91f-0">
            <seg n="b74b8e1f">
              Fru talman! Håkan Larsson har frågat mig vilka åtgärder jag har
              vidtagit för att en ansökan om att få arrangera vinter-OS 2014
              skulle ha beretts tidigare inom Regeringskansliet, om jag avser
              att verka för att Sverige ska ansöka om att få arrangera olympiska
              spel i framtiden och vilka slutsatser jag dragit av det avbrutna
              arbetet med en ansökan inför vinter-OS 2014. Slutligen har Håkan
              Larsson frågat mig vilka åtgärder jag ämnar vidta för att Sverige
              i framtiden ska kunna stå som värd för olympiska spel och andra
              stora internationella arrangemang.
            </seg>
            <seg n="53f84a43">
              Enligt Internationella Olympiska Kommitténs regler är det en
              nations olympiska kommitté tillsammans med en stad eller en kommun
              som äger rätten att ansöka om att få arrangera ett olympiskt spel.
              Sveriges Olympiska Kommitté (SOK) har tillsammans med representanter
              för Riksidrottsförbundet och i samarbete med Åre och Östersunds
              kommuner under 2004 gjort en förstudie av en eventuell svensk
              ansökan om vinter-OS 2014. I studien redovisas en bedömning av
              kostnaderna för att bygga de anläggningar och den kompletterande
              infrastruktur som krävs för att genomföra ett vinter-OS.
            </seg>
          </u>
          <note n="06f9cc68">
            I december 2004 beslutade SOK att gå vidare med arbetet för att
            få arrangera vinter-OS 2014. I januari 2005 ställde sig Östersunds
            kommun bakom SOK:s beslut att inleda arbetet med att utforma en
            ansökan om att få arrangera vinter-OS 2014, och i februari i år
            ställde sig även Åre kommun bakom SOK:s beslut. Regeringskansliet
            var hela tiden informerat om denna process.
          </note>
          <u who="bosse_ringholm_minister_2004" xml:id="i-0a76fdb62ce2f91f-0" n="254054cb" prev="i-7d556c6ca798b0bf-0">
            <seg n="847eb5a4">
              Ett olympiskt vinterspel och Paralympics innebär ett betydande
              statligt åtagande. Statliga garantier för att genomföra stora
              arrangemang som olympiska spel kräver ett omfattande underlag
              som regeringen måste analysera och inhämta myndigheters och organisationers
              synpunkter på. Först därefter kan regeringen gå till riksdagen
              för att inhämta dess godkännande. Tiden för detta var mycket kort.
              Regeringen beslutade dock i början av mars 2005 att ge Statskontoret
              i uppdrag att genomföra en samhällsekonomisk analys av de effekter
              som uppstår om Sverige tilldelas olympiska vinterspel och Paralympics
              i Östersund och Åre 2014. I analysen skulle bland annat ingå att
              bedöma effekter av den ökade turismen till Sverige, effekter på
              sysselsättning samt övriga effekter på statsbudgeten.
            </seg>
            <seg n="d360dfb3">
              Statskontoret redovisade sin analys i juni 2005. Statskontorets
              bedömning var att ett vinter-OS i Åre och Östersund 2014 i huvudsak
              skulle vara av positivt värde för medborgarna. Ett väl genomfört
              vinter-OS skulle också enligt Statskontorets bedömning kunna bidra
              till ökad nationell prestige och stolthet över att vara svensk
              medborgare. Statskontoret bedömde dock att de statliga kostnaderna
              för ett vinter-OS 2014 skulle väsentligt komma att överstiga de
              statliga intäkterna. Det statsfinansiella underskottet av vinter-OS
              2014 beräknades ligga i intervallet 3,58,4 miljarder kronor.
            </seg>
            <seg n="11b5e91c">
              Regeringen, Riksidrottsförbundet och Sveriges Olympiska Kommitté
              gjorde därefter en gemensam bedömning att det inte fanns förutsättningar
              för Sverige att gå vidare med en ansökan. Bedömningen var att
              de samhällsekonomiska förutsättningarna för att genomföra vinter-OS
              2014 var alltför osäkra.
            </seg>
            <seg n="1b75df83">
              Det är enligt min mening angeläget att Sverige kan stå som värd
              för stora internationella idrottsevenemang. En viktig uppgift
              för regeringen är att visa sitt förtroende för och stötta de idrottsorganisationer
              som ansöker om att få arrangera internationella evenemang. Jag
              vill gärna understryka att Åre och Östersund är mycket väl lämpade
              för att arrangera stora internationella idrottstävlingar.
            </seg>
          </u>
          <note type="speaker" n="213c2d8e">
            Anf. 2 HÅKAN LARSSON (c):
          </note>
          <u who="hakan_larsson_c0f261" xml:id="i-6040a7667b002ae6-0" n="ec5ac6ea">
            <seg n="bc3d48c5">
              Fru talman! Jag vill tacka idrottsministern för svaret på min
              interpellation. Tyvärr är jag inte riktigt nöjd med svaren de
              är inte så klargörande på mina frågor.
            </seg>
            <seg n="6f0f9e1a">
              Det var kommunledningarna i Östersund och Åre som i december
              2003 uppvaktade Sveriges Olympiska Kommitté med uppmaningen att
              SOK borde utreda förutsättningarna för att söka värdskapet för
              de olympiska vinterspelen 2014. Initiativet togs alltså lokalt.
            </seg>
            <seg n="12fb45b0">
              Över huvud taget har det i Jämtland funnits en stark vilja att
              söka OS 2014. Uppslutningen bakom en kandidatur har varit mycket
              stark, om möjligt ännu starkare än vid tidigare kandidaturer.
              Vi som lever i dessa bygder inser att ett OS skulle medverka till
              ett verkligt lyft för hela regionen, och då inte bara idrottsmässigt.
            </seg>
            <seg n="64e1dc3e">
              Glädjande nog visade det sig att det denna gång fanns ett stort
              positivt intresse även från SOK och Riksidrottsförbundet för att
              Sverige nu skulle ta sig samman och bjuda igen till ett OS efter
              alla spel i andra länder som svenska idrottsmän och idrottskvinnor
              deltagit i. Den 7 december 2004 beslutade SOK:s styrelse att gå
              vidare med en OS-ansökan. Innan dess hade man gjort en detaljerad
              förstudie. Samtidigt lämnades en redovisning till idrottsministern
              av vilka krav en ansökan skulle ställa på staten.
            </seg>
            <seg n="b26c3129">
              I Regeringskansliet agerade man, vad vi kan förstå, inte förrän
              i mars, då Statskontoret fick i uppdrag att granska ansökan och
              göra den analys som Bosse Ringholm talade om här. Först den 20
              juni redovisades utredningen, och då fanns det mycket lite tid
              att kritiskt granska innehållet och föra en diskussion innan tidpunkten
              då den formella ansökan måste lämnas in.
            </seg>
            <seg n="aed6436a">
              Därför vill jag fråga Bosse Ringholm: Varför tog du och Regeringskansliet
              inte itu med att granska OS-frågan förrän i mars när SOK lämnade
              sina synpunkter redan i december?
            </seg>
            <seg n="1339379e">
              Statskontorets rapport borde ha diskuterats och kritiskt granskats.
              I mycket handlar det om en attitydfråga. Rapporten såg en OS-ansökan
              i första hand som ett risktagande och inte som en investering
              i hela samhället.
            </seg>
            <seg n="fc612e8a">
              Uppenbarligen har idrottsministern samma syn. Måndagen den 27
              juni avblåstes hela projektet efter ett möte på Regeringskansliet
              med hänvisning till att de samhällsekonomiska effekterna är för
              osäkra.
            </seg>
            <seg n="88ed142e">
              Frågan kom, vad jag förstår, över huvud taget aldrig upp i regeringen,
              utan det var ministern själv som tog det här beslutet att inte
              gå vidare tillsammans med företrädare för SOK och Riksidrottsförbundet.
              Varför togs inte den här frågan upp och diskuterades i hela regeringen?
              Det handlar ju inte bara om idrott, utan det handlar också om
              näringspolitik och regional utveckling, som har betydelse för
              många departement.
            </seg>
            <seg n="1c539a2f">
              Som jag konstaterade i min interpellation fanns det mer positiv
              vilja från andra regeringar, i länder som Kazakstan, Georgien,
              Spanien, Sydkorea, Ryssland, Österrike och Bulgarien. I dessa
              länder har regeringarna ställt sig bakom och ställt de garantier
              som krävs för en OS-satsning, men Sveriges regering ansåg tydligen
              att vi inte hade de förutsättningarna.
            </seg>
            <seg n="84582ed6">
              I Östersund och Åre finns de grundläggande förutsättningarna
              för att genomföra ett vinter-OS i form av snö och is etcetera.
              Där finns en erkänt god förmåga att arrangera och genomföra stora
              idrottsevenemang. Det finns mycket goda förutsättningar att skapa
              ett mycket konkurrenskraftigt OS-koncept. Därför är det så synd
              att det den här gången inte fanns en regering som ställde sig
              bakom en kandidatur.
            </seg>
            <seg n="f1bf3a51">
              För framtiden är det väldigt viktigt att veta hur du, Bosse Ringholm,
              ser på Sveriges möjligheter att ansöka om att få arrangera olympiska
              spel i framtiden. Om Sydkorea skulle få det 2014 finns det förutsättningar
              för en ny ansökan, men då måste vi veta vad de beslutande anser.
            </seg>
          </u>
          <note type="speaker" n="42e88677">
            Anf. 3 Vice statsminister BOSSE RINGHOLM (s):
          </note>
          <u who="bosse_ringholm_minister_2004" xml:id="i-3e2c5026e2ed48ed-0" n="254054cb">
            <seg n="bc820916">
              Fru talman! På en punkt vill jag korrigera Håkan Larsson. När
              han säger att regeringen i sin helhet inte har diskuterat OS-ansökan
              är det fel. Vi har vid minst två tillfällen diskuterat OS-ansökan
              i hela regeringen, både före och efter den förstudie som gjordes
              av Statskontoret. Vi har naturligtvis mycket noga analyserat och
              diskuterat resultaten i Statskontorets studie. Skälet till att
              vi först i mars 2005 utsåg Statskontoret som utredare och analytiker
              av förstudien var att vi inväntade dels SOK:s förslag och förstudie,
              som kom i slutet av hösten 2004, dels Åre och Östersunds kommuners
              beslut som kom i januari respektive februari, som framgår av mitt
              interpellationssvar. Så länge vi inte visste om de båda kommunerna
              och SOK stod bakom det här hade vi inte heller skäl att göra förstudien.
              Vi kunde inte heller göra förstudien på hösten, eftersom vi då
              inte hade ett underlag i form av ekonomisk statistik, investeringskostnader
              och andra prognoser som gjordes.
            </seg>
            <seg n="b0d863b5">
              Jag vill hävda att den period som i och för sig var kort, från
              mars fram till sommaren, då man gjorde en studie av förstudien
              och Statskontoret kom fram till sin analys, var tillräcklig för
              att kunna ge vissa resultat för vår fortsatta diskussion. Jag
              vill gärna säga till Håkan Larsson och alla i Jämtland att vi
              är helt övertygade om att både Östersund och Åre är kapabla att
              rymma olympiska spel. Där har vi inte någon som helst tvekan.
              Både Östersund och Åre har härbärgerat stora internationella vintertävlingar
              av olika slag, och vi är utomordentligt övertygade om att de kommer
              att göra det igen. De har utomordentligt goda arrangörsmässiga
              förutsättningar för det.
            </seg>
            <seg n="a9d94e22">
              Vår diskussion handlar i stället om de samhällsekonomiska möjligheterna.
              Det fanns, som studien visar, en stor samhällsekonomisk pluspost
              för Jämtland framför allt. Den var inte lika tydlig för Sverige
              som helhet. Det fanns framför allt en stor ekonomisk risk i storleksordningen
              från 34 upp till 78 miljarder kronor. Det kanske inte på något
              vis var förvånande. Vi har sett att det vinter-OS som ska hållas
              i Turin i början av nästa år har fördubblat sina kostnader på
              kort tid. Därför var nog ändå den kalkyl som gjordes av Statskontoret
              och i förstudien relativt låg och begränsad. Det kanske fanns
              ännu större risker. Vi utgick ändå från det material som Statskontoret
              hade. Ändå bedömde de det som att riskfaktorn var ganska hög.
            </seg>
            <seg n="320dbdea">
              Det kan diskuteras om det ska vara 2018 eller något annat år.
              Det beror lite grann på vem som får spelen 2014, som Håkan Larsson
              sade. Det är klart att om det inte är ett europeiskt land som
              får det 2014 så är förutsättningarna större att Europa kan få
              det 2018. Det ökar naturligtvis möjligheterna för Åre och Östersund
              framöver. Men vi är ganska övertygade om att man också måste lägga
              in ett större näringspolitiskt perspektiv, inte bara ett idrottsperspektiv,
              på en OS-ansökan och få det nationella näringslivet att på ett
              väldigt tydligt sätt engagera sig för en sådan här stor vintertävling
              om det ska bli aktuellt med kommande ansökningar om vinter-OS
              för Sveriges del.
            </seg>
          </u>
          <note type="speaker" n="66eb9593">
            Anf. 4 HÅKAN LARSSON (c):
          </note>
          <u who="hakan_larsson_c0f261" xml:id="i-6040a7667b002ae6-1" n="ec5ac6ea">
            <seg n="95f8d56f">
              Fru talman! Det är positivt att det finns en liten öppning för
              framtiden. Ett näringspolitiskt perspektiv borde vi ha haft redan
              den här gången från regeringens sida. Det är ju verkligen en näringspolitisk
              satsning. Det är inte en strikt idrottssatsning att arrangera
              ett vinter-OS.
            </seg>
            <seg n="a6f826a0">
              Bosse Ringholm säger att kostnaden i Turin har ökat, och det
              är möjligt. Men om man granskar olympiska spel under senare år
              så har de varit samhällsekonomiskt positiva arrangemang. Till
              och med själva spelen har gått med plus på de flesta håll sedan
              1976 i Montreal, där det var en stor förlust.
            </seg>
            <seg n="0662e404">
              Varför skulle då Sverige vara så dåligt på att arrangera ett
              sådant här arrangemang ekonomiskt? Jag tror att det är precis
              tvärtom. Vi hade klarat det på ett alldeles utmärkt sätt. Besvikelsen
              är stor, när man hade lagt ned så mycket jobb och förberett sig
              så väl, över att detta avbröts i sista minuten innan man skulle
              lämna in en ansökan. Det har kommit signaler från runtom i världen
              om att man är väldigt förvånad över att Sverige inte söker OS.
              Man upplever att Sverige hade den starkaste kandidaturen på förhand.
              Själv har jag haft en hel del kontakter med grannarna i Norge,
              i Tröndelag. Där agerade man aktivt för att hindra att Tromsö
              sökte OS 2014 med motiveringen att det nu var dags för Sverige
              och Östersund och Åre att få arrangera ett vinter-OS. När de hör
              att Sverige drog sig ur skakar de bara på huvudet och undrar vad
              svenskarna håller på med. Det är lite grann det vi undrar i Jämtland
              också.
            </seg>
            <seg n="77fd7544">
              Om vi ska söka ett vinter-OS 2018 måste vi få ett klart besked
              mycket tidigare från statsmakternas sida om att det är ett positivt
              projekt, att man kommer att stötta det och att Sverige ska bjuda
              igen världens idrottsungdom och inte bara åka på andra länders
              arrangemang när det är olympiska spel.
            </seg>
          </u>
          <note type="speaker" n="c240b468">
            Anf. 5 Vice statsminister BOSSE RINGHOLM (s):
          </note>
          <u who="bosse_ringholm_minister_2004" xml:id="i-3e2c5026e2ed48ed-1" n="254054cb">
            <seg n="2228b25d">
              Fru talman! Statskontorets studie visar att risken för kostnader
              var betydande och framför allt att förlustrisken skulle vara i
              storleksordningen 38 miljarder kronor. Håkan Larsson är den förste
              som säger att det inte stämmer och att man till och med skulle
              ha kunnat göra en vinst. Jag är naturligtvis oerhört intresserad
              av om Håkan Larsson kan visa mig det underlag som säger vilken
              vinst man skulle kunna ha fått på ett OS 2014 i Sverige. Det är
              i varje fall inte något underlag som jag har sett tidigare. Så
              jag är oerhört spänd på om Håkan Larsson kan redovisa det underlaget.
            </seg>
          </u>
          <note type="speaker" n="661c719f">
            Anf. 6 HÅKAN LARSSON (c):
          </note>
          <u who="hakan_larsson_c0f261" xml:id="i-6040a7667b002ae6-2" n="ec5ac6ea">
            <seg n="0207168f">
              Fru talman! Det togs fram ett underlag några dagar innan en ansökan
              skulle lämnas in. Bosse Ringholm vet också att det finns väldigt
              mycket beräkningar om vad man kan dra in och inte. Vi borde ha
              haft underlaget på ett väldigt tidigt stadium och haft olika organisationer
              och experter som hade räknat på vad det kan innebära. Om man ska
              arrangera ett olympiskt spel över huvud taget är det naturligtvis
              ett risktagande. Ingen skulle över huvud taget ta på sig ansvaret
              att kandidera om man räknar upp alla risker. Det är ju möjligheterna
              att både ekonomiskt och idrottsmässigt göra ett stort arrangemang
              som gör att det är så många länder som konkurrerar om att få arrangera.
              Det är inte för att göra förluster. Varför ställer andra länders
              regeringar upp som garanter för sina orter som ansöker? Det är
              länder som har oerhört mycket sämre ekonomiska utgångspunkter
              än Sverige. Det är naturligtvis för att man tror och är övertygad
              om att det är positivt för landet och utvecklingen. Dessutom tror
              man att det kan gå ekonomiskt ihop. Det har det gjort under senare
              tiders OS-arrangemang. Det finns avskräckande exempel tidigare
              i historien, men med de förutsättningar som finns i dag och om
              man är duktig arrangör går det att på ett tidigt stadium planera
              det på ett mycket gott sätt.
            </seg>
          </u>
          <note type="speaker" n="ae33628c">
            Anf. 7 Vice statsminister BOSSE RINGHOLM (s):
          </note>
          <u who="bosse_ringholm_minister_2004" xml:id="i-3e2c5026e2ed48ed-2" n="254054cb">
            <seg n="501cd828">
              Fru talman! Ett OS till Sverige, antingen det är ett vinter-
              eller sommar-OS, är naturligtvis oerhört positivt. Jag som idrottsminister
              och idrottsvän skulle mer än någon annan önska just ett OS till
              Sverige. Jag vet att inte bara Jämtland utan hela Sverige skulle
              välkomna ett sådant OS. Men man kan inte bortse från att det också
              kostar någonting. Den studie som Statskontoret gjorde som talar
              om kostnader i storleksordningen 38 miljarder kronor har såvitt
              jag vet inte ifrågasatts vare sig av SOK, Riksidrottsförbundet
              eller de berörda kommunerna. Jag frågar än en gång Håkan Larsson
              om han har en annan kalkyl som kan visa att det här går med vinst.
              Det hade varit oerhört intressant om den kalkylen hade visats
              upp före regeringens beslut i somras.
            </seg>
            <seg n="34d26fd0">
              Jag har fått informationer om att det är en väldigt kraftig kostnadsökning
              inför vinter-OS i Turin nästa år. Det har till och med talats
              om upp till en fördubbling. Det visar naturligtvis de risker som
              finns. Håkan Larsson kan ha rätt i att det alltid finns risker,
              men de måste vägas mot vad man tror är möjligt att arrangera.
              Jag tror att det skulle vara väldigt bra för framtiden och våra
              möjligheter att söka OS i framtiden jag hoppas att de möjligheterna
              finns om vi kunde se det inte bara ur ett idrottsperspektiv utan
              ur ett bredare näringspolitiskt perspektiv. Då talar jag om hela
              det nationella näringslivet, inte bara näringslivet i Jämtland.
              Det handlar om hela det svenska näringslivets horisont och att
              man ska se det som en väldig tillgång. Man kanske också från den
              internationella olympiska kommittén kan bidra till att hålla nere
              en del av kostnaderna som man får för mer tillfälliga typer av
              anläggningar och som vore bra att undvika. Man kunde breda ut
              arrangemanget på ett sådant sätt att man minimerar kostnaderna.
              Då kanske det både kan gå ihop och ge positiva ekonomiska resultat.
            </seg>
          </u>
          <note n="70345aa1">
            Överläggningen var härmed avslutad.
          </note>
          <note n="7550df1c">
            7 § Svar på interpellation 2005/06:25 om ändring av 28 § i jaktförordningen
          </note>
          <note type="speaker" n="8684d2e2">
            Anf. 8 Jordbruksminister ANN-CHRISTIN NYKVIST (s):
          </note>
          <u who="ann-christin_nykvist_minister_2002" xml:id="i-3e2c5026e2ed48ed-3" n="bf467618">
            <seg n="bee2d6c5">
              Fru talman! Bengt-Anders Johansson har frågat mig vilka åtgärder
              jag tänker vidta för att djurägare ska kunna freda sina tamdjur,
              oavsett om de är hägnade eller inte, vid ett direkt rovdjursangrepp.
            </seg>
            <seg n="1c863bb0">
              Den rovdjurspolitik som riksdagen har beslutat om innebär att
              de naturligt förekommande rovdjursarterna ska finnas i livskraftiga
              bestånd och att de ska kunna sprida sig till för dem naturliga
              områden. Dessa arter ska finnas i så stora antal att de långsiktigt
              finns kvar i den svenska faunan. Samtidigt får inte detta inkräkta
              på människors försörjning eller på möjligheterna att röra sig
              fritt i naturen.
            </seg>
            <seg n="71545fbe">
              Förekomsten av vilda rovdjur i våra skogar är konfliktfylld.
              Beroende på var du bor och vilken relation du har till naturen
              finns det i dag stora skillnader mellan människors syn på våra
              stora rovdjur. Många känner ett starkt engagemang för rovdjurens
              plats i den svenska naturen. Andra ser det som nödvändigt att
              hitta sätt att reglera rovdjursstammen så att de inte inkräktar
              på människors försörjning eller på möjligheten att röra sig fritt
              i naturen.
            </seg>
            <seg n="022dc590">
              Bestämmelsen om skyddsjakt i 28 § jaktförordningen har kritiserats
              för att den inte i tillräcklig grad beaktar en djurägares intresse
              av att skydda sina djur mot rovdjursangrepp. Att det finns svårigheter
              i tolkningen och tillämpningen av bestämmelsen framgår av det
              så kallade Gräsömålet i Högsta domstolen.
            </seg>
            <seg n="29089edf">
              Mot denna bakgrund har Jordbruksdepartementet utarbetat en promemoria
              om skyddsjakt på rovdjur med stöd av 28 § jaktförordningen. I
              promemorian föreslås att bestämmelsen ändras så att ett rovdjur
              får dödas om det är sannolikt att det går till angrepp mot ett
              tamdjur som befinner sig inom ett inhägnat område avsett för skötsel
              av tamdjuret. En förutsättning är dock att det inte går att skrämma
              bort rovdjuret eller på annat lämpligt sätt avvärja angreppet.
              Bakgrunden till departementets överväganden är följande.
            </seg>
            <seg n="f357cdfc">
              Naturvårdsverket har tidigare föreslagit att det inte ska krävas
              att tamdjur skadas eller dödas för att skyddsjakt ska få tillgripas.
              I stället bör det krävas att det först har gjorts försök att avvärja
              angreppet på annat sätt än genom jakt.
            </seg>
            <seg n="e3c1e67c">
              Vid remissbehandlingen av Naturvårdsverkets förslag har det uttryckts
              farhågor för att en regel om krav på skrämselförsök som förutsättning
              för skyddsjakt kan komma att medföra bevissvårigheter. Det har
              framhållits att invändningar om att dödandet av ett rovdjur skett
              först efter det att försök har gjorts att skrämma djuret i princip
              inte kommer att kunna motbevisas av åklagare. Bestämmelsen kan
              också komma att utnyttjas av dem som ägnar sig åt illegal jakt
              genom de bevisproblem som uppstår om det nu gällande kravet på
              att ett tamdjur ska ha skadats för att rovdjuret ska få dödas
              tas bort.
            </seg>
            <seg n="b31b18ab">
              Det går inte att bortse från dessa synpunkter. Jag är därför
              inte beredd att föreslå en generell utvidgning av möjligheten
              att bedriva skyddsjakt utan förgående myndighetsbeslut. Situationen
              är dock en annan i fall där det upptäcks att ett rovdjur har tagit
              sig in på ett inhägnat område avsett för tamdjursskötsel och det
              är sannolikt att ett angrepp på tamdjuren förestår, men rovdjuret
              ännu inte har skadat eller dödat något djur. Här finns inte motsvarande
              bevisproblem. För dessa fall finns det enligt min mening skäl
              att föreskriva att rovdjuret får dödas.
            </seg>
            <seg n="1b61ba74">
              Jag har samtidigt stor förståelse för den upprördhet och sorg
              som drabbade hundägare känner. Den juridiska sakkunskapen måste
              fortsätta att fundera på hur denna fråga skulle kunna hanteras,
              utan att skapa en rättsosäker ordning. Dessutom måste vi fortsätta
              att följa utvecklingen när rovdjursstammarna växer.
            </seg>
            <seg n="3e742bfa">
              Det handlar således inte om att vi värderar olika tamdjur på
              olika sätt. Syftet är i stället att åstadkomma en ordning som
              är lätt att tillämpa på ett rättssäkert sätt.
            </seg>
            <seg n="f3f369dc">
              Uttrycket inhägnat område avsett för tamdjursskötsel bör omfatta
              områden som med olika former av stängsel, staket, mur eller liknande
              avgränsats från omgivningarna för att hålla tamdjuren inom området.
              Utrymmet för att bedriva skyddsjakt enligt 28 § jaktförordningen
              skulle med en sådan definition bli relativt vidsträckt.
            </seg>
            <seg n="91ca7122">
              För mig som jordbruksminister är det en viktig uppgift att värna
              en levande landsbygd. För att nå detta måste de som lever där
              och som driver verksamhet där kunna göra detta med rimliga förutsättningar.
              Rovdjurspolitiken måste givetvis utformas med respekt för detta.
            </seg>
            <seg n="1b19d5b6">
              Promemorian har skickats ut på en bred remiss. Remissvaren ska
              ha kommit in senast den 15 november. Därefter kommer frågan om
              ett slutligt ställningstagande till utformningen av 28 § jaktförordningen
              att beredas i Regeringskansliet. Min förhoppning är att en ändring
              ska kunna träda i kraft senast vid årsskiftet.
            </seg>
          </u>
          <note type="speaker" n="a0e9b5ea">
            Anf. 9 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-019d43b4609eb5d2-0" n="0488ee18">
            <seg n="9b357e2b">
              Fru talman! Tack, jordbruksministern, för svaret på den här frågan,
              som vi har debatterat några gånger tidigare. Jag kommer i det
              inledande anförandet att ställa två konkreta frågor som jag begär
              att jordbruksministern bemödar sig om att besvara i sitt nästkommande
              inlägg.
            </seg>
            <seg n="91539471">
              För mig och oss moderater är det oerhört viktigt att fastställa
              att människovärlden är överställd djurvärlden. Jag tror att det
              är viktigt att vi har den utgångspunkten när vi resonerar.
            </seg>
            <seg n="4f59202c">
              Djur kan inte ha rättigheter eftersom en rättighet omedelbart
              följs av en skyldighet. Det är därför bara vi människor som kan
              ha skyldigheter och rättigheter. Vi har då också en skyldighet
              att ta vara på djuren på ett bra och riktigt sätt.
            </seg>
            <seg n="71f1e6ef">
              När det gäller betydelsen av relationen mellan djur och människor
              fick jag ett utmärkt exempel i dag i Dagens Nyheter. Där skriver
              man på första sidan om hur viktig hunden är som läkande kraft.
              Med det vill jag ha sagt att djur som står oss nära rent fysiskt
              djur man har inomhus har större betydelse för det mänskliga välbefinnandet
              än djur som man har mer på distans.
            </seg>
            <seg n="c10e0035">
              Jag vill därför fråga: Delar jordbruksministern min uppfattning
              att vi människor är överställda djuren, och att, när vi kommer
              till en omöjlig konflikt, människovärdet måste gå före? Det är
              fråga ett. Samtidigt handlar det alltså om att ju närmare djuren
              står oss desto större värde har de för oss.
            </seg>
            <seg n="759f6960">
              Jag tror att det var 1999 som Rovdjursutredningen lade fram ett
              förslag till detta. Det är alltså cirka sju år sedan. Man slog
              fast att man skulle ha möjlighet att få ingripa mot alla de fyra
              stora rovdjuren. Vi ska ha klart för oss att inget av de fyra
              stora rovdjuren är några hotade arter i världen. Det ska vi ha
              klart för oss som bakgrund.
            </seg>
            <seg n="2a858469">
              Under tiden har det hänt en del. Kobonden Henrik Manfredsson
              i Gräsö har blivit dömd för grovt jaktbrott. Stig Engdal i Dalsland
              har blivit dömd till sex månaders fängelse för, såvitt jag förstår,
              brott som inte skulle ha varit brott om man hade ändrat lagstiftningen.
            </seg>
            <seg n="ce191a61">
              Som jämförelse kan jag notera att i samma Dagens Nyheter, som
              jag rekommenderar jordbruksministern att läsa, står det om en
              17-åring som berusad körde ihjäl två ungdomar, 15 år gamla. Han
              gjorde sig skyldig till grovt rattfylleri, olovlig körning, vållande
              till annans död och vårdslöshet i trafik. Han fick två veckors
              samhällstjänst.
            </seg>
            <seg n="9b54d765">
              Detta ska man ställa i relation till att få sex månaders fängelse
              när man värnar sina egna tamdjur.
            </seg>
            <seg n="a8ec09bc">
              Regeringen är ansvarig för att följa utvecklingen av rättstillämpningen
              här i landet. Man har alltså ansvar för båda de här frågorna.
            </seg>
            <seg n="df1de2ec">
              Detta gör oerhört många medborgare förtvivlade, upprörda och
              arga. Dessutom urholkar det rättsmedvetandet. Det smittar också
              över på § 28 eftersom detta är effekterna av den skrivning som
              finns.
            </seg>
            <seg n="e786f528">
              Som lagstiftare måste man känna in om det är rimligt att begära
              av medborgarna det som lagen föreskriver. Jag kan säga att jag
              skulle inte avvakta ett upprepat anfall om ett rovdjur skulle
              angripa min hund. Jag skulle alltså enligt jordbruksministerns
              tolkning göra mig till brottsling och få sex månaders fängelse.
            </seg>
            <seg n="b6ab2c3f">
              Då är min andra fråga: Anser jordbruksministern att det är rimligt
              att jag skulle få sex månaders fängelse för att jag fredar ett
              tamdjur mot ett rovdjur?
            </seg>
          </u>
          <note type="speaker" n="619cf9e9">
            Anf. 10 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-00f192697b506ea1-0" n="6ef1bcf3" next="i-14772d8cd31d2c54-0">
            <seg n="3d16a492">
              Fru talman! Det är positivt att jordbruksministern säger att
              hon vill värna en levande landsbygd. Jag håller också med om att
              denna fråga är mycket konfliktfylld. I och med att den är konfliktfylld
              måste man också skapa förståelse mellan olika folkgrupper. Så
              är det inte i dag. Förståelsen finns inte mellan olika grupper.
              Kriget är totalt, som jag ser det.
            </seg>
            <seg n="308dfac8">
              Lag stiftas av riksdagen och förordning av regeringen. Det innebär
              alltså att en förändring av jaktförordningen kommer att beslutas
              i slutna rum, detta trots den upprorsstämning som tveklöst finns
              runtom i landet i den här frågan. Det är knappast så man grundar
              ett förtroende, och det är knappast så vi värnar den öppenhet
              vi talar oss så varma för.
            </seg>
            <seg n="c1d9d551">
              När en fråga som har delegerats hanteras ute i den kommunala
              världen och anses vara av allmänt intresse höjer man upp den till
              en övre beslutsnivå. I det här fallet skulle alltså regeringen
              med samma logik föra upp frågan till riksdagens bord. Nu vet jag
              att formalian inte är sådan på riksplanet, utan förordningarna
              beslutas av regeringen. Men moraliskt tycker jag att det vore
              lämpligt i denna fråga att göra på det här sättet. Frågan har
              tveklöst ett stort allmänintresse.
            </seg>
            <seg n="e2d9be59">
              Det visar inte minst statsministerns agerande i frågan i samband
              med att han läste upp regeringsförklaringen. Han betonade då att
              Sverige ska ha en ansvarsfull rovdjurspolitik, väl förankrad i
              hela befolkningen. Konflikterna kring rovdjurspolitiken måste
              därför minska. Jaktförordningens 28 § tydliggörs.
            </seg>
            <seg n="d970b135">
              Det här var ett bra inlägg av statsministern. Men det resultat
              vi nu börjar skönja av översynen av 28 § är mindre bra. Vore det
              inte klädsamt, fru statsråd, att i debatten kunna säga att frågan
              om 28 § är så väsentlig och avgörande att den kommer att föras
              upp till riksdagen för beslut? Då skulle vi få en allmän debatt
              på ett vettigare sätt. Vi skulle få frågan mer belyst. Förhoppningsvis
              skulle vi också få en acceptans för utfallet. Jag ser fram emot
              ett positivt svar på den konkreta frågan.
            </seg>
          </u>
          <note n="25257b91">
            Anf. 11 ANITA BRODÉN (fp):
          </note>
          <u who="jorgen_johansson_5a4bc5" xml:id="i-14772d8cd31d2c54-0" n="6ef1bcf3" prev="i-00f192697b506ea1-0">
            <seg n="fafc96d1">
              Fru talman! Det är bra att det äntligen händer någonting med
              28 §. Vi är många som har krävt och frågat efter en översyn och
              en revidering av denna paragraf. Det är viktigt, inte minst för
              acceptansens skull acceptans för att människa och djur ska kunna
              leva sida vid sida.
            </seg>
            <seg n="e8316f7a">
              Folkpartiet hyllar den biologiska mångfalden, och den inbegriper
              de fyra stora rovdjuren. Men då krävs ett tydligt regelverk, ett
              regelverk som ger människan möjlighet att också skydda sina tamdjur.
            </seg>
            <seg n="22b1258b">
              I det förslag som nu föreligger saknas en viktig del. Ett par
              problemområden har inte kommit med. Det är djurägare som bedriver
              fäbodbruk, och det är jägare med hund. De finns inte med i förslaget.
              Det är viktigt, som jag ser det, att väga in också detta, just
              för att slå vakt om acceptansen, kunna behålla en biologisk mångfald
              och leva sida vid sida.
            </seg>
          </u>
          <note type="speaker" n="85f38fe0">
            Anf. 12 BJÖRN VON DER ESCH (kd):
          </note>
          <u who="bjorn_von_der_esch_2e19ba" xml:id="i-5f27a2fc80847cae-0" n="d83d204a">
            <seg n="01f82e37">
              Fru talman! Jag ser det som olyckligt att det i denna debatt
              handlar så väldigt mycket om juridiska spetsfundigheter: När ska
              man få skjuta en varg, utanför eller innanför hägnet? Ska den
              ha anfallit en gång? Ska den vara på väg en gång till? Vi når
              aldrig fram till själva kärnfrågan, och den är naturligtvis: Hur
              mycket varg ska vi ha, och var ska vi ha vargen?
            </seg>
            <seg n="de0d7a50">
              Här hänvisar man till ett riksdagsbeslut. Men det finns inga
              riksdagsbeslut i det här landet som är huggna i sten och inte
              kan tas upp till förnyad prövning. När man börjar få erfarenheter
              av ett beslut är det dags att ta upp det till ny prövning. Då
              gäller det att väga nackdelarna mot fördelarna. Detta, menar jag,
              har inte gjorts. Vad är nackdelarna av att ha varg i Sverige?
              Vad är nackdelarna av att inte ha varg i Sverige? Eller vänd på
              det: Vad är fördelarna med varg i Sverige respektive fördelarna
              med att inte ha det?
            </seg>
            <seg n="686819bd">
              Vi har i Sverige i dag Europas kanske absolut artrikaste viltfauna
              i våra skogar. Vi har rådjur, vi har dovhjort, vi har kronhjort,
              vi har mufflon och vi har svin. Denna fauna har vuxit fram under
              hundratals år i ett Sverige där vargen har varit borta. Nu säger
              vi: Vi tar tillbaka vargen, för den har funnits här en gång i
              tiden. Det kan man naturligtvis göra, men man kan inte bara lyfta
              in någonting som fanns för 150 år sedan utan att ta hänsyn till
              att allt annat har utvecklats under tiden. Det går inte att bara
              flytta klockan tillbaka och säga: Nu kör vi som när vi hade varg
              för 150 år sedan.
            </seg>
            <seg n="7ae17e3f">
              Som Bengt-Anders Johansson sade är ju vargen inte heller utrotningshotad.
              Det finns uppskattningsvis 250 000 vargar på norra halvklotet.
            </seg>
            <seg n="88d7c2fa">
              Låt oss höra med människor ute i bygderna! Frågar vi människor
              om vi ska ha varg i Sverige är det många som säger ja. Frågar
              vi i varje kommun om man vill ha varg i sin kommun och låter dem
              ha folkomröstning om detta blir resultatet ett helt annat. Först
              när vi har svar på de här frågorna vet vi vilka avskjutningsregler
              vi ska ha för att nå det politiska syfte som svenska folket vill
              ha.
            </seg>
          </u>
          <note type="speaker" n="9e864596">
            Anf. 13 Jordbruksminister ANN-CHRISTIN NYKVIST (s):
          </note>
          <u who="ann-christin_nykvist_minister_2002" xml:id="i-3e2c5026e2ed48ed-4" n="bf467618">
            <seg n="d96199b6">
              Fru talman! Jag vill börja med att erinra om att riksdagen har
              tagit ställning för den rovdjurspolitik som nu är utgångspunkten
              för regeringens bedömningar. Det är en rovdjurspolitik som man
              har kommenterat vid återkommande tillfällen, senast år 2004. Riksdagen
              har där gjort mycket tydligt att vi ska utgå från de fastlagda
              målen för rovdjurspolitiken och beakta rättssäkerhetsaspekter
              när vi funderar på bland annat frågan om skyddsjakt.
            </seg>
            <seg n="f3bef7f1">
              Detta beslut innebär att vi ska ha de stora rovdjur som naturligt
              har förekommit i våra skogar i ett sådant antal att vi har livskraftiga
              stammar, och de ska finnas i sina naturliga utbredningsområden.
              Vid den tidpunkt då vi har uppnått de mål som vi har fastslagit
              är vi naturligtvis i ett annat läge eftersom vi då kommer att
              kunna ha ett annat förhållningssätt till jakten. Jag vill hänvisa
              till hur vi i dag förhåller oss till björnen.
            </seg>
            <seg n="48dd9585">
              Jag menar att vi måste ha ett förtroende för rovdjurspolitiken.
              Vi måste ha en legitimitet för rovdjurspolitiken. Det är därför
              vi nu har vidtagit åtgärder och lagt fram ett förslag till förändringar
              av 28 §.
            </seg>
            <seg n="354b32fe">
              Det är olyckligt att vi har en konflikt kring rovdjurspolitiken.
              Detta är ju egentligen någonting som är en stor tillgång för oss
              att ha de stora rovdjuren vilt förekommande i våra skogar. Också
              det skapar ju en förutsättning för en levande landsbygd.
            </seg>
            <seg n="05f9318c">
              Vi ska vidta skadeförebyggande åtgärder. Detta handlar inte bara
              om lagstiftning; jag är glad att Björn von der Esch tar upp den
              frågan. Det handlar också om andra åtgärder. Det kan handla om
              stängsel. Det kan handla om olika typer av nattfållor om man har
              fäbodbruk, som Anita Brodén tog upp. Det kan handla om att man
              har vakthundar i fäbodbruket. Det kan handla om information.
            </seg>
            <seg n="d660a88b">
              Vi ska se till att vi har en god dialog, regionalt och lokalt,
              och också se till att vi får ett inflytande på den regionala och
              lokala nivån. Vi ska också ha god skadereglering.
            </seg>
            <seg n="c2483f63">
              När det sedan gäller 28 § vill jag säga: Gör nu inte det bästa
              till det godas fiende! Den här paragrafändringen handlar om att
              hantera de problem vi fick i Gräsömålet där vi fick en otydlighet
              och en rättsosäkerhet. Den här ändringen tar hand om den problematiken
              och gör det tydligt vad som gäller när man har tamdjur inom hägn.
            </seg>
            <seg n="3ebd1888">
              Sedan säger jag i mitt svar att jag med det inte är färdig med
              vad vi kan göra för att skapa ett förtroende för rovdjurspolitiken.
              Det finns ytterligare åtgärder vi kan vidta. Det kan handla om
              skadeförebyggande. Det kan säkert handla om juridiken också. Men
              det är inte säkert att det är huvudspåret. Det kan vara så att
              det är ytterligare inflytande på den regionala och lokala nivån
              som är lösningen på problemet.
            </seg>
            <seg n="f3229597">
              Jag vill säga till Bengt-Anders Johansson när det gäller den
              första väldigt filosofiska frågan om människovärde att det här
              är en tusenårig debatt som vi har haft. Människan har tagit tamdjuren
              i sin tjänst. Med det följer ett ansvar som människan har för
              tamdjuren. Det kommer väldigt tydligt till uttryck i vår djurskyddslagstiftning.
              Det är en fråga om etik och moral, en fråga som är levande. Men
              det är klart att i och med att människan har tagit tamdjuren i
              sin tjänst följer med det ett särskilt ansvar.
            </seg>
          </u>
          <note type="speaker" n="cc72fd9b">
            Anf. 14 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-019d43b4609eb5d2-1" n="0488ee18">
            <seg n="59ae652b">
              Fru talman! Tack, jordbruksministern, för svaret på första frågan.
              Jag uppfattar att vi är överens när det gäller tolkningen av människovärde
              och människans oinskränkta möjlighet att också utöva makt över
              djuren. Det tycker jag är en bra utgångspunkt för det fortsatta
              resonemanget.
            </seg>
            <seg n="c55a11b5">
              Men jag noterade också att jordbruksministern glömde eller förbisåg
              att svara på min andra fråga, nämligen rimligheten i att jag skulle
              få sex månaders fängelse om jag värnar min hund mot rovdjursangrepp.
              Jag avvaktar svar på den frågan i nästa inlägg.
            </seg>
            <seg n="2c74a28b">
              När jag läste svaret från jordbruksministern noterade jag att
              den tvekan hon ger uttryck för bottnar i remissvaren på Naturvårdsverkets
              förslag. Det står att man och så vidare. Jag skulle vara väldigt
              intresserad av vilka det är egentligen, för det anges inte vilka
              det är som har de här dubierna.
            </seg>
            <seg n="b85f5356">
              Det sägs bland annat att illegal jakt skulle underlättas. Jag
              kan säga jordbruksministern att de som ägnar sig åt illegal jakt
              är brottslingar. De bryr sig inte om vad det står i jaktförordningen,
              tro mig!
            </seg>
            <seg n="ab06a5d7">
              Däremot säger rovdjursforskarna att den illegala jakten skulle
              minska om vi öppnar möjligheten att inom ramen för § 28 kunna
              värna våra tamdjur rakt igenom. Då är min fråga till jordbruksministern:
              Litar jordbruksministern vare sig på Naturvårdsverket, eftersom
              de hade ett annat förslag som de lagt på regeringens bord, eller
              på rovdjursforskarna?
            </seg>
            <seg n="e642f0df">
              Dessutom är den inställning som jordbruksministern har en uttalad
              misstro mot hela den svenska jägarkåren. Det är 300 000 kvinnor
              och män som genom prov på kunskaper och prov på omdöme av samhället
              har givits förutsättningar att inneha jaktvapen. Det är de här
              människorna jordbruksministern tror ska ägna sig åt olaglig jakt.
            </seg>
            <seg n="3518bd0f">
              Jag vill uppmana jordbruksministern att sätta tillit till den
              svenska jägarkåren. Den är kunnig och den är framför allt pålitlig.
              Då ska vi inte tala om brottslingar. Dem diskuterar vi över huvud
              taget inte. Därför handlar det om att skapa en tydlighet så att
              man så att säga kan få ingripa före angreppet, efteråt är det
              för sent.
            </seg>
            <seg n="b06c0f0e">
              Jordbruksministern efterlyser ju tydligare lagstiftning. Då är
              det lite märkligt att man i svaret samtidigt underförstått uppdrar
              åt den juridiska sakkunskapen att hantera frågan om just hundar.
              Jag vill säga till jordbruksministern att det inte handlar om
              juridik i det avseendet. Det handlar om en tydlig vilja, om man
              vill ge den möjligheten eller inte. Ska vi låta juristerna ta
              över hamnar vi på en väg som vi inte har en aning om var den slutar.
              Det visar om inte annat de senast avgjorda fallen. Därför vädjar
              jag till jordbruksministern att ta till sig detta.
            </seg>
            <seg n="1307affe">
              Sedan är det så att en förordning i princip, inte i verkligheten,
              kan ändras varje torsdag. Det fordras alltså ett regeringssammanträde
              för att ändra en förordning. Därför påstår jag att det inte vore
              så hemskt farligt för jordbruksministern att ta steget fullt ut
              och ha tilliten till att den svenska jägarkåren tar sitt ansvar.
              Det går ju att nästa torsdag dra tillbaka förordningen och göra
              en sämre sortens lösning, den som jordbruksministern föreslår.
              Det förslag som ligger är ingalunda fritt från juridiska fällor.
              Vi kommer att få nya Stig Engdal och nya Henrik Manfredsson, tro
              mig!
            </seg>
          </u>
          <note type="speaker" n="2377edfb">
            Anf. 15 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-00f192697b506ea1-1" n="6ef1bcf3" next="i-14772d8cd31d2c54-1">
            <seg n="1694b53a">
              Fru talman! Även jag vill betona den tillit och det förtroende
              för jägarkåren som Bengt-Anders framhöll. Jordbruksministern betonade
              också förtroendet. Det finns alltså inte i dag. Statsministern
              sade att jordbrukspolitiken ska vara förankrad i hela befolkningen.
              Hur får vi den förankringen? Den finns uppenbarligen inte i dag.
              Hur kan vi få de lokala instanserna att fatta beslut? I mitt hemlän,
              där vi har 90 lodjur på en mark som tål 20 lodjur enligt expertisen,
              har länsstyrelsen sagt att vi ska ha 30. Men vad händer med de
              där 60? Avskjutning av dem tillåts inte.
            </seg>
            <seg n="73014c91">
              Samtidigt ser man i veckan den rapport som Brå lägger fram, där
              man talar om att man ska inrätta underrättelseverksamhet för att
              jaga tjuvskyttar baserat på ett material som visar upp att det
              har skett 30 stycken lagfällda tjuvjaktsbrott sedan 1984, alltså
              på 21 år. Detta ska vara grunden till att man ska inrätta en underrättelsetjänst.
              Detta i en tid då svensk polis avför grövre våldsbrott på grund
              av att man inte har pengar.
            </seg>
            <seg n="5cd5b423">
              Det här är inte rimligt. Man kan fundera över vad vi håller på
              med. Var är dialogen, var är samförståndet och var är förtroendet
              mellan de olika grupperna? Vi måste skapa det samförståndet annars
              kommer vi aldrig att kunna få en rimlig rovdjurspolitik i det
              här landet.
            </seg>
            <seg n="ee4da0f0">
              Jag tycker att vi har mycket att lära av hur man hanterar utvecklingen
              när det gäller vildsvin här i landet. Titta på det förtroende
              man har gett jägarkåren, och titta på hur svårt det faktiskt är
              att jaga de här djuren.
            </seg>
          </u>
          <note n="83aabcac">
            Anf. 16 ANITA BRODÉN (fp):
          </note>
          <u who="jorgen_johansson_5a4bc5" xml:id="i-14772d8cd31d2c54-1" n="6ef1bcf3" prev="i-00f192697b506ea1-1">
            <seg n="98fbc87f">
              Fru talman! Jordbruksministern talar om legitimitet och förtroende.
              Det vill jag verkligen stryka under. Det är därför viktigt hur
              vi utformar § 28 så att den blir så heltäckande som möjligt, så
              att just legitimiteten och förtroendet kommer i centrum.
            </seg>
            <seg n="0d421b99">
              Dialog och inflytande nämnde jordbruksministern också. Även där
              är det viktigt att alla företrädare, bland annat för fäbodbruket
              och jägare som har hund, kommer till tals så att vi får en heltäckande
              lösning. Stängsel, staket, mur eller liknande innefattas ju inte
              i fäbodbruket.
            </seg>
            <seg n="a2ee163f">
              Slutligen är det viktigt för mångfaldens skull och för acceptansen
              av de fyra stora rovdjuren att vi ser till helheten och får med
              alla de här aspekterna.
            </seg>
          </u>
          <note type="speaker" n="c373e42a">
            Anf. 17 BJÖRN VON DER ESCH (kd):
          </note>
          <u who="bjorn_von_der_esch_2e19ba" xml:id="i-5f27a2fc80847cae-1" n="d83d204a">
            <seg n="7f0c563a">
              Fru talman! Beslutet som vi har tagit innefattar ungefär 200
              vargar i Sverige. Det olyckliga är ju att det var tänkt att de
              200 vargarna skulle vara jämnt spridda över hela Sverige kanske
              inte längst uppe i norr bland renarna. Men det är de ju inte.
              De går i ett band från Värmland och snett nordost upp mot Bottenhavet.
              Det är det som är olyckligt. De som drabbas drabbas oerhört hårt.
            </seg>
            <seg n="ed21b461">
              När jordbruksministern säger att det är en tillgång för oss att
              ha rovdjur i det fria är jag inte så säker på att de som har den
              tillgången hos sig uppskattar den särskilt mycket. 97 % av svenska
              folket kommer aldrig att få se en varg över huvud taget. Det är
              lite romantik i att vargen är så fantastisk för oss alla eftersom
              flertalet av oss förvisso aldrig kommer att se en varg. Men vi
              kommer att höra att den finns någonstans uppe i bygderna.
            </seg>
            <seg n="0acdf505">
              Tänk om vi nu skulle vilja ha varg runt Helsingfors, Västerås,
              i Uppland och bortigenom. Det skulle bli en folkstorm. Det är
              liksom ingen riktig balans i resonemanget när vi säger: Borta
              i skogen kan de vara men inte hos oss. Det är därför jag menar
              att man i kommunerna skulle ha en folkomröstning: Vill ni ha varg
              i er kommun eller inte? Då skulle vi få ett väldigt bra underlag,
              tror jag.
            </seg>
          </u>
          <note type="speaker" n="f44a8053">
            Anf. 18 PATRIK NORINDER (m):
          </note>
          <u who="patrik_norinder_c2cfb9" xml:id="i-8d0a9138651df01b-0" n="a533cfc4">
            <seg n="9a9a68bf">
              Fru talman! När jag fick höra jordbruksministerns förslag till
              hur man ska skydda sina tamdjur trodde jag inte att det var helt
              sant. Ett sådant förslag går inte lägga fram. Det verkar rent
              löjeväckande för mig att man ska kunna skydda sina tamdjur bara
              inom inhägnat område. Det verkar inte som om jordbruksministern
              har förstått problemet när ett sådant förslag läggs fram. Det
              finns ingen acceptans för detta, bland annat inte hos glesbygdsbefolkningen.
              Naturvårdsverket har lagt fram ett helt annat förslag där man
              får skydda sina tamdjur. Jägarorganisationerna är också mycket
              kritiska till förslaget. Jag tror inte att jordbruksministern
              innerst inne ville lägga fram ett sådant förslag utan det verkar
              vara mer en eftergift åt Miljöpartiets extrema åsikter.
            </seg>
            <seg n="d35e4edf">
              Vi måste respektera de människor som bor i glesbygden. Björn
              von der Esch tog upp den koncentration som har blivit i Sverige
              där vargarna har etablerat sig inom ett snävt område. De har etablerat
              sig på ungefär 25 % av Sveriges yta. Så kan vi inte ha det längre.
              Vi måste se till att vi får en spridning av vargen, och då måste
              man kunna få utöva skyddsjakt på varg för att få spridningen och
              skydda tamdjur.
            </seg>
            <seg n="b8526511">
              Frågan är om det riksdagsbeslut vi fattade var särskilt klokt,
              det vill säga att vi skulle ha 20 etableringar. Det har visat
              sig att vi kan klara en livskraftig vargstam med en betydligt
              lägre siffra. Jag tror att det är dags att vi börjar omvärdera
              målet så att vi kommer ned till omkring 150 djur.
            </seg>
            <seg n="c5348b77">
              Jordbruksministern måste ta till sig den kritik vi i Sveriges
              riksdag, jägarorganisationerna och Naturvårdsverkets experter
              har framfört till jordbruksministern. Det lagda förslaget gör
              frågan än mer infekterad än den tidigare har varit. Det är nu
              dags för jordbruksministern att lyssna på oss som bor i områdena
              och begriper. Lägg om rovdjurspolitiken radikalt vad gäller vargstammen.
            </seg>
          </u>
          <note type="speaker" n="38c01ca0">
            Anf. 19 Jordbruksminister ANN-CHRISTIN NYKVIST (s):
          </note>
          <u who="ann-christin_nykvist_minister_2002" xml:id="i-3e2c5026e2ed48ed-5" n="bf467618">
            <seg n="7344ae1e">
              Fru talman! Jag har absolut förstått problemet, Patrik Norinder.
              Det är därför jag också tycker att det är angeläget att vi ser
              till helheten. Vi har en rovdjurspolitik som riksdagen har tagit
              ställning till som riksdagen har beslutat om. Man har betonat
              att vi ska ha de stora rovdjuren i de naturliga utbredningsområdena
              i ett tillräckligt antal så att det blir en livskraftig stam.
              Det ska givetvis också utformas ett system som är rättssäkert.
            </seg>
            <seg n="f88190f5">
              När man tittar på helheten tittar man på hur man kan föra en
              dialog för att förankra, för att det ska bli en förståelse, för
              att jobba med skadeförebyggande åtgärder. Vidare är det fråga
              om vad som kan göras för att få lagstiftningen mer rättssäker
              och vad som kan göras för att också hantera skadan när skadan
              uppstår. Detta är för att känna förtroende. Det finns också ett
              utrymme för att få ersättning när tamdjur eller egendom skadas.
            </seg>
            <seg n="78884aca">
              Det framställs som att det inte finns några positiva saker med
              vargen i våra bygder. Jag har varit i Dalarna och träffat företagare
              som har olika typer av upplevelseföretag och ekoföretag. De har
              byggt upp en verksamhet kring att spåra vilda djur, rovdjur, varg.
              De känner sig undanträngda av en ensidig debatt om att rovdjuren
              inte är en tillgång. Jag tycker att man ska ha det med sig när
              man pratar om vad rovdjuren betyder för den levande landsbygden.
            </seg>
            <seg n="1a333c03">
              Som jag sade tidigare: Jag har stor förståelse för att många
              känner sig överkörda. De tycker inte att man lyssnar till deras
              synpunkter när det gäller de stora rovdjuren. Det är ett särskilt
              problem som Björn von der Esch tar upp i fråga om rovdjurstäta
              områden. Det har blivit ansamlingar. Riksdagsbeslutet utgår från
              att djuren ska finnas i hela landet, och de har ännu inte spritt
              sig i hela landet. Det går sakta för vissa av arterna, och det
              är klart att det är ett dilemma i de bygderna. Vi får fundera
              på om vi ska hantera det dilemmat på något särskilt sätt.
            </seg>
            <seg n="dd4fd7c6">
              Jag är förvånad över att företrädarna för Moderaterna inte tycker
              att vi ska bygga rättssäkra system. Jag fick frågan om vilka det
              var som inte tyckte att Naturvårdsverkets förslag kunde genomföras.
              Jo, det var de rättsvårdande instanserna, bland annat Riksåklagaren.
              Det är klart att jag lyssnar till de rättsvårdande instanserna
              när vi ska formulera en ny paragraf i en förordning. Allt annat
              vore fel. Det är något angeläget.
            </seg>
            <seg n="60aff143">
              Låt nu inte det bästa bli det godas fiende. Vi genomför en ändring
              som Patrik Norinder här har beskrivit som helt ointressant. Den
              paragrafändringen tar hand om det problem som vi hade i Gräsömålet.
              Det är den typen av situationer som har varit de vanligast förekommande
              när det gäller konflikten mellan människa och djur.
            </seg>
            <seg n="30654972">
              Sedan var det frågan om straffmätningen. Vi har här en beskrivning
              av vargen som särskilt skyddsvärt vilt. Med den lagstiftning vi
              har innebär det ett grovt jaktbrott. Då är det den straffsatsen.
              Lösningen på detta är att göra systemet mer rättssäkert och enklare
              att tillämpa så att den enskilda medborgaren vet vad som gäller.
              Det är angeläget.
            </seg>
          </u>
          <note type="speaker" n="83ac31df">
            Anf. 20 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-019d43b4609eb5d2-2" n="0488ee18">
            <seg n="2d9b9c60">
              Fru talman! Tack för svaret på min andra fråga, jordbruksministern.
            </seg>
            <seg n="b945adb2">
              I det svaret inrymmer jag uppfattningen att enligt regeringens
              uppfattning är det okej med sex månaders fängelse om man värnar
              sina tamdjur eller sin hund mot ett varg- eller björnangrepp.
              Samtidigt är det uppenbarligen rimligt att man får två veckors
              samhällstjänst om man kör ihjäl två människor i berusat tillstånd
              och utan att inneha körkort. Jag noterar regeringens inställning.
            </seg>
            <seg n="35dab6e5">
              Det handlar återigen om människa och djur. Det har pratats mycket
              om landsbygdsboende etcetera. Det är viktigt att man lyssnar på
              alla. Ministern har återkommit gång på gång till ordet dialog.
              Jag tror mig ha sett i vissa medier att ministerns vilja till
              dialog i alla lägen inte är riktigt uttömmande om jag uttrycker
              mig milt. Man går bakvägen ut för att slippa ta diskussionen.
              Jag tror inte att det är bra. Man måste ta diskussionerna med
              alla i denna fråga, jordbruksministern.
            </seg>
            <seg n="800779f6">
              Jag noterar dessutom att det finns en misstro som nu kommer att
              förstärkas mot 300 000 kvinnor och män som har rätt att inneha
              vapen. Jordbruksministern misstror deras möjligheter att leva
              upp till lagens råmärken. Man ställer ett antal människor inför
              orimliga val och bedömningar när man säger att det inte är okej
              att skydda sin hund eller liknande. Sedan kan man fundera på varför
              frågan skickas ut på remiss eftersom ministern åtminstone hitintills
              inte har visat någon som helst vilja till att lyssna eller göra
              någon förändring.
            </seg>
            <seg n="94ab42c0">
              Det är ingen av oss som har varit uppe här som säger att vi ska
              utrota rovdjuren. Från moderat håll säger vi att vi aldrig ställde
              upp på antalet djur en gång i tiden, men däremot tycker vi att
              vargstammen ska få finnas. Vi vill ha en konsekvensutredning nu.
              Man ska få jaga med licens. Beslutsnivån ska sänkas. 28 § ska
              gälla alla tamdjur. Varför inte en samförvaltning med Norge? Sverige
              är för litet för den stam som jordbruksministern är ute efter.
            </seg>
          </u>
          <note type="speaker" n="a10e5399">
            Anf. 21 PATRIK NORINDER (m):
          </note>
          <u who="patrik_norinder_c2cfb9" xml:id="i-8d0a9138651df01b-1" n="a533cfc4">
            <seg n="49b03eb3">
              Fru talman! Frågan rör balans och acceptans. Hur tänker jordbruksministern
              göra för att vi ska få balans i vargstammen, att vi får en spridd
              vargstam på relativt kort sikt? Hur tänker jordbruksministern
              åstadkomma det?
            </seg>
            <seg n="dfdb8b48">
              Hur tänker jordbruksministern agera för att vi ska få acceptans
              hos glesbygdsbefolkningen och i jägarorganisationerna för hur
              vi ska skydda våra tamdjur? Hur ska vi få en vettig rovdjurspolitik?
              I dag har vi inte det. Får vi ingen acceptans kommer det att bli
              illegal jakt. Den kommer att bedrivas, och det är något vi inte
              vill ha. På de två frågorna är jordbruksministern oss svaret skyldig.
            </seg>
          </u>
          <note type="speaker" n="7cc78344">
            Anf. 22 Jordbruksminister ANN-CHRISTIN NYKVIST (s):
          </note>
          <u who="ann-christin_nykvist_minister_2002" xml:id="i-3e2c5026e2ed48ed-6" n="bf467618">
            <seg n="7a258922">
              Fru talman! Straffsatserna är det riksdagen som beslutar om,
              Bengt-Anders Johansson, så det här är något som riksdagen har
              beslutat.
            </seg>
            <seg n="c27eb28e">
              När det gäller detta med vargstammen och att ha ett gemensamt
              arbete med Norge så är det gemensamt. När vi räknar vargar tittar
              vi också på de olika grupper som finns på andra sidan riksgränsen.
              Så arbetar forskarna när de räknar vargarna.
            </seg>
            <seg n="e19f8694">
              Sedan är det tydligen så att Bengt-Anders Johansson blint tror
              på vad som står i tidningarna. Jag gjorde ett besök i Dalarna
              för att tala med företrädare för jägare, kommuner, länsstyrelser,
              olika intresseorganisationer, bland annat Naturskyddsföreningen,
              och företagare som bland annat arbetar med olika typer av ekoföretag.
            </seg>
            <seg n="f9bdd81c">
              Det var en intensiv dag då jag bland annat var i Orsa och i Furudal.
              När jag var i Orsa Grönklitt inträffade det att vägarna spärrades
              av för att en aktionsgrupp ville överlämna en död hund till mig.
              Då gjorde säkerhetspolisen bedömningen att jag inte skulle vara
              instängd där och ta emot den döda hunden. Och det är klart att
              jag följer säkerhetspolisens rekommendationer. Allt annat vore
              dumt av mig, tycker jag, i den roll som jag har.
            </seg>
            <seg n="11f65bc4">
              När det gäller framtiden tycker jag också att det här med dialog
              är väldigt väsentligt och att vi ska gå vidare och arbeta med
              helheten med alla de olika instrument som vi har.
            </seg>
            <seg n="6c0766b3">
              Det finns en positiv sida i detta med att vi har fler vilda rovdjur
              i våra skogar. Det innebär att vi har nått våra mål. Regeringen
              har nu för avsikt att göra en utvärdering av effekterna av rovdjurspolitiken
              så här långt, och vi förbereder direktiv till en utredning.
            </seg>
          </u>
          <note n="70345aa1">
            Överläggningen var härmed avslutad.
          </note>
          <note n="99fbc8fc">
            8 § Svar på interpellation 2005/06:22 om stormskogsavdrag även
            för skogsflis direkt i skogen
          </note>
          <note type="speaker" n="c6544f8d">
            Anf. 23 Finansminister PÄR NUDER (s):
          </note>
          <u who="pär_nuder_minister_2004" xml:id="i-3e2c5026e2ed48ed-7" n="8dd5e311">
            <seg n="c482b91a">
              Fru talman! Bengt-Anders Johansson har frågat mig vilka åtgärder
              jag avser att vidta för att även hyggesflisat virke som stormskadats
              av stormen Gudrun ska kunna berättiga till skogsavdrag.
            </seg>
            <seg n="717f9e45">
              Vad Bengt-Anders Johansson åsyftar är den skattereduktion som
              regeringen tillsammans med Vänsterpartiet och Miljöpartiet de
              gröna har kommit överens om för stormskadat virke som forslas
              ut ur de skogar som skadades av stormen Gudrun den 89 januari
              2005.
            </seg>
            <seg n="e0b529fd">
              En lagrådsremiss med förslag på skattereduktionen har tagits
              fram inom Regeringskansliet och har lagrådsgranskats. Förslaget
              är för närvarande föremål för den europeiska kommissionens granskning
              och beslut eftersom reduktionen utgör ett statsstöd som måste
              godkännas av kommissionen innan den kan införas.
            </seg>
            <seg n="8d3d6e63">
              Skattereduktionen ska baseras på stormskadat virke som avyttrats
              och forslats ut ur skogen. Virket ska också mätas för att bestämma
              sortiment och volym. Detta ska ha skett senast den sista december
              2006 för att virket ska omfattas av reduktionen. Reduktionsgrundande
              är de grundläggande virkessortimenten sågtimmer av barrträd, massaved
              och bränsleved. Reduktionen baseras endast på stamved. Flisat
              virke omfattas däremot inte av skattereduktionen. Inte heller
              omfattas avverkningsrester såsom grenar, toppar och stubbar.
            </seg>
            <seg n="05a2ae41">
              Bengt-Anders Johansson uppger att en metod för att ta hand om
              bränsleved är att flisa virket direkt på hygget och vänder sig,
              såvitt jag förstår, mot att det skulle vara nödvändigt att först
              forsla virket ut ur skogen för mätning innan det kan flisas.
            </seg>
            <seg n="89826823">
              För att man ska få skattereduktion krävs att vissa grundläggande
              förutsättningar är uppfyllda och att den som ansöker kan visa
              att så är fallet.
            </seg>
            <seg n="bab6a782">
              En grundläggande och nödvändig förutsättning för reduktion är
              att det kan konstateras att det är reduktionsgrundande virke som
              har forslats ut ur skogen, det vill säga stamved i form av sågtimmer
              av barrträd, massaved eller bränsleved. Virke som flisats innan
              det forslas ut omfattas alltså inte av reduktionen.
            </seg>
            <seg n="c0bc6acf">
              För att med ett rimligt mått av kontroll kunna konstatera att
              det är stamved som forslats ut är det nödvändigt med trav- eller
              stockmätning.
            </seg>
            <seg n="06d59b5a">
              När det gäller platsen för virkesmätningen finns det i den föreslagna
              lagen inte några krav på var den ska utföras. Däremot får platsen
              för mätning stor praktisk betydelse. Platsen för mätning ska nämligen
              anges i det mätbesked som utfärdas vid mätningen. Om mätningen
              sker på annat ställe än på skogshygget, till exempel vid skogsbilväg,
              lagringsplats, sågverk eller industri, kommer det av mätbeskedet
              att framgå att reduktionsgrundande virke har mätts upp och forslats
              ut ur skogen. Eftersom det kommer att bli fråga om masshantering
              av ärenden är det viktigt att systemet så långt möjligt är enkelt
              och lätt att tillämpa. Mätbeskedets uppgift om mätplats fyller
              i det sammanhanget en avgörande funktion för att skogsägaren på
              ett enkelt sätt ska kunna visa att kravet på utforsling av virket
              är uppfyllt. Detta underlättar för såväl skattskyldiga som skatteverk
              och domstolar och motverkar resurskrävande tvister om ifall villkoren
              för reduktionen är uppfyllda.
            </seg>
            <seg n="fff612c3">
              Jag anser att den föreslagna ordningen är ändamålsenlig och motiverad
              av högst rimliga kontroll- och förenklingsskäl. Svaret på Bengt-Anders
              Johanssons fråga är alltså att jag inte har för avsikt att vidta
              några åtgärder för att ändra skattereduktionens utformning i aktuella
              avseenden.
            </seg>
          </u>
          <note type="speaker" n="95360d72">
            Anf. 24 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-019d43b4609eb5d2-3" n="0488ee18">
            <seg n="664bb0f8">
              Fru talman! Tack så mycket för svaret, finansministern.
            </seg>
            <seg n="1d5f9e90">
              Jag tror att vi är överens åtminstone på en punkt, nämligen om
              den svenska skogens betydelse för Sverige. Nettoexportvärdet av
              den svenska skogen är som bekant högt. Nettoimportvärdet för Volvo
              Personvagnars och Volvo Lastvagnars, Saab Scanias och Ericssons
              hårdvarutillverkning har fördubblats. Därför hoppas jag och tror
              att finansministern varje natt ber en liten bön om att den svenska
              skogen måtte växa för vår svenska välfärd.
            </seg>
            <seg n="33082027">
              Det var klokt av regeringen att göra extraordinära insatser i
              samband med naturkatastrofen. Det hade naturligtvis varit ännu
              bättre om regeringen hade lyssnat på den moderata linjen, nämligen
              att ha ett enda stöd knutet till uttaget, alltså motsvarande stormskogsavdraget,
              i stället för att som nu ha åtta olika modeller och åtta olika
              kontrollbehov. Det hade naturligtvis sparat pengar.
            </seg>
            <seg n="63da15e3">
              Det är en av modellerna. Det handlar alltså om skattereduktionen,
              som jag lyfter fram i interpellationen. Grunden till att det över
              huvud taget finns är att det är viktigt att få ut så mycket virke
              som möjligt, inte minst mot bakgrund av att skadeinsekter kan
              äventyra den kvarvarande skogen, att sjukdomar sprids från det
              virke som nu ligger och naturligtvis att värdet försvinner i takt
              med att tiden går.
            </seg>
            <seg n="bfd51367">
              Att bränsleved omfattas är vi fullständigt klara över. Att det
              ska vara stormskadat är också klockrent. Där är det inget problem.
              Men problemet är den teknik som nu används, nämligen att flisa
              skogen på plats på hygget i stället för att ta ut den först, vilket
              är ett merarbete. Man kan alltså flisa ned stammar upp till 35
              centimeter i diameter. Sedan mäter man upp flisen i containrar
              på ett väldigt rättssäkert sätt. Det flisade mått man får är väldigt
              lätt att omräkna till fastkubikmeter. Det finns tabeller för det.
              Dessutom gör man ett avdrag för grenar och toppar eftersom man
              erfarenhetsmässigt mycket väl vet hur många procent de utgör.
            </seg>
            <seg n="e997de5c">
              Det är alltså inget tekniskt problem. Mätningen är absolut inget
              problem, och kontrollen är definitivt inget problem, för vill
              man fuska i detta system kan man också göra det i det andra. Man
              skulle i så fall ange skog som inte var stormfälld.
            </seg>
            <seg n="6f8c4b61">
              Dessutom har bränsleflisen ett miljövärde som är intressant att
              ta vara på. Den ger lägre koldioxidutsläpp och är dessutom kretsloppsanpassad.
              Risken är nu att det blir mycket brännved kvar, och det blir alltmer
              aktuellt eftersom värdet på skogen minskar för var dag som går.
            </seg>
            <seg n="4718e930">
              Därför är min fundering, då jag har visat på att det inte föreligger
              några problem med uppmätning etcetera, om det ändå inte är ett
              förbiseende från finansens sida och att man därför borde kunna
              räkna in detta, för syftet med det är faktiskt väldigt gott. Det
              borde i rimlighetens namn kunna göras en omvärdering så att det
              flisade virket skulle kunna omfattas eftersom det i grunden är
              skatteavdragsberättigat.
            </seg>
          </u>
          <note type="speaker" n="1a313b8a">
            Anf. 25 Finansminister PÄR NUDER (s):
          </note>
          <u who="pär_nuder_minister_2004" xml:id="i-3e2c5026e2ed48ed-8" n="8dd5e311">
            <seg n="9fc9ebd1">
              Fru talman! Först och främst: Jag ber inte en bön för skogens
              utveckling. Den är, precis som interpellanten sade, av strategisk
              betydelse för hela den svenska ekonomins utveckling. Det är därför
              vi ägnar skogspolitiken så stor uppmärksamhet, inte minst som
              en av de stora, strategiska branscher som näringsministern just
              nu för samtal kring. Det gäller specifika branschprogram.
            </seg>
            <seg n="67162cd0">
              Så övergår jag till den specifika fråga som den här diskussionen
              handlar om. Vi ska ha klart för oss att det handlar om att få
              ett system som är överblickbart och som undviker uppslitande domstolstvister
              om vad som är skattereducerande eller inte. Därför har vi fastnat
              för den metod som nu ligger och är föremål för granskning av kommissionen.
              Regeringens bedömning är entydig på den här punkten. För att på
              ett enkelt och säkert sätt kunna konstatera att reduktion endast
              ges för stamved måste virket forslas ut ur skogen och mätas i
              form av stamved. Man måste ha i minnet att det här är fråga om
              masshantering av väldigt stora mängder ansökningar om reduktion.
              Då gäller det att ha så enkla regler som möjligt, så att man undviker
              tvister i bevis- och kontrollfrågor och bidrar till att hålla
              nere hanteringskostnaderna för såväl enskilda som myndigheter.
            </seg>
            <seg n="ba66d10f">
              Låt mig dessutom tillägga att det ju har varit viktigt att snabbt
              komma till skott i den här frågan. Nu har vi den statsstödsprövning
              som vi just nu är inne i, som vi inte själva råder över. Men det
              är ingalunda så att förutsättningarna för skattereduktionen har
              varit okända för skogsägarna. De har varit kända sedan länge.
              Redan i början av april remitterades en promemoria med förslag
              om reduktionens utformning ut. Lagförslaget i sin helhet har funnits
              tillgängligt sedan i maj i år. De regler som gäller är alltså
              allmänt kända. Jag tror att det skulle åsamka oss onödig tidsutdräkt,
              för att inte tala om statstödsgranskningen, om vi i detta sena
              läge skulle gå in och ändra regelverket. Det skulle definitivt
              inte hjälpa de skadedrabbade skogsägarna.
            </seg>
          </u>
          <note type="speaker" n="374bf554">
            Anf. 26 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-019d43b4609eb5d2-4" n="0488ee18">
            <seg n="72bdbce1">
              Fru talman! Tydligen är det bärande ordet här stamved. Det är
              alltså någon som har klamrat sig fast vid att det måste vara stamved
              som går att mäta. Men alla med någon skoglig bakgrund vet att
              det går alldeles utmärkt att mäta annat än stamved.
            </seg>
            <seg n="c4b36db2">
              Sedan har jag respekt för den pågående lagstiftningsprocessen
              och för att den dessutom är föremål för notifiering i Bryssel.
              Men Finansdepartementet har ju ändå tagit in att det är bränsleved
              som ska kunna inrymmas. Alltså är inte detta någon utvidgning,
              utan det är bara en pragmatisk metod att kunna använda detta på
              ett smartare sätt än att lägga onödigt arbete på det. Det är vad
              det handlar om. Det är alltså inte nya sortiment som ska komma
              in över huvud taget, utan det är samma träd vi talar om. Det är
              bara olika form.
            </seg>
            <seg n="153c96f8">
              Dessutom är det så att de mätbesked som man får när flisen väl
              är färdig är exakt lika trovärdiga som de stammätta travar man
              nu mäter ute vid skogsbilväg. Det här är alltså en teknikalitet
              och ingenting annat.
            </seg>
            <seg n="0b92a105">
              Därför vill jag bara vädja till finansministerns goda vilja och
              säga att det är klokt att ta med detta också. Jag garanterar att
              ingen skulle bli ledsen för detta. Tvärtom skulle det alltså öka
              motivationen att ta ut mer virke. Jag påstår att detta inte på
              något sätt är svårare att kontrollera än det stamuppmätta tvärtom.
              Återigen vädjar jag till finansministern att se över den här detaljen
              i regelverket och se om inte detta ändå skulle kunna gå att inrymma.
            </seg>
          </u>
          <note type="speaker" n="36605155">
            Anf. 27 Finansminister PÄR NUDER (s):
          </note>
          <u who="pär_nuder_minister_2004" xml:id="i-3e2c5026e2ed48ed-9" n="8dd5e311">
            <seg n="178f4e43">
              Fru talman! Det kan synas som en detalj, men jag är bergfast
              övertygad om att skulle vi nu gå in och ändra i det regelverk
              som ligger på kommissionens bord skulle det fördröja processen.
              Det skulle innebära skada, men, för de redan hårt drabbade skogsägarna.
            </seg>
            <seg n="bc9517c4">
              Låt mig bara konstatera skoglig bakgrund eller inte att i den
              remitterade promemoria som föregick lagrådsremissen omfattades
              inte energived och bränsleved av den föreslagna reduktionen. Men
              sedan flera remissinstanser, däribland LRF, Sveriges jordägareförbund
              och Skogsstyrelsen, ansett att även energived och bränsleved i
              form av rundved borde omfattas av reduktionen, utvidgades reduktionen
              i den föreslagna lagrådsremissen till att även avse detta virkessortiment.
              Därefter är det ingen som har haft några synpunkter på avgränsningen
              fram till den här diskussionen.
            </seg>
            <seg n="18a9de26">
              Låt mig ändå erinra om vad det här sist och slutligen handlade
              om ursprungligen. Det handlade om att få ut det stormskadade virket,
              stamveden, ur skogen så fort som möjligt så att det inte skulle
              utgöra grogrund för förökning av insekter. Det är det grundläggande
              skälet till att vi har det här. Att i detta sena skede göra förändringar
              tror jag skulle åsamka de redan skadedrabbade fastighetsägarna
              betydande merkostnader.
            </seg>
          </u>
          <note type="speaker" n="83191d88">
            Anf. 28 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-019d43b4609eb5d2-5" n="0488ee18">
            <seg n="c33c6c11">
              Fru talman! Att detta, så att säga, skulle förändra notifieringsarbetet
              ställer jag mig mycket tveksam till eftersom det inte i grunden
              är någon förändring av sortiment. Det är ju fortfarande samma
              stormskadade virke vi talar om. Det är alltså fråga om en teknikalitet;
              huruvida man arbetar upp det på hundra meter på det ena håller
              eller på det andra. Vinsten är att man slipper göra dubbelt arbete.
            </seg>
            <seg n="ea988b91">
              Sedan är det alldeles riktigt att detta var för att ta ut så
              mycket virke som möjligt och så snabbt som möjligt. Men finansministern
              ska ha fullständigt klart för sig att det är väldigt många som
              än i dag inte har fått ut någonting eftersom maskinkapaciteten
              inte har räckt till och för att industrin inte har haft möjlighet
              att ta emot.
            </seg>
            <seg n="61c1d9c9">
              Jag kan säga att jag själv fortfarande har min skog liggande,
              ca 40 %. Jag tänker inte flisa upp den så det berör inte mig själv,
              kan jag säga. Jag talar inte i egen sak. Men jag har blivit upplyst
              om att det här i rimlighetens namn måste vara ett förbiseende
              eftersom det är bränsleved, som ska användas som sådant precis
              som regeringen åsyftar, men att just den här tekniken, att man
              flisar direkt på hygget, inte har kommit upp på bordet hos vare
              sig regeringen eller remissorganen. Därför vädjar jag återigen
              till finansministerns pragmatiska tankar och ber honom att ändå
              inrymma denna del för att få ut det virke som är kvar så snabbt
              som möjligt.
            </seg>
          </u>
          <note n="70345aa1">
            Överläggningen var härmed avslutad.
          </note>
          <note n="eff1de0d">
            9 § Svar på interpellation 2005/06:15 om förmögenhetsskatten
          </note>
          <note type="speaker" n="1d2d2bb9">
            Anf. 29 Finansminister PÄR NUDER (s):
          </note>
          <u who="pär_nuder_minister_2004" xml:id="i-3e2c5026e2ed48ed-10" n="8dd5e311">
            <seg n="9c7c1c76">
              Fru talman! Ulf Sjösten har frågat mig vilka åtgärder jag avser
              att vidta för att förmögenhetsskatten snarast ska kunna avvecklas.
            </seg>
            <seg n="f8095dfa">
              Den 23 november förra året besvarade jag en nästan identisk interpellation
              av Ulf Sjösten. Jag sade då att motiven för förmögenhetsbeskattningen
              är dels fördelningspolitiska, dels statsfinansiella. I den nu
              aktuella interpellationen säger Ulf Sjösten att dessa skäl saknar
              aktualitet i dag.
            </seg>
            <seg n="bfa9ccde">
              För egen del vet jag inte vad som inträffat under det gångna
              året som gör att motiven för förmögenhetsbeskattningen inte längre
              skulle vara aktuella. Det är alltjämt så att höginkomsttagarna
              står för merparten av skatten. Och det är alltjämt så att förmögenhetsskatten
              årligen bidrar med mellan 5 och 6 miljarder kronor till vår gemensamma
              välfärd.
            </seg>
            <seg n="027c47d3">
              Vi har helt nyligen genomfört ändringar på egendomsskatternas
              område som innebär lättnader i beskattningen. Fribeloppet i förmögenhetsskatten
              har höjts från 2 till 3 miljoner kronor för sambeskattade par.
              Vidare har skatten på arv och gåva avskaffats. Mot den bakgrunden
              ser jag inga skäl att nu föreslå några ytterligare förändringar
              av förmögenhetsskatten.
            </seg>
            <seg n="5b6ece8b">
              När en utvärdering har gjorts av de senaste förändringarna på
              egendomsskattens område kan det eventuellt finnas skäl att återkomma
              till frågan.
            </seg>
          </u>
          <note type="speaker" n="42b5b545">
            Anf. 30 ULF SJÖSTEN (m):
          </note>
          <u who="ulf_sjosten_98d3ff" xml:id="i-78b9e5da50d2cc00-0" n="49ee507c">
            <seg n="a4d0a999">
              Fru talman! Jag vill inleda med att tacka finansministern för
              svaret. Förmögenhetsskattens vara eller inte vara har ju varit
              i politikens fokus under de senaste åren. Debatterna om förmögenhetsskatten
              har varit många, inte minst här i kammaren. Jag har själv haft
              debatter med finansministerns företrädare och med honom själv.
              Jag kan väl redan nu inledningsvis fastslå att jag kommer att
              fortsätta att lyfta fram den här frågan så länge förmögenhetsskatten
              finns kvar, Pär Nuder. Det kan finansministern vara helt övertygad
              om. Det är viktigt att hålla debatten levande, inte minst nu när
              vi närmar oss valåret 2006.
            </seg>
            <seg n="3d4ecf8c">
              Det råder i dag en mycket bred enighet om förmögenhetsskattens
              skadliga effekter för god utveckling och tillväxt i Sverige och
              vikten av att ta bort den orättvisa och lotteribetonade skatten.
            </seg>
            <seg n="7c6df78c">
              Finansministern har i tidigare svar sagt att motiven för Socialdemokraterna
              att ha kvar förmögenhetsskatten är dels fördelningspolitiska,
              dels statsfinansiella. Och jag hävdar att båda dessa skäl saknar
              aktualitet i dag.
            </seg>
            <seg n="0b013932">
              I sitt svar till mig säger finansministern att det inte har hänt
              något nytt. Men jag såg en ny sak i går. Det var att generaldirektören
              för Sveriges centrala fiskala verk, Skatteverket, Mats Sjöstrand,
              har uttalat sig i frågan och sagt att förmögenhetsskatten bör
              avskaffas. Han säger att det inte är de förmögna som beskattas.
            </seg>
            <seg n="88daf833">
              Nej, Mats Sjöstrand har alldeles rätt. Så är det.
            </seg>
            <seg n="21c01031">
              Under flera år har det lappats och lagats i ett sjukt system
              med följd att en skatt som driver kapital ur landet och missgynnar
              kapitalbildning, riskvillighet, investeringar och nyföretagande
              blir kvar och samtidigt missgynnar vanliga egnahemsägare och gynnar
              dem som är riktigt rika och har bäst möjligheter att se till att
              de slipper skatten.
            </seg>
            <seg n="986cdfb4">
              Inte minst socialdemokratiska finansministrar och näringsministrar
              har understrukit vikten av att tidigt ha tillgång till riskkapital
              för att få fler nya företag. Kapitalet finns ju där, Pär Nuder,
              men det finns inte i Sverige, och framför allt arbetar det inte
              i Sverige.
            </seg>
            <seg n="4ccdeeba">
              Svenskt Näringsliv har tagit fram ett exempel på vad som händer
              om strömmen av kapital från Sverige vänder. Man har då utgått
              från att blott en tiondel av de flyttade 500 miljarderna återvänder
              till Sverige. Nu kan det vara så mycket som 1 000 miljarder, och
              det finns de som hävdar det. Men om en tiondel av 500 miljarder
              återvänder till Sverige, med en beräknad avkastning på 7 % och
              med 30 % skatt på den avkastningen, innebär det, Pär Nuder, 1
              miljard kronor till statskassan. Nyinvesteringar beräknas ge 25
              00030 000 nya jobb, vilket i sin tur skulle ge skatteintäkter
              på 5 miljarder från de nya jobben. Borttagandet av skatten är
              därmed finansierat.
            </seg>
            <seg n="932bca5f">
              I nästa års budget förväntas ökade intäkter från förmögenhetsskatten.
              Som Pär Nuder säger i sitt svar till mig har arvs- och gåvoskatten
              tagits bort, och fribeloppet har höjts. Ändå skrivs intäkterna
              från förmögenhetsskatten upp. Varför, Pär Nuder?
            </seg>
          </u>
          <note type="speaker" n="153f3c36">
            Anf. 31 ANNE-MARIE PÅLSSON (m):
          </note>
          <u who="anne-marie_palsson_115419" xml:id="i-7d95a47baefc63b4-0" n="f99832ba" next="i-56f3ec34aae4a811-0">
            <seg n="0578e066">
              Fru talman! Jag tror att det var Pippi Långstrump som sade att
              om man är riktigt stark så måste man också vara väldigt snäll.
              Regeringen är mäktig, och regeringen är stark. Jag säger inte
              att regeringen ska vara snäll, men regeringen ska vara korrekt,
              och den ska agera för att skapa legitimitet och förtroende för
              lagar och regler. I varje fall ansåg jordbruksministern tidigare
              att så skulle vara fallet.
            </seg>
            <seg n="f85ae7ce">
              Vad är det då som gäller för den svenska skattestrukturen? Vilka
              principer är det som gäller för det som man kan säga skapar legitimitet
              och förtroende? Tyvärr är det väl inte så mycket av den varan
              som finns i dag. Snarare tycks det vara så att skattesystemet
              är utformat på det viset att regeringen med största lätthet och
              mest effektivt kan plocka skatt från svenska folket.
            </seg>
            <seg n="c5017458">
              Det finns vissa skattekällor som är enklare än andra. Förmögenheter
              som finns i landet kan man beskatta, och det gör man också. Skälet
              är förstås att man behöver dessa pengar för att satsa på vissa
              ändamål som man tycker är viktiga. Det sägs också att det är fördelningspolitiska
              skäl. Om det ändå hade varit så gott. Till och med från det parti
              som står längst från Socialdemokraterna skulle jag kunna säga:
              Ja, jag kan förstå förmögenhetsskatten om den hade haft dessa
              fördelningspolitiska ambitioner. Men det har den inte.
            </seg>
            <seg n="d79eb9f7">
              Det är så illa att om man är riktigt rik, om man är miljardär
              och har sitt kapital på ett speciellt sätt, slipper man betala
              någon skatt. Är man lite fiffig och placerar sina pengar i särskilda
              sorters aktier slipper man också betala skatt. Är man ännu lite
              fiffigare och lite mer om sig och kring sig kan man flytta ut
              pengarna ur Sverige. Då slipper man också betala skatt. Men om
              man inte är så där fiffig, och om man inte är så där om sig och
              kring sig, då får man betala skatt. Och framför allt får man betala
              skatt om man nu råkar ha sina pengar i en villa i någon av Helsingforss
              förorter, eller för all del i Lunds eller Malmös innerstad eller
              i andra områden där folk gärna vill bo. Och det behöver inte vara
              särskilt rika människor, inte i bemärkelsen att de är höginkomsttagare.
              Det är människor som har fått se sina tillgångsvärden öka därför
              att räntan har fallit eller därför att andra har flyttat in i
              området och som har värderat husen högre.
            </seg>
            <seg n="0a619d6d">
              Jag kan inte förstå, hur jag än bär mig åt, att detta är förenligt
              med ett fördelningspolitiskt tänkande. I själva verket beskattar
              man människor som inte har så många andra alternativ att göra
              någonting annat.
            </seg>
            <seg n="6c6facd7">
              Förmögenhetsskatten i sin nuvarande skepnad är grymt orättvis
              och träffar inte alls fördelningspolitiskt rätt. Därtill träffar
              den människor som i sitt liv har strävat, gnetat, sparat och gjort
              rätt för sig för att kanske bygga upp en trygg ålderdom i ett
              nedamorterat hem.
            </seg>
            <seg n="4d6b5c14">
              Till och med en person som står regeringen nära, P.-O. Edin,
              skrev i en utredning att förmögenhetsskatten i dag var så tokigt
              utformad att han föreslog att man antingen skulle bredda basen,
              så att den träffar alla tillgångar och man åtminstone kan tala
              om dess fördelningspolitiska effekter och dess träffsäkerhet med
              någon form av anständighet, eller att man skulle ta bort skatten
              helt och hållet.
            </seg>
            <seg n="29bcfa93">
              I dagens globaliserade och rörliga värld skulle jag nog föreslå
              att man gjorde det sista, nämligen att man plockar bort skatten
              eftersom det då blir rättvisare och man får större fördelningspolitisk
              träffsäkerhet.
            </seg>
          </u>
          <note n="907e996a">
            Anf. 32 GUNNAR ANDRÉN (fp):
          </note>
          <u who="anne-marie_palsson_115419" xml:id="i-56f3ec34aae4a811-0" n="f99832ba" prev="i-7d95a47baefc63b4-0">
            <seg n="8b24c13c">
              Fru talman! I Privata Affärer en tidning som är vida läst kunde
              man nyligen läsa ett uttalande av Skatteverkets generaldirektör
              Mats Sjöstrand. Det är inte de förmögna som beskattas, säger generaldirektör
              Mats Sjöstrand. Och notera att gods och herrgårdar inte omfattas
              av förmögenhetsskatten, till skillnad från exempelvis hus i skärgården.
            </seg>
            <seg n="30cc1462">
              Man kan ta andra exempel. Vem vill inte ha en Zorntavla? Om den
              hänger på en vägg hemma hos finansministern är den ett bruksföremål,
              och då behöver man inte ta med den i förmögenhetsdeklarationen.
              Men om herr finansministern låser in den i ett bankfack, vilket
              jag skulle rekommendera, ska man ta med den i förmögenhetsdeklarationen.
            </seg>
            <seg n="68293286">
              Så här är det på punkt efter punkt. En gammal rostig Volvo ska
              man ta upp i förmögenhetsdeklarationen, men en fin och glänsande
              Jaguar som är 2030 år gammal slipper man ta upp.
            </seg>
            <seg n="f81d26c8">
              Inte heller behöver man ta upp Hennes &amp; Mauritz-aktier på O-listan.
              Däremot ska man ta upp Ericssonaktier, som många svenskar äger,
              i förmögenhetsdeklarationen.
            </seg>
            <seg n="423ed2fe">
              Anne-Marie Pålsson hänvisade alldeles nyss till Skattebasutredningen,
              och ordföranden i den, socialdemokraten P.-O. Edin, har alldeles
              rätt. Han hänvisar till en lång rad skäl till att förmögenhetsskatten
              bör avskaffas. Det grundläggande argumentet är att den är så skadlig
              därför att den driver arbetsplatser man kan kalla det företag
              ut ur landet.
            </seg>
            <seg n="30e3661e">
              Denna skatt finns inte längre i de flesta andra länder. Det har
              funnits en ideologisk motivering till skatten, vilket jag har
              sagt till tidigare finansministrar också. När förmögenhetsskatten
              träffade dem som var verkligt rika kunde den försvaras ur liberal
              synpunkt också. Men detta motiv har bortfallit, så det är inte
              längre de rikaste som omfattas.
            </seg>
            <seg n="97dba85a">
              Finansministerns svar till Ulf Sjösten är alldeles fantastiskt
              på den här punkten. Lyssna nu: Det är alltjämt så en ändring är
              uppenbarligen på gång att höginkomsttagarna står för merparten
              av skatten. Ja, tänk om det hade varit motsatsen! Vad finansministern
              står och säger i Sveriges riksdag är ju att en massa låginkomsttagare
              betalar en mindre del av förmögenhetsskatten.
            </seg>
            <seg n="359566e2">
              I sista stycket i svaret från finansministern kan man också läsa
              att fribeloppet höjts för sambeskattade par. Men vad är det för
              rättvisa i att de som blivit änkor eller änkemän minsann får en
              extra hög belastning på förmögenhetsskatten? Jag kan inte finna
              att det är god socialdemokratisk skattepolitik att drabba dem
              som har drabbats av olyckan att förlora en sambo, maka eller äkta
              man.
            </seg>
            <seg n="a0da98b5">
              Förmögenhetsskatten, herr finansminister, drar in mycket pengar
              lite beroende på vad det handlar om. Alltmer kommer dock från
              beskattning av fastigheter; det ska vi ha klart för oss. Det har
              blivit ett eldorado för skatteplanerare. Det är klart att Sverige,
              om man vill driva ytterligare företag ur landet, som ett av ett
              fåtal länder ska ha kvar den här skatten. Annars bör den avskaffas
              av statsfinansiella skäl.
            </seg>
          </u>
          <note type="speaker" n="4b9d5776">
            Anf. 33 PER LANDGREN (kd):
          </note>
          <u who="per_landgren_4f4db0" xml:id="i-38557574fc494c08-0" n="4f05dd13">
            <seg n="4e4b5781">
              Fru talman! Jag tror att en stor del av problemet, av pudelns
              kärna, ligger i beteckningen förmögenhetsskatt. Människor ute
              i landet tror att förmögenhetsskatten är just en skatt på förmögenheter
              rakt av. Men i stället är förmögenhetsskatten en skatt på vissa
              tillgångar, inte på andra.
            </seg>
            <seg n="08e7e08a">
              Jag skulle kunna räkna upp icke skattepliktiga tillgångar som
              man inte behöver betala förmögenhetsskatt på, såsom tomträtt,
              pensionsförsäkring, pensionssparkonto, konst som hängs ut på museer,
              som vi hört, aktier på Helsingforssbörsens O-lista, aktieoptioner,
              aktiemiljardärers aktiekapital, veteranbilar etcetera.
            </seg>
            <seg n="0e7e3b72">
              När jag räknar upp de här sakerna skulle jag kunna tänka mig
              att finansministern om han nu ägnade mitt inlägg här någon uppmärksamhet,
              vilket inte är säkert säger: Vill Landgren ha förmögenhetsskatt
              på de här tillgångarna? Nej, jag räknade upp dem bara för att
              visa att det är just godtyckligt valda tillgångar. Ja, kanske
              inte godtyckligt valda, men det kan förefalla godtyckligt. Det
              finns faktiskt goda skäl för att inte ha förmögenhetsskatt på
              just de här tillgångarna.
            </seg>
            <seg n="72be7996">
              Detta förstärker bilden av att förmögenhetsskatten och lagstiftningen
              kring denna är ett lapptäcke. Nu tänker jag mig att när finansministern
              och även tidigare ministrar på Finansdepartementet tillsatt olika
              typer av utredningar till exempel Skattebasutredningen som vi
              hört om här eller Egendomsskattekommittén finns det, då jag har
              den tilltron till både Pär Nuder och andra, en ambition att få
              reda på hur landet ligger, hur verkligheten ser ut. Man får in
              en utredning, och så småningom kommer remissvaren. Därefter sammanställs
              det här på något sätt.
            </seg>
            <seg n="d517f04f">
              Min erfarenhet när jag satt med i Egendomsskattekommittén var
              att vi, utan att vi på något sätt skulle genomföra Skattebasutredningens
              förslag, ändå fick utgå från den och från remissvaren. Majoriteten
              tänkte så här jag var ju för ett avskaffande: All right, låt oss
              pröva en breddning.
            </seg>
            <seg n="060dd9aa">
              Man tittade bland annat på O-aktier, på O-listan. Man tittade
              på pensionskapital och på majoritetsägarna i de stora aktiebolagen,
              aktiemiljardärerna och fann att det inte gick. Det var också P.-O.
              Edins slutsats, som vi hört nämnas här, att om en breddning inte
              går får vi slopa den här skatten.
            </seg>
            <seg n="753e59af">
              Det var alltså allt eller inget. Då kan man inte tala om rättviseskäl.
              Vi kan förvisso diskutera den vertikala rättvisan. Men den horisontella
              rättvisan i sammanhanget gör, som vi hört här, att människor förhållandevis
              lätt kan planera såvida tillgångarna inte sitter fast i till exempel
              bostäder.
            </seg>
            <seg n="ca28005a">
              Fru talman! Jag är övertygad om och detta vill jag naturligtvis
              ha till protokollet att finansministern känner till det här. Om
              vi hade haft finansministern här, samma person men för tio år
              sedan då var rollerna annorlunda, men låt oss leka med den tanken
              hade vi, tror jag, fått ett mer klarsynt svar på hur verkligheten
              faktiskt ser ut. Varför får vi inte det nu? Jag profeterar lite
              grann här, vilket kan vara vanskligt. Men jag tror att finansministern
              i sitt svar kommer att göra vad han kan för att undvika verkligheten.
              Han kommer att tala för de fiskala skälen, om att få in skattepengar,
              och han kommer att tala om fördelningspolitik fastän han egentligen
              vet att sådan är inte verkligheten.
            </seg>
          </u>
          <note type="speaker" n="246ded38">
            Anf. 34 Finansminister PÄR NUDER (s):
          </note>
          <u who="pär_nuder_minister_2004" xml:id="i-3e2c5026e2ed48ed-11" n="8dd5e311">
            <seg n="c3f2afb2">
              Fru talman! Låt mig nyansera mig på en punkt, om jag nu var otydlig
              i mitt interpellationssvar. Visserligen sade jag att jag inte
              anser att det under det gångna året och sedan vi senast diskuterade
              frågan har hänt särskilt mycket vad gäller motiven för förmögenhetsbeskattningen.
              Men saker och ting har ju hänt i verkligheten.
            </seg>
            <seg n="120a91b7">
              Det går bättre nu för Sverige än det gjorde för ett år sedan.
              Investeringarna ökar. Vi har en ökad optimism bland hushåll och
              företag. Den svenska ekonomin växer. Senast, alltså för ett år
              sedan, var det samma ragnarök som väntade om förmögenhetsskatten
              behölls. Men alldeles uppenbart går det trots förekomsten av förmögenhetsskatten
              jag behöver inte gå in på era enskilda invändningar väldigt bra
              för Sverige. Det går alltså bättre nu än när Ulf Sjösten och jag
              senast debatterade frågan. Framför allt går det bättre när det
              gäller investeringsflödet i den svenska ekonomin. Det ökar kraftigt
              just nu, vilket är väldigt tacknämligt.
            </seg>
            <seg n="2271d467">
              Statsfinansiella och fördelningspolitiska skäl kommer vi inte
              runt. Men låt oss tala om den fördelningspolitiska dimensionen.
              300 000 personer betalar förmögenhetsskatt i Sverige 4 % av befolkningen
              över 18 år. Den tiondel av befolkningen som tjänar mest står för
              ungefär två tredjedelar av förmögenhetsskatten. Att det finns
              en fördelningspolitik i den här skatten kommer man inte undan.
            </seg>
            <seg n="a71f93ed">
              Jag vet precis hur förmögenhetsskatten är konstruerad när det
              gäller huvuddelägare och de undantag som finns. Men att förneka
              att förmögenhetsskatten har en fördelningspolitisk dimension är
              att föra resonemanget på tok för långt.
            </seg>
            <seg n="a0eb34c8">
              Låt mig säga följande. Ju mer jag debatterar förmögenhetsskatten,
              desto mer övertygad blir jag om att regeringen är inne på helt
              rätt spår, nämligen att förändringar i skattesystemet, inklusive
              utvärdering av hur kapitalbeskattningen fungerar, måste ske i
              ett sammanhang. Jag kan lugna interpellanten och meddebattörerna
              genom att säga att vi är i full färd med att förbereda den samlade
              översyn av skattesystemet som är nödvändig.
            </seg>
            <seg n="09dc1bc8">
              Ju längre jag har det här jobbet, desto mer övertygad blir jag
              om att det inte går att rycka ut enskilda skatter ur det helhetsperspektiv
              som man måste ha när man ska utforma skattepolitiken. Den ena
              kampanjen efter den andra dras. Det är bara att öppna vilken tidning
              man vill, och man kan välja ut den skatt som för dagen är aktuell.
              Detta måste en ansvarsfull regering stå emot, och det tänker den
              socialdemokratiska regeringen göra. När vi förbereder en samlad
              översyn ska vi naturligtvis också titta på hur förmögenhetsskatten
              fungerar i praktiken.
            </seg>
          </u>
          <note type="speaker" n="03a27e40">
            Anf. 35 ULF SJÖSTEN (m):
          </note>
          <u who="ulf_sjosten_98d3ff" xml:id="i-78b9e5da50d2cc00-1" n="49ee507c">
            <seg n="76e13a44">
              Fru talman! Näringslivet har insett och det är kanske inte så
              konstigt Skattebasutredningen insåg, vilket vi tidigare talat
              om, Etikkommissionen insåg och Skatteverkets generaldirektör inser
              uppenbarligen, liksom för övrigt många svenskar i dag gör, att
              förmögenhetsskatten är destruktiv till sin karaktär. Den bestraffar
              det slags beteende som är eftersträvansvärt att det ska löna sig
              för den enskilde att anstränga sig och ta ansvar för sin framtida
              trygghet genom att bygga upp ett eget kapital helt privat eller
              i näringsverksamhet.
            </seg>
            <seg n="6792a2a0">
              Mot alla valida argument som förs fram och som har förts fram,
              inte minst i den här kammaren, upprepar Socialdemokraterna och
              finansministern att förmögenhetsskatten fortfarande är fördelningspolitiskt
              och statsfinansiellt viktig. Det klingar alltmer ihåligt.
            </seg>
            <seg n="4be2cd07">
              Min fråga, fru talman, tusenmiljardersfrågan, är: Varför fortsätter
              den svenska regeringen, Socialdemokraterna med stöd av Vänsterpartiet
              och Miljöpartiet, att administrera en skatt som driver kapital
              ur landet och missgynnar kapitalbildning, riskvillighet, investeringar,
              nya företag och nya jobb, något som Sverige, fru talman, så innerligt
              väl behöver just nu?
            </seg>
            <seg n="00d2d742">
              Jag ställde en fråga också i mitt inledningsanförande om ökningen
              av intäkterna från förmögenhetsskatten i 2006 års budget. Var
              kommer de pengarna ifrån, Pär Nuder?
            </seg>
          </u>
          <note type="speaker" n="e4d9c0c1">
            Anf. 36 ANNE-MARIE PÅLSSON (m):
          </note>
          <u who="anne-marie_palsson_115419" xml:id="i-7d95a47baefc63b4-1" n="f99832ba" next="i-56f3ec34aae4a811-1">
            <seg n="870db845">
              Fru talman! Finansministern slingrar sig skickligt undan det
              frågan egentligen gäller, i varje fall det min fråga gäller. Det
              är alltså principerna för skatt, om ett skattesystem måste vara
              baserat på principer som uppfattas som legitima och korrekta för
              att det ska åtnjuta förtroende hos allmänheten. Förmögenhetsskatten
              är inte en sådan skatt den är totalt principlös. Den slår snett,
              den är godtycklig och den svarar inte på något sätt upp mot de
              fördelningspolitiska ambitioner som man har sagt sig företräda.
            </seg>
            <seg n="f689748a">
              I själva verket kan man säga att förmögenhetsskatten är en skatt
              för 60- och 70-åringar, möjligtvis också 50-åringar, precis som
              värnskatten är en skatt för 50- och 60-åringar. Det är ingen slump
              att det ser ut på det viset, fru talman. Det beror helt enkelt
              på att när man är i 5060-årsåldern står man på toppen av sin ekonomiska
              förmåga här i livet. Då är inkomsterna som störst och förmögenheten
              som störst. I normala fall brukar både det och det andra sjunka
              med tiden, men så ser det ut. Då är det klart att nästa fråga
              blir: Är det rimligt att beskatta vissa ålderskategorier på det
              där sättet?
            </seg>
            <seg n="e32451f5">
              Finansministern sade att man skulle se över skattesystemet. Jag
              tycker att det är utmärkt. Låt mig få skicka några tips till finansministern
              hoppas att han lyssnar lydigt på detta.
            </seg>
            <seg n="adb3e19a">
              Varför inte införa en likviditetsprincip i svensk beskattning?
              Det är en gammal, god och hederlig princip som säger att skatt
              ska betalas när det finns pengar att betala skatten, det vill
              säga att när mer ekonomiska medel uppstår utgår förmögenhetsskatt.
              Däremot kan man betala skatt när man avyttrar tillgångar i den
              mån det har uppstått realisationsvinst på detta. Möjligen kan
              man säga att vi kan införa en förmågeprincip, en gammal god socialdemokratisk
              princip för beskattning, det vill säga att de som har störst förmåga
              betalar mer och de som har minst förmåga betalar lite mindre.
              Då tror jag att vi skulle komma ett stort steg på vägen. Men glöm
              inte bort likviditetsprincipen, finansministern, för den är viktig.
            </seg>
          </u>
          <note n="9aafa84d">
            Anf. 37 GUNNAR ANDRÉN (fp):
          </note>
          <u who="anne-marie_palsson_115419" xml:id="i-56f3ec34aae4a811-1" n="f99832ba" prev="i-7d95a47baefc63b4-1">
            <seg n="b2ebb06b">
              Fru talman! Det är alltid ett nöje att debattera med finansministern.
              Det ger ständigt upphov till nya infallsvinklar.
            </seg>
            <seg n="416a7e6a">
              Finansministern sade att vi är i full färd med att reformera
              skattesystemet. Då frågar sig en vän av ordning: Vem är vi? Är
              det finansministern? Är det ordföranden i Socialdemokraternas
              särskilda skatteutredning där ingen annan har insyn? Eller är
              det möjligen den koalition eller kartell man har tillsammans med
              Vänsterpartiet och Miljöpartiet? Alltså kan vi vara väldigt många.
              Jag skulle gärna vilja veta vem vi är i det här fallet.
            </seg>
            <seg n="a8ba0b32">
              Förmögenhetsskatten är en väldigt ideologisk skatt. Jag noterade
              att när statsministern var på turné i Södermanland för att titta
              på olika fastigheter förklarade han i affärstidningen Dagens Industri
              att förmögenhetsskatten nog skulle komma att kunna avskaffas så
              småningom. Av detta statsministerns yttrande märker man ingenting
              i dag över huvud taget. Men det är inte så konstigt att finansministern
              förbigår detta, för han förbigår också uttalandet från chefen
              för Skatteverket om lotterimässiga skatter med total tystnad.
            </seg>
            <seg n="e7cd4514">
              Sedan detta att det går bättre och bättre för Sverige, trots
              förmögenhetsskatten. Det är ett väldigt intressant argument att
              ständigt och jämt jämföra med andra länder. Det är finansministern
              mycket bra på. Men man måste jämföra med hur det vore om man inte
              hade haft den här skatten. Hur hade det då gått för Sverige? Hade
              så många företag flyttat ur landet? Det är det som är den relevanta
              frågan. Om finansministern kan svara att det hade flyttat lika
              många även om vi inte haft den skatten kvar hittar jag ett bra
              argument att ha förmögenhetsskatten kvar. Annars är det tvärtom.
            </seg>
          </u>
          <note type="speaker" n="68831693">
            Anf. 38 PER LANDGREN (kd):
          </note>
          <u who="per_landgren_4f4db0" xml:id="i-38557574fc494c08-1" n="4f05dd13">
            <seg n="d915d57a">
              Fru talman! När finansministern var ny på posten som finansminister
              interpellerade jag angående bland annat grundsynen, om ett skattesystem
              ska vara legitimt eller inte. Finansministern hade nämnt i en
              intervju i Svenska Dagbladet något om just legitimitetsbegreppet.
            </seg>
            <seg n="a509ef89">
              Då efterlyste jag en samlad översyn, frågade om det var en sådan
              på gång. Nu ett år efteråt kommer det. Att se saker och ting i
              sitt sammanhang är bra, men det tar så förfärligt lång tid. Om
              förmögenhetsskatten tro inte att det handlar om en skatt på förmögenhet;
              det är en godtycklig skatt på valda tillgångar är skadlig och
              har varit det under överskådlig tid är det bråttom. Vi har ett
              progressivt skattesystem i Sverige. Vi har ett högt skattetryck,
              alldeles för högt. Samtidigt vill jag säga att det är viktigt
              med skatter för den gemensamma välfärden, för det gemensamma bästa.
              Men skatterna måste vara legitima. De ska inte bara upplevas som
              legitima, utan människor ska känna att skatterna är rättvisa.
            </seg>
            <seg n="06c0caf4">
              En översyn är bra, men det tar alldeles för lång tid. Det skadar
              Sverige när det tar så lång tid. Man kan bara titta på de stora
              familjerna och företagen Rausing, Kamprad etcetera. Vad hade inte
              det kunnat betyda för Sverige om de hade haft kvar sina företag
              med sätena kvar i Sverige, med satsningar och fonderingar och
              allt vad det innebär? En rad företag har ju styckats på grund
              av förmögenhetsskatten, kanske ännu mer på grund av arvsskatten
              tidigare. Nu äntligen är den skatten borttagen. Men tågordningen
              blev felaktig. Förmögenhetsskatten ska tas bort före arvs- och
              gåvoskatten. När arvs- och gåvoskatten är borta är möjligheterna
              nu ännu större att planera bort förmögenhetsskatten. Det är fel
              tänkt.
            </seg>
          </u>
          <note type="speaker" n="a7592547">
            Anf. 39 Finansminister PÄR NUDER (s):
          </note>
          <u who="pär_nuder_minister_2004" xml:id="i-3e2c5026e2ed48ed-12" n="8dd5e311">
            <seg n="45d55c22">
              Fru talman! Jag tror att vi kommer att diskutera förmögenhetsskatten
              intensivt under det kommande året. Jag tror också att det finns
              skäl att inskärpa argumenteringen kring förmögenhetsskattens statsfinansiella
              betydelse. Jag noterar, fru talman, att ingen ifrågasatte det
              jag beskrev om förmögenhetsskatten, hur den fördelningspolitiskt
              betalas av den stora merparten av höginkomsttagarna, dem med de
              högsta inkomsterna. Därom är vi uppenbarligen överens, och det
              tackar jag för.
            </seg>
            <seg n="0bbb67ce">
              Låt mig ändå blicka framåt och ta fasta på det som Gunnar Andrén
              sade. Jag tror nämligen att det var av stort värde för Sverige
              det som åstadkoms för 15 år sedan, den stora skattereformen över
              blockgränser, där Socialdemokraterna och Folkpartiet var de ledande
              bärarna av skattereformen. Får den socialdemokratiska regeringen
              förnyat förtroende kommer vi att bjuda in riksdagens partier omedelbart
              efter valet till att ingå i en parlamentarisk översyn av skattesystemet
              för att så tidigt som det bara går under mandatperioden försöka
              upprepa den bravad som vi socialdemokrater och Folkpartiet liberalerna
              åstadkom för 15 år sedan, nämligen en bred reformering av skattesystemet.
              Det skulle ytterligare stärka Sveriges konkurrenskraft, som i
              och för sig är väldigt stark redan i dag. Men det vore bra för
              Sverige. Fram till dess tror jag emellertid att den skattepolitiska
              debatten kommer att vara tämligen intensiv. Jag hoppas att vi
              även efter valet kan samsas om en skattereform för landets bästa.
            </seg>
          </u>
          <note type="speaker" n="f74aae6c">
            Anf. 40 ULF SJÖSTEN (m):
          </note>
          <u who="ulf_sjosten_98d3ff" xml:id="i-78b9e5da50d2cc00-2" n="49ee507c">
            <seg n="6c83d483">
              Fru talman! Förmögenhetsskatten fungerar som en taggtråd i samhällsekonomin
              och hindrar företag från att växa. Den slår direkt mot den ekonomiska
              tillväxten, vilket i förlängningen gör oss alla något fattigare.
              På vilket sätt kan det vara fördelningspolitiskt rimligt och vettigt?
            </seg>
            <seg n="ddade6f7">
              Som tidigare har sagts här är det alltfler länder inom EU som
              överger förmögenhetsskatten. Bland OECD:s 30 medlemmar finns den
              skatten kvar i åtta länder. Under 1990-talet avskaffades den i
              Danmark, Tyskland, Nederländerna och Österrike.
            </seg>
            <seg n="d8a02931">
              Förmögenhetsskatten tas ut oavsett om förmögenheten genererar
              löpande inkomster eller ej. Detta strider mot en grundläggande
              princip i svensk beskattning, nämligen att man inte ska beskatta
              något förrän skattebasen gett pengar att betala skatten med.
            </seg>
            <seg n="45f1ea16">
              Fru talman! Jag vill återkomma till den fråga som jag har ställt
              till finansministern vid två tillfällen. Det gäller alltså ökningen
              av intäkterna från förmögenhetsskatten inför budgeten 2006. Var
              kommer de pengarna ifrån, Pär Nuder? Pär Nuder har ett inlägg
              kvar, och jag ser fram emot ett svar på min fråga.
            </seg>
            <seg n="bdc77f58">
              Förmögenhetsskattens orimliga konsekvenser visar sig också allt
              tydligare på nya sätt, nu senast i form av att arbetande kapital
              i företag förmögenhetsbeskattas. Det har i medierna benämnts lex
              Uggla. Denna beskattning är ytterligare ett incitament för företag
              och kapital att flytta från Sverige. Vad avser ni i regeringen
              att göra åt just detta missförhållande?
            </seg>
          </u>
          <note n="70345aa1">
            Överläggningen var härmed avslutad.
          </note>
          <note n="40363ebf">
            10 § Svar på interpellation 2005/06:16 om fastighetsskatten
          </note>
          <note type="speaker" n="b71fc43b">
            Anf. 41 Finansminister PÄR NUDER (s):
          </note>
          <u who="pär_nuder_minister_2004" xml:id="i-3e2c5026e2ed48ed-13" n="8dd5e311">
            <seg n="abeffbf6">
              Fru talman! Ulf Sjösten har frågat mig vilka åtgärder jag avser
              att vidta för att förhindra att människor tvingas flytta från
              sina hem som en följd av höjningarna av taxeringsvärdena nästa
              år.
            </seg>
            <seg n="80ff5028">
              Under de senaste åren har regeringen genomfört ett flertal åtgärder
              som just syftar till att människor ska kunna bo kvar i sina hus
              även om taxeringsvärdena stiger.
            </seg>
            <seg n="3f450325">
              Fastighetsskatten för småhus har sänkts från 1,5 till 1 %. En
              begränsningsregel för fastighetsskatten har införts. Innebörden
              av regeln är som bekant att hushåll med låga eller normala inkomster
              i princip inte ska behöva betala mer än motsvarande 5 % av hushållsinkomsten
              i fastighetsskatt. De hushåll som omfattas av begränsningsregeln
              påverkas inte av höjda taxeringsvärden.
            </seg>
            <seg n="9ba62706">
              I budgetpropositionen för 2006 har regeringen föreslagit en utvidgning
              av begränsningsregeln. Detta sker genom att den andel av hushållsinkomsten
              som högst ska gå till fastighetsskatt sänks från 5 till 4 %. Förslaget
              innebär att de som redan omfattas av bestämmelsen kommer att få
              en sänkning av fastighetsskatten. Begränsningsregeln omfattar
              i dag ca 119 000 husägare. Genom de föreslagna förändringarna
              beräknas ca 202 000 husägare kunna tillämpa bestämmelsen nästa
              år.
            </seg>
            <seg n="4315adae">
              För några år sedan infördes också en dämpningsregel för fastighetsskatten.
              Innebörden av bestämmelsen är att en höjning av taxeringsvärdet
              inte omedelbart ska slå igenom på uttaget av fastighetsskatt.
              I stället fördelas höjningen lika på de år som återstår till nästa
              fastighetstaxering. När det gäller den fastighetstaxering som
              genomförs nästa år kommer således en höjning av taxeringsvärdet
              att tillämpas fullt ut först taxeringsåret 2009.
            </seg>
            <seg n="dc881bae">
              Sammanfattningsvis menar jag att de åtgärder som Ulf Sjösten
              efterlyser har regeringen redan genomfört. Jag ser därför inga
              skäl att nu föreslå några ytterligare förändringar av fastighetsskatten.
            </seg>
          </u>
          <note type="speaker" n="8b199a3d">
            Anf. 42 ULF SJÖSTEN (m):
          </note>
          <u who="ulf_sjosten_98d3ff" xml:id="i-6443ee08c8249528-0" n="49ee507c" next="i-a7149c28b05f59b2-0">
            <seg n="27bfc2ce">
              Fru talman! I Sverige krävs det gott om pengar för att äga ett
              hus, inte minst för att betala fastighetsskatten.
            </seg>
            <seg n="24170c1d">
              Nästa år höjs taxeringsvärdena för fastigheter i Sverige. Det
              är många som nu har fått sina kuvert med ett förslag till ett
              nytt taxeringsvärde. Det är många, fru talman, som har gått inte
              i spänd förväntan på det här kuvertet utan i fruktan för det,
              och den fruktan har i många fall besannats i form av mycket stora
              höjningar av taxeringsvärdet.
            </seg>
            <seg n="82f24ec1">
              I min hemkommun Borås, som är en inlandskommun i Västsverige,
              beräknas höjningarna bli i genomsnitt 35 %. Det är alltså inte
              bara kustnära fastigheter som drabbas av stora höjningar av taxeringsvärdena
              nästa år.
            </seg>
            <seg n="b9b95f93">
              Den orättvisa skatten fastighetsskatten skapar återigen oro och
              frustration hos många egnahemsägare i Sverige. Man förstår med
              rätta inte varför man ska betala mer i skatt för sitt eget boende
              på grund av att några av grannarna har sålt sina fastigheter.
            </seg>
            <seg n="d9bfbf12">
              Fru talman! Jag gick in och läste på Socialdemokraternas hemsida
              om fastighetsskatten. Då slogs jag av att det ser ut som att Socialdemokraterna
              betecknar fastighetsskatten som en intäktspost, men man har glömt
              vad den gör med människor.
            </seg>
            <seg n="4cd37884">
              Man förstår med rätta inte varför man ska tvingas sälja sitt
              hem för att betala skatt på pengar som man inte har i handen.
              De som drabbas på detta oerhört negativa sätt är i första hand
              människor med små ekonomiska marginaler och de som har valt att
              satsa en större del av sin privatekonomi på det egna boendet.
            </seg>
            <seg n="e9a29228">
              Vi moderater anser att fastighetsskatten uppmuntrar till ökad
              skuldsättning. Flitiga människor, inte sällan äldre, som har avstått
              från konsumtion och i stället sparat för att få en tryggare ålderdom
              straffbeskattas. I kombination med den nyss debatterade förmögenhetsskatten
              blir situationen i många fall ohållbar.
            </seg>
            <seg n="749ed1b2">
              Vi moderater har därför lagt fram förslag om att fastighetsskatten
              ska sänkas, till en början med 0,1 %, men vår vision och ambition
              är att fastighetsskatten ska tas bort helt och hållet. För att
              ta bort de värsta avarterna av fastighetsskatten har vi också
              föreslagit ett tak för den.
            </seg>
            <seg n="fd76ae80">
              Men, fru talman, det viktigaste är att människor tvingas från
              hus, hem och fritidshus i Sverige i dag. Det är ett faktum, men
              jag återkommer till det i ett senare inlägg.
            </seg>
            <seg n="33e889e7">
              Jag vill upprepa min fråga till Pär Nuder eftersom jag inte har
              fått något svar på den: Vilka åtgärder avser finansministern att
              vidta för att förhindra att människor tvingas flytta från sina
              hem som en följd av höjningen av taxeringsvärdena nästa år?
            </seg>
          </u>
          <note n="957a8925">
            Anf. 43 INGER RENÉ (m):
          </note>
          <u who="ulf_sjosten_98d3ff" xml:id="i-a7149c28b05f59b2-0" n="49ee507c" prev="i-6443ee08c8249528-0">
            <seg n="f7a79fd8">
              Fru talman! Få frågor har väckt en sådan uppmärksamhet i medierna
              som frågan om fastighetsskatt. Man kan väl säga att denna uppmärksamhet
              har kulminerat under de senaste veckorna.
            </seg>
            <seg n="bfa6bda2">
              Jag ska fokusera mitt första anförande på två saker, dels på
              rättsosäkerheten, dels på näringslivets möjligheter.
            </seg>
            <seg n="1e3c2bff">
              När det gäller rättsosäkerhet finns det många exempel på det.
              Människor förstår inte hur fastighetsskatten räknas ut och hur
              den har fallit ut för sådana som bor nära varandra. Det är inte
              så konstigt, därför att Skatteverkets egna experter på det här
              området säger: Med nuvarande regler går det inte att få taxeringsvärdena
              mer rättvisande. I det tidningsurklipp som jag har från dagens
              Göteborgs-Posten uppmanar man människor att överklaga sina fastighetstaxeringar.
            </seg>
            <seg n="6ff54fad">
              Regeringen är ansvarig för regelverket, och därför undrar jag:
              Vad tänker statsrådet göra åt detta regelverk så att det blir
              mera rättssäkert?
            </seg>
            <seg n="6d3f3196">
              Min andra fråga rör näringsidkares möjligheter. Hela Sverige
              ska leva, sade jordbruksministern här för ungefär en timme sedan.
              Det måste väl innebära att människor ska kunna få sin inkomst
              och ha jobb också utefter kusterna och på öarna runtomkring i
              Sverige.
            </seg>
            <seg n="89533303">
              Det blir tydligare och tydligare, inte minst i Bohuslän, att
              samhällena efter kusterna är mörkare och mörkare för varje år
              som går. Fler och fler hus säljs till sommarboende som tillbringar
              några sommarveckor i Hunnebo, Fjällbacka, Grebbestad namn som
              vi alla känner igen.
            </seg>
            <seg n="c8e350db">
              Men nu är det hög tid att värna det näringsliv som ännu finns
              kvar i de här områdena. Man måste ha råd att bo även om man har
              sin verksamhet i kustnära områden.
            </seg>
            <seg n="ff76e398">
              I Västra Götaland höjs taxeringsvärdena med i genomsnitt 29 %.
              De här procenten är ganska ointressanta. Om man tittar till exempel
              på Koster ser man att värdena höjs med i genomsnitt 67 % om jag
              nu får ta det lilla stället som exempel. Men det finns också exempel
              där fastighetstaxeringarna höjs med 100 % och ännu mer.
            </seg>
            <seg n="c5501d62">
              Koster är än så länge öar som på sommaren sjuder av liv. Men
              de är också än så länge levande samhällen. Där finns skolor, affärer
              och småföretagsamhet än så länge.
            </seg>
            <seg n="ac5642b1">
              Det är tåligt folk ute på öarna och längs kusterna. Det är fiskare,
              hantverkare och även sådana som arbetar i turistnäringen. De tål
              mycket, men det finns en gräns. Den gränsen är nu tyvärr nådd.
              Jag vill därför ställa tre frågor till statsrådet Pär Nuder.
            </seg>
            <seg n="14943d44">
              Vill också statsrådet att hela Sverige ska leva?
            </seg>
            <seg n="350cf07f">
              Vilka åtgärder avser statsrådet att vidta när det gäller de orimligt
              höga taxeringsvärdena, som också ger förmögenhetsskatt? Det talades
              ju om det här för några minuter sedan. Detta gör att människor
              faktiskt inte har råd att bo kvar där de har sin utkomst.
            </seg>
            <seg n="2456f15c">
              Till slut återkommer jag till det som jag började med: Vill statsrådet
              göra fastighetstaxeringen rättssäker, och hur?
            </seg>
          </u>
          <note type="speaker" n="3677aa33">
            Anf. 44 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-1da5131b20db6473-0" n="6ef1bcf3">
            <seg n="ae6688b0">
              Fru talman! Jag blir något nedstämd av finansministerns avsaknad
              av förståelse för de människor som drabbas av den höga fastighetsskatten.
              Svaret ger ingen medkänsla.
            </seg>
            <seg n="2590f2dd">
              Villaägarna säger att den här taxeringen är Sveriges största
              lotteri. Godtycklighet präglar systemet. Många svenskar är i dag
              bekymrade, uppretade och rentutav förbannade.
            </seg>
            <seg n="c275f430">
              Billdal är ett värdeområde i Göteborg med en medelhöjning på
              39 %. Strömstad har 32 %. I fru talmannens hemkommun har Enhagen
              26 %.
            </seg>
            <seg n="fb140063">
              Den godtycklighet som präglar systemet gör att de som hävdar
              att nuvarande taxeringssystem är bra gör både samhället och sig
              själva en otjänst. Här måste ändringar till.
            </seg>
            <seg n="9c1f5b34">
              I och med att det här är fråga om en beskattning av en icke-monetär
              avkastning måste stor tydlighet prägla systemet för att det ska
              få någon form av acceptans i de breda folklagren. I dag saknas
              den acceptansen totalt.
            </seg>
            <seg n="03c7404c">
              Från Centerpartiet har vi lagt fram förslag till ändringar. Om
              vi nu ska ha en fastighetsskatt måste systemet också ha en acceptans.
              Centerpartiet vill på sikt avveckla fastighetsskatten. Det är
              inte möjligt i närperspektivet. Men då måste vi också ändra taxeringssystemen.
            </seg>
            <seg n="9ed08593">
              Vi har alltså lagt fram ett förslag där vi vill reducera antalet
              värdeområden. Vi vill införa en medianmetod som innebär att vi
              tar bort 25 % av de högsta värdena och 25 % av de lägsta värdena
              i samband med beräkningen av fastighetstaxering. Vi vill införa
              ett takvärde på 300 000 kr vad gäller tomten för att de extraordinära
              utfallen ska minimeras. I och med den taxering som har gällt nu,
              där man har lagt tyngdpunkten på just markvärdet, borde detta
              vara rätt intressant.
            </seg>
            <seg n="eefa73fd">
              Det finns exempelvis en fastighetsägare i Fiskebäckskil med 400
              kvadratmeter som i dag har ett markvärde i sin taxering på 4,1
              miljoner. Det är en helt orimlig kostnad som kommer att drabba
              den fastighetstaxerade.
            </seg>
            <seg n="e82232f4">
              Det förslag som vi har lagt fram är enkelt och driftssäkert.
              Jag rekommenderar finansministern att analysera vår modell. Vi
              vill dessutom sänka uttagsprocenten till 0,75 % för villor och
              0,4 % för hyreshus. Vi har också finansierat detta i vårt förslag.
              Det är alltså en modell som otvivelaktigt gör att acceptansen
              höjs.
            </seg>
            <seg n="b14c97be">
              Om vi tittar på systemet i dag ser vi att det är komplicerat
              med sina värdeområden, sina belägenhetsfaktorer vad gäller strandnära
              lägen och så vidare. Inte minst är bristen på kunskap inom Skatteverket
              påtaglig. Där går man i dag ut och efterlyser förenklingar. Man
              tar in konsulter som får jobba med det här, som egentligen är
              ren myndighetsutövning. Det kan man också ifrågasätta.
            </seg>
            <seg n="bd0a2973">
              En översyn av hela taxeringssystemet är direkt nödvändig om vi
              över huvud taget ska ha en fastighetsskatt. Jag tycker att finansministern
              borde fundera över om det inte är befogat att försöka göra fastighetstaxeringen
              rimlig.
            </seg>
          </u>
          <note type="speaker" n="6dda58cd">
            Anf. 45 ANNE-MARIE PÅLSSON (m):
          </note>
          <u who="anne-marie_palsson_115419" xml:id="i-7d95a47baefc63b4-2" n="f99832ba" next="i-56f3ec34aae4a811-2">
            <seg n="731e2cee">
              Fru talman! Jag undrar om det finns någon skatt som väcker så
              mycket starka känslor som fastighetsskatten. Och det är på goda
              grunder, skulle jag vilja säga.
            </seg>
            <seg n="b013b7bf">
              Det är en skatt som kryper under skinnet på folk. Den är mest
              att likna med en inbrottstjuv. Den tar sig in i de mest personliga
              skrymslen.
            </seg>
            <seg n="902d0adc">
              Jag och många med mig undrar hur mycket staten egentligen ska
              kunna göra anspråk på. Finns det ingen fredad zon dit statens
              långa arm inte kan sträcka sig? Det måste finnas ett område där
              man kan säga: Innanför det här är allt mitt! Det jag skapar är
              mitt, och det tillfaller mig, min familj och mina barn och anhöriga
              eller dem som jag vill dela med mig till.
            </seg>
            <seg n="8d66b52e">
              Fastighetsskatten trotsar detta. Den kryper in där, och tar och
              bestraffar allt sunt och mänskligt agerande. Det handlar om det
              vi gör för att förbättra fastigheten att snygga till i badrummet,
              byta ut köket och måla fasaderna. Varje gång vi gör någonting
              för att förbättra fastigheten är fiscus framme med sin långa,
              ludna arm och säger: Jag ska ha del av detta arbete!
            </seg>
            <seg n="dcc8e043">
              Det är inte konstigt att människor blir arga på detta. Dessutom
              finns det godtycke i fastighetsskatten, precis som i förmögenhetsskatten.
              Det finns skevhet i beräkningsgrunder. Det finns orättvisa i systemet.
            </seg>
            <seg n="b499893a">
              Vi kan ta en sådan sak som hyresrätter. Där har man en form av
              bruksvärde så att det ska kosta ungefär lika mycket att bo i en
              trerumslägenhet oavsett om man bor i Eslöv eller på Östermalm.
              Men de principerna gäller inte för bostäder som man äger. Ånej
              där tillåter man marknadskrafterna att slå igenom fullt ut! Det
              innebär att om man har turen eller oturen beroende på hur man
              ser det att bo i attraktiva områden får man betala oändligt mycket
              mer än om man skulle bo i låt oss säga Eslöv.
            </seg>
            <seg n="82ecf860">
              Detta är obegripligt för människor. Det skapar dessutom frustration
              och irritation när det gäller skattesystemet och det är det som
              egentligen är det allvarliga. Det minskar i rimlighetens namn
              viljan att bidra och vara solidarisk med den modell som vi skapar.
            </seg>
            <seg n="76398e68">
              När den typen av känsla biter sig fast hos människan kommer en
              socialdemokratisk regering att få det ofantligt mycket svårare
              att rekrytera de skatter som man så gärna säger sig vilja ha och
              som man till varje pris behöver.
            </seg>
            <seg n="a67eecc5">
              Det finns egentligen bara en sak att göra med fastighetsskatten,
              och det är att ta bort den. Hur snabbt man kan ta bort den beror
              i vanlig ordning på det statsfinansiella utrymmet. Men då får
              man kanske försöka skapa utrymme för detta så snart som möjligt
              och verkligen anstränga sig för det.
            </seg>
            <seg n="1435301b">
              Efter den här långa inledningen kommer nu en fråga på slutet
              till finansminister Nuder: Hur många gånger ska jag betala skatt
              för att Pär Nuder ska vara nöjd?
            </seg>
            <seg n="faed758b">
              När det gäller fastighetsskatten betalar jag först inkomstskatt.
              Av det som blir kvar ska jag sedan betala till huset. Om jag ska
              göra reparationer ska jag betala moms på allt det som jag köper
              och betala skatt, förstås, för alla dem som anstränger sig för
              att ändra om i mitt hus. Jag ska betala skatt på huset så länge
              jag bor i det, och när jag sedan säljer det ska jag betala skatt
              beroende på vad jag köper därefter.
            </seg>
            <seg n="68b2a533">
              Är det verkligen rimligt att man betalar skatt så här många gånger?
              Kan man inte införa någon regel som säger att det ska vara skatt
              en gång eller två gånger? Eller är det the sky is the limit som
              gäller här? Vi tar ut skatt så många gånger som vi någonsin kan,
              för statens finanser har ett omättligt behov från den svenska
              allmänheten, tycks man tänka.
            </seg>
          </u>
          <note n="61a3df9c">
            Anf. 46 GUNNAR ANDRÉN (fp):
          </note>
          <u who="anne-marie_palsson_115419" xml:id="i-56f3ec34aae4a811-2" n="f99832ba" prev="i-7d95a47baefc63b4-2">
            <seg n="2c6c4539">
              Fru talman! Finansministern och jag har haft nöjet att debattera
              den här frågan tidigare. Jag har då ställt en fråga, som jag har
              ställt också i andra debatter. Jag ska ställa den en gång till
              beroende på att jag inte fick något svar senast vi debatterade
              frågan i juni i år.
            </seg>
            <seg n="f25f6fb5">
              Frågan är enkel: Vad ska vanliga människor spara in på för att
              ha råd med fastighetsskatten? Jag inser att det är en svår fråga,
              men det är den fråga som alla människor som får höjda skatter
              måste ställa sig. Vad ska man spara in på?
            </seg>
            <seg n="7eb4f438">
              Finansministern har naturligtvis en annan roll, nämligen att
              fundera på vad staten ska spara in på. Men för vanliga människor
              ibland måste man också se saker ur deras perspektiv, och det ska
              man alltid göra för övrigt, erinrar jag mig är frågan: Var ska
              vi spara in pengar?
            </seg>
            <seg n="2e2b64ad">
              Fru talman! Jag funderar på att anordna en stor fest den 31 december
              i år. Jag tror att det kan bli många som kommer på den festen.
              Då blir vi väldigt rika i Sverige. Värdet på alla våra fastigheter
              kommer att höjas kolossalt mycket den dagen, det vill säga den
              1 januari.
            </seg>
            <seg n="032fdc1c">
              Jag själv köpte en gång en fastighet med ett taxeringsvärde på
              155 000 kr, och jag kommer att bli 179 450 kr rikare den här gången.
              Så här är det för otroligt många människor runtom i vårt land.
            </seg>
            <seg n="847c62ca">
              Jag förstår varför finansministern inte svarar på frågan: Varmed
              ska vi betala? Det är ingen lätt fråga om man har de principer
              som ligger bakom den här skatten. Detta bryter mot det som Anne-Marie
              Pålsson kallade förmågeprincipen och som jag brukar kalla skatt
              efter bärkraft. Det bryter också mot likviditetsprincipen. För
              det tredje bryter det också mot påverkansprincipen. Det är grannarnas
              förmögenheter och deras förmåga att köpa fastigheter som avgör
              hur mycket man blir upptaxerad i ett visst värdeområde. Det är
              en orimlig konstruktion av skatten.
            </seg>
            <seg n="a6a223b5">
              Jag tror inte att finansministern behöver vara så orolig. Finansministern
              säger ju att genom utökningen av begränsningsregeln ökar nu det
              antal som omfattas från 119 000 till 202 000. Om vi fortsätter
              med det här systemet kommer vi alla att hamna under begränsningsregeln.
              När kommer 100 % av alla ägare att hamna under begränsningsregeln
              och inte ha råd med den här skatten?
            </seg>
            <seg n="4dd565f5">
              Allra sist vill jag säga att jag har debatterat den här frågan
              många gånger med socialdemokrater. Senast förde jag den här debatten
              med bland andra Catharina Bråkenhielm, och då noterade jag att
              det var en total frånvaro av två partier, nämligen finansministerns
              stödpartier. Inför varje budgetförhandling talar de om att den
              här frågan ska prioriteras och prioriteras, men jag konstaterade
              att Miljöpartiet och Vänsterpartiet alltid är frånvarande när
              det väl gäller att diskutera den här frågan i Sveriges riksdag.
              Jag tror att det beror på att de inte har tillräcklig styrka.
            </seg>
            <seg n="db13b8fb">
              Jag tycker att det var intressant att finansministern i ett tidigare
              inlägg som jag inte kunde svara på ville inbjuda till överläggningar
              om den samlade skattepolitiken. Jag tycker att det var ett väldigt
              klart besked till Miljöpartiet och Vänsterpartiet: De partierna
              duger inte om vi ska göra ordentliga skattereformer i det här
              landet.
            </seg>
          </u>
          <note type="speaker" n="e5ce7b96">
            Anf. 47 PER LANDGREN (kd):
          </note>
          <u who="per_landgren_4f4db0" xml:id="i-38557574fc494c08-2" n="4f05dd13">
            <seg n="ecba1888">
              Fru talman! Det är alldeles uppenbart att finansministern kommer
              att kryssa mellan de frågor som ställs. Men rimligtvis bör den
              första frågan, ursprungsfrågan, från Ulf Sjösten besvaras, det
              vill säga: Vilka åtgärder avser finansministern att vidta för
              att förhindra att människor tvingas flytta från sina hem som en
              följd av höjningarna av taxeringsvärdena nästa år? Och man skulle
              kunna lägga till, fru talman: från sina sommarstugor.
            </seg>
            <seg n="9242ba7f">
              Jag vet inte om jag behöver upplysa Pär Nuder om att det finns
              många bland hans egna väljare, inte minst i mina hemtrakter och
              naturligtvis här i Helsingforssområdet också, som kanske bor i
              lägenheter eller liknande i förortsområden och som inte alls är
              rika men som har sommarstugor på ställen som råkar ligga fel ur
              fastighetsskattesynvinkel. Det handlar om heta områden där människor
              som har råd kan köpa in sig. Det gör att det vanliga folket som
              bor där har fått flytta därifrån, och även mindre bemedlade människor
              som har sommarstugor där tvingas sälja dem därför att de inte
              har råd. De ringer till undertecknad och berättar detta, om de
              nu inte ringer till finansministern.
            </seg>
            <seg n="b0d3e150">
              Jag kan inte begripa annat än att finansministern någon gång
              måste besvara eller konfronteras med pudelns kärna även här, det
              springande problemet. Och vad är då det? Ja, det är fastighetsskattens
              koppling till marknadsvärdet. Det gör att alla de skatterättsliga
              principerna ryker. Bort med skatt efter bärkraft och likviditetsprincipen!
              Det handlar om hur grannarna gör sina affärer. Det drabbar hela
              detta värdeområde, som vi har fått höra talas om efter Villaägarnas
              undersökning. Sverige delas in i lite mer än 2 800 värdeområden.
              Jag är övertygad om att Skatteverkets folk gör sitt allra bästa,
              men då handlar det om att det ska dras gränser för att få hyfsade
              genomsnitt. Det är en grannlaga uppgift att sätta dessa gränser.
            </seg>
            <seg n="3555fbe4">
              I Göteborgs-Posten i går berättades det om ett egnahemsområde
              på Hisingen. Det är ett egnahemsområde som säkert finansministerns
              parti tog initiativ till, där folk skulle kunna bo utan att äga
              själva tomterna men ändå vara ägare till husen. Nu får de vara
              med om en höjning av taxeringsvärdena med 53 %. Nu ska detta spridas
              ut över tre år, och det är väl bra med en dämpning, men kärnproblemet
              är ju att skatten i det här fallet ska kopplas till vad nyinflyttade
              människor betalar i området nere vid älven, Eriksberg gräddhyllan,
              som det står här. De befinner sig i fel värdeområde, kan de tycka.
              Då ska man inte skjuta på dem som försöker följa lagstiftningen,
              som har att vara exekutiva, Skatteverket, utan då är det lagstiftningen
              som det är fel på. Den är bland annat finansministern och hans
              parti med stödpartier, som inte är här som vi hörde förut, ansvariga
              för.
            </seg>
            <seg n="5f6fb3ba">
              Hur kan man försvara ett system där köp av hus ses som en kapitalinvestering
              precis som alla andra? Det handlar om ett hem där man ska bo med
              sin familj hur än hushållet ser ut. De ska beskattas på grund
              av andras investeringar.
            </seg>
          </u>
          <note type="speaker" n="4c854c92">
            Anf. 48 LARS TYSKLIND (fp):
          </note>
          <u who="lars_tysklind_d8e722" xml:id="i-b8ef0f6a6ecd06dd-0" n="81fa671b">
            <seg n="15584fee">
              Fru talman! Jag har egentligen stor förståelse för att finansministern
              måste tycka att detta är en väldigt tjatig debatt. Att den blir
              tjatig beror på att vi egentligen inte får några bra svar på frågorna.
              Jag vill påminna finansministern om en debatt jag tror att det
              var den 24 maj som vi hade om samma frågor. Eftersom vi inte kunde
              komma överens om att det behövde vidtas några åtgärder ställde
              jag en fråga som liknar den som Gunnar Andrén ställde förut. Vilka
              råd ville finansministern ge de enskilda fastighetsägare som kände
              att detta inte skulle gå bra?
            </seg>
            <seg n="474addb7">
              Till min förvåning avstod finansministern från sin sista replik
              den gången. Han gick bara härifrån, och det kändes väldigt snopet.
            </seg>
            <seg n="a4efc3bd">
              Vi har hört här hur många har beskrivit systemets orimligheter,
              så det kanske vi inte behöver gå in på. Jag tycker att kärnan
              i problemet är att jag egentligen inte vet om finansministern
              tycker att det finns ett problem över huvud taget, men det kan
              vi kanske få höra här senare. Om man inte tycker det är man naturligtvis
              inte beredd att komma med några lösningar heller.
            </seg>
            <seg n="6aa1ded1">
              Ulf Sjösten skriver i sin interpellation att i Borås stiger taxeringsvärdena
              i medeltal med 35 %. Det har nämnts siffror både här och var,
              men siffror på 4050 % i stora delar av Bohuslän är realiteter
              i dag.
            </seg>
            <seg n="87ccc164">
              Att ha ett skattesystem som skapar oro och frustration hos enskilda
              människor är också en orimlighet som man måste ta med i sitt tänkande.
              Det är kanske där som den stora skillnaden ligger. Finansministern
              diskuterar gärna teknikaliteter. Det är procentsatser, dämpningsregler,
              begränsningsregler och så vidare. Men varför blir inte människor
              lugna då?
            </seg>
            <seg n="519849ca">
              Nej, de känner att det här är ett system som de känner sig helt
              maktlösa i. Även om de här reglerna naturligtvis i viss utsträckning
              gynnar enskilda människor vid enskilda tillfällen känner det stora
              flertalet: Jag som enskild medborgare klarar inte av detta, och
              jag gynnas eller berörs inte av de här reglerna. Trots allt är
              det ju en begränsad skara som gör det.
            </seg>
            <seg n="f0614ed4">
              Det här med att man upplever ett skattesystem så att man känner
              att man inte har bärkraft att betala, att man känner att man inte
              kan påverka det och så vidare, har att göra med frågan om legitimitet.
              Den har varit med även på förmögenhetsskattesidan förut. Delar
              av skattesystemet börjar sakna legitimitet och acceptans hos befolkningen
              och det är ändå en svensk befolkning som är ganska van att betala
              skatter och egentligen inte protesterar speciellt mycket mot det,
              får man väl trots allt lov att säga. När folk då börjar känna
              att det helt enkelt har gått för långt bör man vara orolig för
              skattesystemet och dess legitimitet i sin helhet.
            </seg>
            <seg n="bca59cb0">
              Från Folkpartiets sida har vi sagt att vi har en långsiktig strategi
              att avskaffa fastighetsskatten, men vi har naturligtvis som alla
              andra här ett statsfinansiellt läge att ta hänsyn till. Men vi
              visar ändå ett klart trendbrott, och i vårt budgetförslag finns
              det med en kraftfull sänkning av fastighetsskatten.
            </seg>
            <seg n="22350cf0">
              Frågan kvarstår ändå till finansministern: Hur ska vanliga enskilda
              människor reagera i det här systemet? Jag tyckte att den fråga
              som Per Landgren ställde här på slutet också kräver sitt svar:
              Ska inte vanliga människor få äga en sommarstuga? Hela systemet
              med begränsningar och sådant säger ju indirekt att vanliga människor
              inte ska äga en sommarstuga.
            </seg>
          </u>
          <note type="speaker" n="dc551529">
            Anf. 49 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-40dbba3849612875-0" n="9734a002" next="i-0fbeab686c830e66-0">
            <seg n="48fb4f3a">
              Fru talman! Finansministern anger i svaret att det inte finns
              skäl att föreslå någon ytterligare förändring av fastighetsskatten.
              Jag måste säga att jag blev väldigt fundersam, inte minst när
              jag hörde på den föregående debatten om förmögenhetsskatten, där
              också finansministern inbjöd till samtal om en ny skattereform.
              Jag delar inte finansministerns analys. Jag menar att det finns
              alla skäl till att förändra fastighetsskattesystemet och framför
              allt sänka fastighetsskatten.
            </seg>
            <seg n="9c7179f3">
              Fastighetsskatten har under årens lopp blivit en betydande andel
              av människornas boendekostnad. När vi tittar på statistik om vad
              det kostar för vanligt folk att bo ser vi att Sverige är i toppen
              på Eurostatlistan över enskildas boendekostnader.
            </seg>
            <seg n="426715c7">
              De höjda taxeringsvärdena för 2006 som nu figurerar i tidningar,
              vilket så många talare har varit inne på, är betydande. Jag såg
              häromveckan i en av kvällstidningarna en lista som kallades Listan
              med de värsta höjningarna. Där kunde man konstatera att höjningen
              var i Trelleborg i snitt 42 %, på Gotland i snitt 40 %, i Södertälje
              i snitt 39 % och i Göteborg i snitt 39 %, och så har vi hört alla
              de exempel här som ligger betydligt högre än så. Visst finns det
              anledning att bli bekymrad. Jag tror att vi alla kan konstatera
              att det är väldigt många livsberättelser som kommer oss till handa.
            </seg>
            <seg n="5d4e02b6">
              Jag vill också påminna om att även flerbostadshusen kommer att
              omtaxeras år 2007. Det är också en faktor som är viktig att ha
              med här. Vi måste komma ihåg att fastighetsskatt betalas också
              av dem som bor i hyresrätt, det vill säga i flerbostadshus. I
              Folkpartiets förslag har vi också uppmärksammat behovet av en
              fastighetsskattesänkning för dem i flerbostadshus.
            </seg>
            <seg n="dd713828">
              Det är också intressant att notera att när regeringen tillsätter
              utredningar finns det alltid på något sätt en faktor som man inte
              vill titta på. Den senaste departementsgruppen som tittade på
              kommande bostadsfinansiering fick inte titta på just den här typen
              av frågor som handlar om fastighetsskatt. Det tycker jag är ytterst
              beklagligt. Det vore väldigt viktigt att belysa det här inför
              framtiden, och det har vi också gjort i Folkpartiets förslag i
              år.
            </seg>
            <seg n="7cf48080">
              Det här är alltså en skatt som drabbar alla upplåtelseformer,
              och därmed är också sagt att den här typen av begränsningsregel
              inte kommer andra till godo. Det gäller också exemplet med småhusen
              eftersom många har fritidshus. Det innebär att för dem blir det
              alldeles tvunget att sälja. Man kan alltså inte behålla sitt torp
              eller fritidshus.
            </seg>
            <seg n="c03453ad">
              Därför skulle jag avslutningsvis vilja ställa en fråga till finansministern,
              med tanke på det inlägg som handlade om en kommande skattereform
              etcetera. Min fråga till finansministern är: Har jag uppfattat
              finansministerns svar rätt? Är det finansministerns mening att
              Socialdemokraterna i en kommande skattereform inte avser att ha
              med en förändring av fastighetsskatten?
            </seg>
          </u>
          <note n="a4257917">
            Ajournering
          </note>
          <note n="dba66da8">
            Kammaren beslutade kl. 15.55 på förslag av andre vice talmannen
            att ajournera förhandlingarna till kl. 18.00.
          </note>
          <u who="nina_lundstrom_103ab9" xml:id="i-0fbeab686c830e66-0" n="9734a002" prev="i-40dbba3849612875-0">
            <seg n="34597888">
              Återupptagna förhandlingar
            </seg>
          </u>
          <note n="90fe2062">
            Förhandlingarna återupptogs kl. 18.00.
          </note>
          <note n="995713a5">
            10 § (forts.) Svar på interpellation 2005/06:16 om fastighetsskatten
          </note>
          <note type="speaker" n="72696dd7">
            Anf. 50 Finansminister PÄR NUDER (s):
          </note>
          <u who="pär_nuder_minister_2004" xml:id="i-3e2c5026e2ed48ed-14" n="8dd5e311">
            <seg n="dc5a0fdb">
              Herr talman! Landets villaägare har fått nya taxeringsvärden.
              Det är viktigt att erinra om att det är taxeringsvärdena villaägarna
              fått besked om. Taxeringsvärdena ska baseras på 75 % av det genomsnittliga
              marknadsvärdet i området där fastigheten ligger.
            </seg>
            <seg n="cb35e873">
              Inget godtycke, som tidigare hävdades i debatten, ligger bakom
              detta. Det är en mycket noggrann och seriös prövning som görs
              av oförvitliga statstjänstemän i Skatteverket. Det är ett system
              som är beprövat och som hela tiden utvecklas och förbättras för
              att vi ska få så korrekta taxeringsvärden som möjligt. Att ha
              korrekta taxeringsvärden är viktigt i en modern ekonomi. Inte
              minst behövs korrekta taxeringsvärden för arvskiften vid bodelningar
              och så vidare.
            </seg>
            <seg n="3da60378">
              Nästa fråga gäller om vi ska ha en skatt baserad på fastighetsvärden
              eller ej. På den frågan svarar de flesta ekonomer att ja, vi bör
              ha en fastighetsskatt, att det är bättre att ha en sådan skatt,
              särskilt i ljuset av internationaliseringen. Det är en stabil
              skattebas, och den bör därför vidmakthållas.
            </seg>
            <seg n="1e4aef87">
              Jag uppfattar det så, herr talman, att också den borgerliga alliansen
              nu medgett detta, för om hälften av det ni sade före ajourneringen
              om fastighetsskattens fördärvlighet i sak, i princip, stämde borde
              det vara den första skatt som en borgerlig regering skulle avskaffa.
              Det är naturligt för en opposition som eftersträvar regeringsmakten
              att börja förbereda sig för ett regeringsövertagande, men jag
              tror mig veta att fastighetsskatten kommer att behållas om det
              blir en borgerlig regering. Alldeles oavsett vad Moderaternas
              företrädare, Folkpartiets företrädare, Centerns företrädare, Kristdemokraternas
              företrädare sagt i debatten här kommer den att behållas.
            </seg>
            <seg n="54d2a596">
              Den tredje frågan gäller hur skatten ska vara konstruerad ifall
              vi nu ska ha en skatt baserad på fastighetsvärden. Vi socialdemokrater
              tycker att taxeringshöjningen inte ska slå igenom fullt ut i fastighetsbeskattningen
              utan fördelas på tre år, den så kallade dämpningsregeln. Vi tycker
              dessutom att en villaägare ska betala max 4 % av hushållsinkomsten
              i fastighetsskatt.
            </seg>
            <seg n="ce3c44d8">
              Det är vår politik. Vi tycker, i likhet med de flesta ekonomer,
              att den utgör en stabil skattebas. Vi vill ha en dämpningsregel.
              Vi vill ha en begränsningsregel. Det finns dock ytterligare en
              begränsningsregel i debatten den som Moderaterna föreslagit. Det
              är en begränsningsregel för de rika och innebär att ju större
              fastighet man har desto mer har man nytta av Moderaternas begränsningsregel.
            </seg>
            <seg n="97039764">
              Nu, herr talman, är det uppenbarligen inte lika många företrädare
              för den borgerliga alliansen närvarande som det var före ajourneringen.
              Då var ni åtta som uttryckte era synpunkter vad gällde fastighetsskatten.
              Här har ni chansen att presentera det samlade gemensamma förslag
              som en borgerlig regering kommer att lägga på riksdagens bord
              i händelse av att ni vinner valet.
            </seg>
            <seg n="742c647d">
              Om hälften av det som ni sade om fastighetsskattens förkastlighet
              stämde skulle ni bemöda er oerhört för att komma överens om just
              den skatten. Men jag noterar att ni talar om Moderaternas förslag,
              om Folkpartiets, Kristdemokraternas, Centerns förslag. Nu har
              ni möjlighet att inför svenska folket redovisa vad som kommer
              att hända med fastighetsskatten om det blir en borgerlig regering.
            </seg>
          </u>
          <note type="speaker" n="c277753b">
            Anf. 51 ULF SJÖSTEN (m):
          </note>
          <u who="ulf_sjosten_98d3ff" xml:id="i-6443ee08c8249528-1" n="49ee507c" next="i-a7149c28b05f59b2-1">
            <seg n="93fd4a2b">
              Herr talman! Allt jag sade före ajourneringen stämmer, Pär Nuder.
              Fastighetsskattens skadliga verkningar är plågsamt tydliga för
              alltfler människor. Jag talade i helgen med två av dessa, boende
              i en kommun i Halland inte i Bohuslän utan i Halland, i Varberg.
              De har ärvt en fastighet, förädlat den genom hårt arbete under
              många år och slutit nära band med sitt sommarboende. Fastigheten
              ligger i ett attraktivt område, men eftersom jag själv bor en
              bit därifrån kommer jag ihåg när vi hade torrdass och gemensam
              pump på allmänningen utanför våra sommarstugor. Det var för inte
              så länge sedan.
            </seg>
            <seg n="aab04803">
              Fastigheten ligger i ett attraktivt område, dock lite för lågt
              för att kunna se havet, vilket numera är en tröst i bedrövelsen
              för just dessa makar. De är normalinkomsttagare, och har i alla
              år prioriterat sitt boende och sitt fritidsboende. Det rör sig
              om nästan 40 år. Nu är taxeringsvärdet enligt de nya beräkningarna
              snart betydligt över 2 miljoner kronor, herr talman. Dessa makars
              marginaler är slut. Det finns inga ytterligare marginaler.
            </seg>
            <seg n="5c7acc72">
              Var ska vi ta pengarna för att betala skatten, Ulf, frågade de.
              De vet att jag är riksdagsledamot och tror att jag bestämmer någonting
              i riksdagen. Så är det ju inte riktigt ännu. Var ska vi ta pengarna
              för att betala skatten, Ulf, frågade de mig. Jag lovade att ställa
              just den frågan till s-regeringens representant i denna debatt,
              och det är, tursamt nog, landets finansminister. Var ska de ta
              pengarna för att betala skatten, eller är det försäljning som
              gäller, Pär Nuder?
            </seg>
          </u>
          <note n="ac608b08">
            Anf. 52 INGER RENÉ (m):
          </note>
          <u who="ulf_sjosten_98d3ff" xml:id="i-a7149c28b05f59b2-1" n="49ee507c" prev="i-6443ee08c8249528-1">
            <seg n="77aa809d">
              Herr talman! Det är lite genant att jag måste börja med att tala
              om för statsrådet Nuder att detta är en interpellationsdebatt,
              det vill säga att det är fråga om vårt sätt att granska regeringen,
              inte regeringens sätt att granska oppositionen. På alla sätt kommer
              vi att beskriva hur vi vill sänka fastighetsskatten, men nu gäller
              det Socialdemokraternas politik.
            </seg>
            <seg n="a760c2bc">
              Det här är inte precis någon ny fråga. För flera år sedan liknade
              jag fastighetsskatten vid en garrottering, en långsam strypning.
              Nu har vi nått vägs ände. Vi är på det sista hålet. Läget är katastrofalt
              bekymmersamt i min valkrets i Bohuslän och säkert också på många
              andra ställen.
            </seg>
            <seg n="4274f338">
              Skatteverkets egna experter talar om rättsosäkerhet när det gäller
              fastighetsskatten. Att den är miljönegativ vet vi. Vi vet också
              att den hämmar konsumtionen eftersom man måste betala skatt i
              stället för att köpa varor för pengarna, varor som skulle kunna
              sätta i gång näringsliv och arbetsliv. På det sättet kan man säga
              att den är negativ när det gäller arbetslösheten.
            </seg>
            <seg n="42f5f373">
              Fastighetsskatten minskar statens legitimitet. Många har trott
              att när de betalat sina lån på huset ska de kunna bo kvar, och
              många är de ensamma änkor som i dag försöker bo kvar i sina fastigheter
              men har svårt att klara det. Och slutligen: Den avfolkar skärgården.
            </seg>
            <seg n="2dcd82eb">
              Jag nöjer mig med att ställa endast en fråga till statsrådet:
              Ser statsrådet de bekymmer för näringslivet som fastighetsskatten
              ger upphov till i till exempel kustkommunerna i Bohuslän?
            </seg>
          </u>
          <note type="speaker" n="4a315e2d">
            Anf. 53 ANNE-MARIE PÅLSSON (m):
          </note>
          <u who="anne-marie_palsson_115419" xml:id="i-7d95a47baefc63b4-3" n="f99832ba" next="i-56f3ec34aae4a811-3">
            <seg n="ef51498b">
              Herr talman! Finansminister Nuder lyssnar på ekonomerna som fan
              läser Bibeln, det vill säga när det passar honom.
            </seg>
            <seg n="95a53112">
              Före den här debatten hade vi en debatt om förmögenhetsskatten,
              och om det är något som ekonomerna är överens om så är det förmögenhetsskattens
              skadlighet. Men när vi diskuterade den var finansminister Nuder
              inte alls intresserad av att lyssna på ekonomerna. När det däremot
              gäller fastighetsskatten ska man ett, tu, tre till varje pris
              lyssna på ekonomerna eftersom de säger att det är bra att ta ut
              fastighetsskatt för fastigheterna flyttar inte.
            </seg>
            <seg n="02e08cef">
              Om vi dessutom tittar på hur det ser ut i regeringen är väl finansminister
              Nuders chef Göran Persson inte längre så pigg på att lyssna på
              ekonomerna. De kom med råd om konjunkturutveckling och sysselsättning
              som inte riktigt var sådana som han ville ha, och då blir resultatet
              att man inte längre lyssnar på ekonomerna.
            </seg>
            <seg n="b8544a7d">
              Jag har ägnat mig åt ekonomi i 30 års tid och kan väl säga så
              mycket som att man inte alltid ska lyssna på ekonomerna. Ekonomerna
              har inte alltid rätt.
            </seg>
            <seg n="bd94d83b">
              Framför allt har det som vi ekonomer säger när vi talar som ekonomer
              möjligtvis bäring på ekonomiska samband. Vi skalar bort allting
              annat och tittar enbart på kronor, ören och effektivitet. Men
              politik handlar om mycket mer. Det handlar om människor av kött
              och blod. Det handlar om hur människor ser på saker och ting.
              Det handlar om hur människor ser på makten.
            </seg>
            <seg n="781bc83e">
              Det handlar om hur människor ser på fiscus krav på att göra anspråk
              på det som individen har tjänat ihop. Det är vad politik handlar
              om. När det gäller fastighetsskatten är vi i alliansen rörande
              överens om att fastighetsskatten uppvisar en rad egenskaper som
              gör att fastighetsskatten som skatt är, om jag ska uttrycka mig
              klart, en vedervärdig skatt.
            </seg>
            <seg n="15d79bdc">
              Människor ogillar denna skatt eftersom de uppfattar att den är
              orättvis och att den inte är förenlig med den struktur och det
              utseende som skatter bör ha för att de ska vara legitima i allmänhetens
              ögon. Det är därför man bör arbeta för att fastighetsskatten ska
              avvecklas. Det tycker vi allihop i alliansen.
            </seg>
          </u>
          <note n="55e3f2f9">
            Anf. 54 GUNNAR ANDRÉN (fp):
          </note>
          <u who="anne-marie_palsson_115419" xml:id="i-56f3ec34aae4a811-3" n="f99832ba" prev="i-7d95a47baefc63b4-3">
            <seg n="fbd57a90">
              Herr talman! Jag ställde en fråga. Jag vill gärna upprepa den.
              Jag har ställt den tidigare. Vad är det som vanliga människor
              som ska betala mer i fastighetsskatt bör dra in på? Jag tar den
              en gång till. Vad är det vanliga människor som får betala mer
              i fastighetsskatt ska spara in på? Hur staten har det vet vi.
            </seg>
            <seg n="8a0b4761">
              Jag instämmer gärna med statsrådet att det är bra att vi har
              rättvisande taxeringsvärden. Men jag förstår också att statsrådet
              avstår från att diskutera den här skatten i det andra perspektiv
              jag har. Det gäller om den eventuellt strider mot bärkraftsprincipen,
              likviditetsprincipen och påverkansprincipen. Jag uppfattar att
              det är på det sättet.
            </seg>
            <seg n="76c683ee">
              Det enda som statsrådet då tycker är bra i detta är att alltfler
              hamnar inom ramen för begränsningsreglerna. Det var 119 000 i
              år, och det blir 202 000. Statsrådet efterlyser vad alliansen
              vill exakt. Det vore bra att få veta det. Jag tror att det kommer.
              Allting i alliansens politik är inte klart ännu, men det pågår
              ett arbete på den punkten.
            </seg>
            <seg n="9fbd684b">
              Jag tror för min del att det vore ännu mycket bättre om vi finge
              reda på vad den nuvarande regeringskoalitionen vill göra med fastighetsskatten
              efter år 2006. Det tror jag att väljarna vore ännu mer intresserade
              av. Det förekommer att det blir ändringar. För ett ögonblick sedan
              hade vi inte en aning om att man skulle ändra gränsen från 5 %
              till 4 % så fler kom in under begränsningsregeln.
            </seg>
            <seg n="7e4f35a5">
              Herr talman! De flesta har sina hus för att bo i. Väldigt få
              spekulerar i hus. Men tyvärr är avkastningsskatten sådan den nu
              är av den karaktären att den förhindrar många från att köpa fina
              Vårgårdahus eller vad det nu kan vara.
            </seg>
          </u>
          <note type="speaker" n="6654db27">
            Anf. 55 PER LANDGREN (kd):
          </note>
          <u who="per_landgren_4f4db0" xml:id="i-38557574fc494c08-3" n="4f05dd13">
            <seg n="e8f321fb">
              Herr talman! Jag tror att finansministern behöver möta människor
              från sitt eget parti och från andra partier oavsett partitillhörighet
              som lever i den verklighet som jag och vi alla beskrev förut.
              De får vara med om hur fastighetsskatten över en natt de får naturligtvis
              förvarningar ökar med kanske 50 %, 60 % eller 70 %. Det är väldigt
              lätt att räkna ut fastighetsskatten. Den är 1 % på taxeringsvärdet.
            </seg>
            <seg n="18baa408">
              Vi vet att det handlar om taxeringsvärden, som finansministern
              sade. Men för allt i världen: Vi har ett system där det kan bli
              så stora skattehöjningar att det driver människor från hus och
              hem trots begränsningsregeln. Det driver människor att sälja sina
              sommarstugor, trots begränsningsregeln, utan att det fattas något
              beslut i Sveriges riksdag.
            </seg>
            <seg n="aff624b2">
              Det har satts i system per automatik att det sker den här typen
              av kraftfulla skattehöjningar i expansiva eller heta områden.
              Andra områden berörs inte alls. Det gör att det blir en formidabel
              segregering av människor som äger fastigheterna på de platserna
              eller äger sommarstugorna på de platserna.
            </seg>
            <seg n="e0f4ad87">
              Jag kan inte i min vildaste fantasi föreställa mig att finansminister
              Pär Nuder har någon förankring bland sitt eget folk att kustområdena
              och heta områden runt större städer ska segregeras. Köpstarka
              människor kan bosätta sig där och naturligtvis bo kvar. De som
              har mindre medel tvingas flytta.
            </seg>
            <seg n="9cbe41cd">
              Det hjälper inte med begränsningsregeln. Alla dessa typer av
              ad hoc -regler visar att systemet är korrupt och fel.
            </seg>
          </u>
          <note type="speaker" n="e310c52f">
            Anf. 56 LARS TYSKLIND (fp):
          </note>
          <u who="lars_tysklind_d8e722" xml:id="i-b8ef0f6a6ecd06dd-1" n="81fa671b">
            <seg n="73d6fa53">
              Herr talman! Jag skulle egentligen vilja börja med att tacka
              finansministern för hans tydliga inlägg här. Vi fick ett tydligt
              besked, och det fick även landets fastighetsägare. Det är ingenting
              som behöver göras. Systemet fungerar tydligen bra. Då blir man
              ännu mer konfunderad över att alla dessa människor inte förstår
              att det fungerar bra utan att de är oroliga.
            </seg>
            <seg n="b7bb8c28">
              Nu har de ännu större anledning att vara oroliga. Nu vet de att
              även om de nu till äventyrs skulle klara skattehöjningen år 2006,
              2007 och 2008 vet de inte vad som händer år 2009. Allting talar
              för att taxeringsvärdena kommer att gå upp ännu mer. Man måste
              ändå ställa sig frågan: Varför sträva vidare? Det kan vara lika
              bra att sälja direkt, så kan de åtminstone rädda lite av sitt
              kapital.
            </seg>
            <seg n="ec046a88">
              Jag vill ge ett exempel från Bohusläns kustsamhällen. Vi diskuterade
              det förut. Hela tankegången att man inför en begränsningsregel
              är på något vis inriktad på ett slags statiskt tänkande. Man har
              en ort där det bor ett antal människor som tjänar ett visst antal
              kronor som man måste hindra att flytta därifrån.
            </seg>
            <seg n="77005bdd">
              Jag skulle ändå vilja uppmärksamma finansministern på även det
              motsatta. Människor ska faktiskt också ta ställning för att flytta
              dit. Efter det besked som vi fick här alldeles nyss kommer det
              resonemang som ändå förs på många ställen att förstärkas ytterligare.
              Man väljer helt enkelt bort att bosätta sig i de attraktiva kustsamhällena.
              Man inser att osäkerheten i kalkylen är alldeles för stor. Man
              väljer att hellre bosätta sig på andra ställen. Det leder till
              att man avfolkar dessa kustsamhällen.
            </seg>
            <seg n="836afc6f">
              Jag ska inte lägga till några ytterligare frågor. Finansministern
              kan då få tid på sig att svara på de frågor som redan har ställts
              om finansministern ser problemet och den fråga som Gunnar Andrén
              ställde. Vad ska vanliga människor spara in på för att kunna betala
              fastighetsskatten?
            </seg>
          </u>
          <note type="speaker" n="c6d95964">
            Anf. 57 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-0fecb78e8e3c7af2-0" n="3f9819eb">
            <seg n="e75d1bbf">
              Herr talman! Med risk för att en del av den debatt som jag nu
              vill föra redan har förts under tiden innan pausen, då jag inte
              hade möjlighet att vara med, vill jag ändå beröra några frågor.
            </seg>
            <seg n="b7d5a9e2">
              Det var inte så länge sedan vi hörde finansministern här i kammaren
              presentera sin ekonomiska politik. Jag hörde hur finansministern
              talade om att vi har råd med än det ena, än det andra. Men någon
              ska ju betala. Något ska säkra de inkomster som gör att finansministern
              anser sig ha råd.
            </seg>
            <seg n="c4065a14">
              Det är då naturligt att lyssna till finansministerns inlägg här
              tidigare om stabila skattebaser. Det är någonting som jag förmodar
              känns tryggt för finansministern att söka. Men stabila skattebaser
              i finansministerns tappning är instabila för medborgarna.
            </seg>
            <seg n="286ab1a3">
              Det är ändå grunden att medborgarna känner att de har makt, möjligheter
              och rådigheter över sitt liv. Det gör att människor kan växa och
              att vi kan få välfärden att fungera, eftersom människor vågar
              ta initiativ, satsa, jobba med företagande och utveckla hela vårt
              samhälle. Bygger man in osäkerhet på osäkerhet för medborgaren
              är det en instabilitet som förlamar i stället för utvecklar.
            </seg>
            <seg n="d78207ac">
              Den här skattebasen, fastighetsskatten, är orättvis. Den tar
              inte hänsyn till bärkraft hos den enskilde fastighetsägaren. Okej,
              säger finansministern, men vi har ju begränsningsregler. Jovisst.
              Men om vi ska ha bärkraft skulle man ha en annan ordning än vad
              som gäller med dessa begränsningsregler. Ingen kan ju betala skatt
              med takpannor.
            </seg>
            <seg n="91a8b56a">
              Tidigare hade vi en finansminister som talade om att man fick
              väl gå ut och låna för att betala skatten. Och jag har hört att
              människor i den här regionen har lånat. Jag hörde häromsistens
              om en familj som hade lånat hundratusentals kronor, därför att
              man hade hoppats att man skulle kunna få en förändring så att
              man skulle kunna bo kvar men såg nu inte längre den möjligheten.
              Då var det kanske ändå banken som ägde bostaden som man betalade
              denna skatt för.
            </seg>
            <seg n="6eee976a">
              Jag hörde finansministern här tala om stora villor, herr talman.
              Men i den här regionen handlar det inte om stora villor. Måhända
              att det handlar om stora villor i andra delar av landet. I mitt
              gamla hemlandskap Ångermanland till exempel skulle man kunna få
              en jättestor villa utan att det skulle vara en belastning. Men
              i den här regionen kan det handla om ett radhus i Upplands Väsby
              eller en villa hemma hos mig i Södertälje. Det som finansministern
              inte verkar se är vilken effekt detta får på integrationen och
              för människors möjligheter att bo i hela Helsingforssregionen
              till exempel. Jag utgår från att Jörgen Johansson tydligt har
              redogjort för Centerpartiets hållning i den här delen.
            </seg>
            <seg n="b40442a7">
              Men jag hörde, herr talman, att finansministern efterfrågade
              vad alliansen vill. En sak är väl alldeles tydlig, som jag hoppas
              att finansministern har hört, att alliansen vill avskaffa fastighetsskatten
              på sikt. Det är en riktig och viktig linje och ett besked till
              väljarna. Sedan får man se stegen.
            </seg>
            <seg n="f94addf5">
              Det som vänsterkartellen hittills har sagt, herr talman, är att
              man har råd. Man har gett det ena löftet efter det andra och en
              och annan begränsningsregel som inte åker rutschkana utför utan
              snarare klättrar uppför i takt med värdestegringarna. Det är en
              helt annan väg att vandra, herr talman.
            </seg>
          </u>
          <note type="speaker" n="af31afe0">
            Anf. 58 Finansminister PÄR NUDER (s):
          </note>
          <u who="pär_nuder_minister_2004" xml:id="i-3e2c5026e2ed48ed-15" n="8dd5e311">
            <seg n="c2b25f1f">
              Herr talman! I min dagliga gärning som finansminister, och för
              den delen även som privatperson, möter jag väldigt många villaägare.
              Jag möter också bilister, företagare, barnfamiljer och pensionärer.
              Jag möter många krav på förbättringar. Det är min vardag. Och
              sist och slutligen ska dessa krav vägas av mot varandra.
            </seg>
            <seg n="f4ea7bf8">
              Det intressanta som har hänt på senare tid när det gäller fastighetsskattedebatten
              är beskedet från den borgerliga alliansen att fastighetsskatten
              blir kvar om det blir en borgerlig regering. Det beskedet har
              den borgerliga alliansen lämnat samfällt. Problemet är bara att
              väljarna är i okunskap om på vilket sätt fastighetsskatten ska
              vara utformad under den kommande mandatperioden, därför att här
              spretar ju förslagen åt olika håll. Det är en typ av begränsningsregel
              från Moderaterna och det är ett kommunaliserande från Kristdemokraterna.
              Det är inte ett besked utan fyra olika besked.
            </seg>
            <seg n="7eb3a619">
              Alldeles oavsett dessa utfästelser om att fastighetsskatten ska
              avskaffas på sikt är jag fullständigt övertygad om att om olyckan
              skulle vara framme och det blir en borgerlig majoritet i riksdagens
              kammare, kommer ni att behålla fastighetsskatten. Vad Anne-Marie
              Pålsson än säger om att hennes ekonomkolleger har fel på just
              den här punkten kommer ni att lyssna till dem som säger att detta
              är en stabil skattebas som inte kan avskaffas under en fyraårsperiod,
              utan ni får fortsätta att tala i termer av på sikt. Det är det
              viktiga.
            </seg>
            <seg n="ac03acd4">
              Verklighetsbeskrivningen överensstämmer inte med de förslag som
              ni har presenterat här i riksdagen. Då skulle ni ha kommit fram
              till att denna skatt som så vältaligt har beskrivits ha sådana
              förödande konsekvenser för än det ena, än det andra skulle avskaffas.
              Då skulle ni sätta avskaffandet av den här skatten först bland
              alla andra skatter som ska sänkas eller avskaffas, men det har
              ni inte gjort. Ni har inte ens lyckats komma överens om hur fastighetsskatten
              ska reformeras eller i vilken takt den ska reformeras. Det är
              det viktiga som har hänt under senare tid.
            </seg>
            <seg n="064668ae">
              När det så gäller villaägarnas situation är vi socialdemokrater
              anhängare av ett fastighetsskattesystem som är utformat på ett
              sådant sätt att de med de minsta inkomsterna slipper bära en alltför
              tung börda av fastighetsskatteuttaget. Därför har vi en begränsningsregel
              som vi nu gör mer generös. Det förslaget ligger på riksdagens
              bord. Det är ett tydligt besked till landets villaägare med de
              minsta inkomsterna. Landets villaägare vet dessutom att fastighetstaxeringshöjningen
              och därmed skattehöjningen slås ut över en treårsperiod, den så
              kallade dämpningsregeln.
            </seg>
            <seg n="e0762a34">
              Men, som sagt, det intressanta som har hänt i den här debatten
              på senaste tiden är alliansens besked att fastighetsskatten blir
              kvar, men på vilket sätt kan ni inte redovisa.
            </seg>
          </u>
          <note type="speaker" n="e92b112a">
            Anf. 59 ULF SJÖSTEN (m):
          </note>
          <u who="ulf_sjosten_98d3ff" xml:id="i-78b9e5da50d2cc00-3" n="49ee507c">
            <seg n="2e2aef3f">
              Herr talman! Jag konstaterar att finansministern avfärdar paret
              i Halland, som jag talade om tidigare, som särintresse. Det är
              ett av mina intryck från den här debatten.
            </seg>
            <seg n="daf47ef4">
              Jag tycker att deras fråga var berättigad. Vad ska de göra? Ska
              de låna pengar för att kunna bo kvar, ska de sälja eller vad finns
              det för andra råd som finansministern kan lämna till det här paret?
              De lever nu under ett ständigt hot om att tvingas sälja sitt fritidshus
              och flytta från sin sedan decennier invanda miljö. Jag tycker
              att de har all rätt i världen att kräva ett svar, och frågan har
              jag ju ställt här i dag.
            </seg>
            <seg n="674160df">
              Jag kan konstatera att de inte fick något svar och inte heller
              vi som engagerat oss i den här debatten i dag och alla andra som
              har lyssnat på den, för jag tror faktiskt att det är många som
              har gjort det. Det här är en fråga som engagerar oerhört många
              människor och som innebär en påtaglig påverkan på vanliga människors
              dagliga liv. Men det är där det brister, herr talman. Det är där
              socialdemokratin brister.
            </seg>
            <seg n="64b2bed7">
              När det gäller vår ambition med fastighetsskatten är Moderaternas
              ambition mycket tydlig. Vi har sagt att fastighetsskatten ska
              bort. Vi inleder avvecklingen omedelbart när vi sänker den med
              0,1 %. Och samma besked har finansministern fått från samtliga
              allianspartier här i dag. Fastighetsskatten ska avvecklas. Villa
              inte bort korten nu, Pär Nuder! Det här beskedet är oerhört tydligt
              här i dag.
            </seg>
            <seg n="22f1bf7c">
              Jag tycker att den här debatten visar att finansministern och
              socialdemokratin uppenbarligen saknar förmågan att sätta sig in
              i de fruktansvärda konsekvenser som fastighetsskatten får för
              alltfler människor just nu. Den förmågan saknas hos regeringen.
              Det är det tydliga budskapet från den här debatten.
            </seg>
          </u>
          <note type="speaker" n="f0114cf0">
            Anf. 60 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-0fecb78e8e3c7af2-1" n="3f9819eb">
            <seg n="a00d3e3c">
              Herr talman! När man lyssnar till finansministern låter det som
              om några av medborgarna, de som klarar sig under fyraprocentsspärren,
              inte har några bekymmer. Men jag känner många som lever med ganska
              små marginaler, som kämpat hårt för att få sin villa och för att
              få förverkliga sin dröm, men som känner att de hela tiden äts
              ut.
            </seg>
            <seg n="e3f3993d">
              Hemma i Södertälje hör jag många som funderar på om de ska flytta
              från Ronna och köpa hus hemma i mitt område Ritorp till exempel.
              De säger: Nja, jag vet inte om jag kan, därför att det är det
              här med fastighetsskatten. På det sättet hindrar man människor
              från att förverkliga drömmar och få göra en boendekarriär, även
              om man har begränsningsregeln.
            </seg>
            <seg n="5f3843d3">
              Herr talman! Det finns egentligen två linjer i den här debatten.
              Den ena är vad alliansen har markerat: Fastighetsskatten ska avvecklas
              och med den utgångspunkten pressas ned. Det är en tydlig signal.
            </seg>
            <seg n="4f7a755d">
              Den andra signalen, herr talman, står finansministern och vänsterkartellen
              för: Fastighetsskatten är en stabil skattebas. Vi fortsätter som
              tidigare och den åker uppåt. Det är för att finansministern behöver
              skatter för att kunna hävda att han har råd med alla de löften
              som han vill betala med skatter och inte med tillväxt och jobb.
            </seg>
            <seg n="6fff722f">
              Detta, herr talman, är vägvalet inför det kommande valet.
            </seg>
          </u>
          <note type="speaker" n="3f1980dd">
            Anf. 61 Finansminister PÄR NUDER (s):
          </note>
          <u who="pär_nuder_minister_2004" xml:id="i-3e2c5026e2ed48ed-16" n="8dd5e311">
            <seg n="fb23109a">
              Herr talman! Nej, Ulf Sjösten, jag sade inte att villaägarna
              är ett särintresse. Det skulle aldrig falla mig in att dra alla
              villaägare över en kam. Villaägare är en väldigt brokig skara
              individer med väldigt olika förutsättningar. Vi socialdemokrater
              försöker uppmärksamma de villaägare som har de minsta marginalerna,
              de som är i störst behov av en begränsningsregel. Jag ska inte
              examinera Ulf Sjösten om Moderaternas förslag eftersom han inte
              har rätt till ytterligare inlägg i debatten. Jag kan bara konstatera
              att det finns väldigt stora skillnader i synsätt när det gäller
              hur man bör begränsa fastighetsskatteuttaget mellan oss socialdemokrater
              och Moderaterna.
            </seg>
            <seg n="7d6bd1fa">
              Jag ska inte heller polemisera mot Kerstin Lundgren, men det
              finns olika förslag på riksdagens bord om hur fastighetsskatten
              ska se ut. Det finns regeringens förslag och så finns det fyra
              förslag från de borgerliga partierna. I slutvoteringen kommer
              det att stå mellan regeringens förslag till begränsningsregel
              och Moderaternas förslag till begränsningsregel. Det blir mycket
              intressant att se hur Centern kommer att ställa sig i den voteringen.
            </seg>
          </u>
          <note n="70345aa1">
            Överläggningen var härmed avslutad.
          </note>
          <note n="4d048ef3">
            11 § Svar på interpellation 2005/06:27 om Konjunkturinstitutets
            studie om hushållsnära tjänster
          </note>
          <note type="speaker" n="ba55196c">
            Anf. 62 Finansminister PÄR NUDER (s):
          </note>
          <u who="pär_nuder_minister_2004" xml:id="i-3e2c5026e2ed48ed-17" n="8dd5e311">
            <seg n="eb5e591f">
              Herr talman! Maria Larsson har frågat mig om jag är beredd att
              ompröva den rådande linjen kring avdrag för hushållsnära tjänster.
              Frågan är ställd med anledning av Konjunkturinstitutets studie
              om hushållsnära tjänster, som Maria Larsson hänvisar till.
            </seg>
            <seg n="8ff80a36">
              Jag har tidigare i ett flertal interpellationer förklarat att
              jag inte är beredd att vidta några åtgärder inom skattesystemet
              för att stimulera köp av hushållsnära tjänster. Inte heller det
              faktum att Konjunkturinstitutet sedan dess har presenterat en
              studie om hushållsnära tjänster ger mig anledning att ändra min
              uppfattning. Låt mig först upprepa mina argument för varför jag
              inte anser det vara prioriterat med särlösningar för vissa typer
              av arbetsuppgifter för att därefter kort, utan att gå in i några
              tekniska detaljer, kommentera Konjunkturinstitutets studie.
            </seg>
            <seg n="b6e65e25">
              Frågan om särskilda skatteregler för hushållstjänster har enligt
              min mening inte samma prioritet som mer generellt inriktade åtgärder.
              Genom generellt inriktade åtgärder undviks snedvridningar av ekonomin
              och avgränsningsproblem. När det gäller skattesystemets utformning
              är regeringens huvudlinje att stimulera arbetsmarknadsdeltagande,
              arbetsutbud, sysselsättning och utbildning med brett inriktade
              justeringar av skatteuttaget på förvärvsinkomster. Vid förändringar
              i skattereglerna är ambitionen, liksom vid 19901991 års skattereform,
              att skapa så enkla, neutrala och likformiga skatteregler som möjligt.
              Den pågående inkomstskatteomläggningen i och med kompensationen
              för den allmänna pensionsavgiften har medfört lägre skatter för
              alla låg- och medelinkomsttagare.
            </seg>
            <seg n="036de6fc">
              Den privata servicesektorn är en viktig bransch som kommer att
              växa med eller utan skattesubventioner. Att med skattemedel styra
              vilken inriktning denna expansion ska ha anser jag vara direkt
              felaktigt. Särregler för enstaka branscher eller yrkesområden
              skapar alltid krångel och gränsdragningsproblem. Särregler är
              dessutom i allmänhet orättvisa: Varför ska de som jobbar i icke
              gynnade branscher betala högre skatter än övriga? Likaså: Varför
              ska man genom särskilda skatteregler av detta slag gynna konsumtion
              av hushållstjänster framför annan konsumtion? Det är trots allt
              de med högre inkomster som främst kommer att efterfråga denna
              typ av tjänster och därmed få del av skattesubventionen.
            </seg>
            <seg n="556bab9a">
              Notera i detta sammanhang att det så kallade ROT-avdraget har
              en konjunkturpolitisk bakgrund, där avsikten är att mildra effekterna
              av den svaga utvecklingen på byggarbetsmarknaden. Några särskilda
              konjunkturpolitiska skäl för en stimulans av hushållstjänstesektorn
              finns enligt min mening inte. I ljuset av den demografiska utvecklingen
              och ett framtida arbetskraftsbehov inom främst offentlig sektor
              det vill säga vård, skola och omsorg anser jag att man bör vara
              särskilt försiktig med särregleringar av denna sort.
            </seg>
            <seg n="3f78901b">
              Vad gäller Konjunkturinstitutets studie vill jag inledningsvis
              välkomna denna typ av kvalificerade och genomarbetade bidrag till
              diskussionen. Jag finner studien kvalificerad i den meningen att
              analysen utgår från en nationalekonomisk modell och nyttjar denna
              för att utvärdera ett tänkt avdrag för hushållsnära tjänster i
              Sverige. Studien är genomarbetad i den meningen att i brist på
              svenska erfarenheter används tillgänglig statistik från andra
              länder för att göra utvärderingen så verklighetstrogen för svenska
              förhållanden som möjligt.
            </seg>
            <seg n="5a75caf8">
              Studien bygger på en rad antaganden, dels antaganden om hur reduktionen
              ska vara utformad, dels vilket är av avgörande betydelse i studien
              beteendeantaganden, det vill säga hur individer ändrar sitt beteende
              utifrån förändringar i skattesystemet. Studien visar på en ökad
              sysselsättning, minskad svart sektor för hushållsnära tjänster
              och att detta uppnås utan negativ budgetpåverkan. Jag säger inte
              att dessa antaganden på något sätt är felaktiga eller att regeringen
              har bättre information om beteendeantaganden, men jag måste ändock
              konstatera att dessa har en avgörande betydelse för de resultat
              som redovisas. Det är förvisso sant att förändringar i skattesystemet
              på sikt kommer att ändra individers beteende, men jag menar att
              det i fallet med överföring från svart till vit arbetskraft är
              mycket svårt att utifrån nuvarande kunskap mer exakt kunna säga
              i vilken omfattning detta kan komma att ske.
            </seg>
            <seg n="aece1032">
              Jag menar dock att oavsett vilka antaganden man gör om individers
              beteendeförändringar och, som ett resultat av dessa, vad den typ
              av studie som Konjunkturinstitutet genomfört visar för resultat
              måste man ställa den principiella ekonomiska frågan om det är
              rätt att staten ska subventionera en viss form av sysselsättning.
              Mot bakgrund av mina argument ovan finner jag inte skäl för det.
              Jag är alltså inte beredd att vidta några åtgärder inom skattesystemet
              för köp av hushållsnära tjänster.
            </seg>
          </u>
          <note type="speaker" n="302145f3">
            Anf. 63 MARIA LARSSON (kd):
          </note>
          <u who="maria_larsson_49fd18" xml:id="i-7a8520fe8f1ea1ad-0" n="4be55581">
            <seg n="9741c3c5">
              Herr talman! Väl mött, finansministern! Det har varit många timmar
              i kammaren i dag. Det kanske börjar gå mot sitt slut. Vi verkar
              inte vara så många i den här debatten även om det här också är
              en debatt som har återkommit några gånger. Men vi byter ju ministrar,
              så det blir liksom ändå ny eld. Jag tror inte att jag har debatterat
              frågan tidigare med finansminister Pär Nuder. Det har ju också
              varit lite olika ministrar ute och uttalat sig i den här frågan.
              Vissa har varit ganska positiva till hushållsnära tjänster, eller
              hushållstjänster. Andra har varit mer njugga i sin inställning.
              Pär Nuder verkar tillhöra den senare kategorin att döma av svaret,
              som jag får passa på att tacka för.
            </seg>
            <seg n="264a5928">
              I svaret kan vi läsa att finansministern anser att Konjunkturinstitutets,
              det statliga Konjunkturinstitutets, beräkningar om att en sådan
              här skattesubvention skulle ge någonstans mellan 3 000 och 19
              000 nya jobb, beroende på vilket scenario som är realistiskt,
              är osäkra. Han tror inte heller att de svarta jobb som i dag bevisligen
              finns skulle bli vita genom en sådan här reform.
            </seg>
            <seg n="c56aa435">
              Vad är då regeringens svar på detta? Vad är det man vill göra
              i stället? Som jag har tolkat det måste det vara plusjobben som
              på något sätt ställs mot vårt förslag. Vänsterkartellen har ju
              i budgetförslaget inrättat plusjobb, 20 000, som ska vara 2006
              och 2007, under två års tid. De är alltså av en tillfällig karaktär.
              De varar just över valet, av någon tillfällighet. Tanken är att
              långtidsarbetslösa och långtidssjukskrivna ska komma i fråga.
              Det är ju positivt.
            </seg>
            <seg n="62c27a00">
              Konjunkturinstitutet har också tittat på plusjobben. De påstår
              men det kanske inte heller är att lita på eftersom finansministern
              inte verkar lita på statliga Konjunkturinstitutet så värst mycket
              att två sådana här plusjobb kommer att tränga undan ett gammalt
              jobb. De fackliga organisationerna har också uttryckt en oro för
              detta. Om Konjunkturinstitutets beräkningar stämmer härvidlag
              skulle det innebära att vi har 10 000 färre jobb efter 2007, när
              de här jobben ska bort. De innebär en statlig subvention på 1
              250 kr per dag och person om man tar ut hela beloppet. Det är
              ju en klar subvention av en viss form av sysselsättning, tycker
              jag nog.
            </seg>
            <seg n="29bfcf79">
              Mot detta har vi ställt det här förslaget, som innebär permanenta
              jobb som varar över tid, där människor kan känna sig trygga om
              att ha ett fast jobb och en fast inkomst. Det ger möjlighet till
              ganska många nya företag. Personer som har en entreprenöriell
              läggning kan utan stora kapitalinsatser faktiskt starta företag.
            </seg>
            <seg n="a957d129">
              Det innebär, också här, att långtidsarbetslösa och långtidssjukskrivna
              kommer i fråga. De finska exemplen visar att så har varit fallet.
              De som står längst från arbetsmarknaden i dag kan komma tillbaka
              den här vägen. Det visar Konjunkturinstitutet också i sin rapport.
              Det skapar en helt ny marknad, som i dag bara är svart i Sverige.
              För det är ju inte så att bara de med höga inkomster med vårt
              förslag skulle kunna köpa. Så är det i Socialdemokraternas Sverige
              i dag. Det här skulle ge möjlighet för människor med lägre inkomster
              att också kunna köpa den här typen av tjänster i stället för att
              utföra dem själva.
            </seg>
            <seg n="69ebec8d">
              Nya jobb kommer att skapas. Det är osäkert hur många, men vi
              vet att nya jobb kommer att skapas. I en tid av högkonjunktur
              men med en otroligt hög arbetslöshet vägrar Pär Nuder att ens
              erkänna att det här skulle ha någon betydelse för en permanent
              sysselsättningsökning. Vad skulle kunna få Pär Nuder att tycka
              att det här ändå vore ett förslag att tänka över? Hur många jobb
              skulle det handla om?
            </seg>
          </u>
          <note type="speaker" n="c15dfc17">
            Anf. 64 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-7e1acb814eedb114-0" n="3b13a82d">
            <seg n="50375435">
              Herr talman! Precis som Maria Larsson nyss sade i sitt anförande
              är faktiskt denna debatt om hushållsnära tjänster en favorit i
              repris, och den kommer förmodligen, som såporna i tv, att komma
              i repris många gånger till innan detta riksdagsår är slut. Sedan
              vet vi inte vad som händer, men förhoppningsvis finns det en annan
              finansminister då.
            </seg>
            <seg n="b1893a26">
              Kan inte finansministern visa mod och tala om att även en finansminister
              kan ha fel och kan komma på bättre tankar?
            </seg>
            <seg n="a1dc2b5d">
              Herr talman! Visst kan jag hålla med finansministern om att särregler
              i allmänhet inte är bra. Men ibland måste man göra undantag, nämligen
              när fördelarna vida överstiger nackdelarna, och det gör de i detta
              fall. Och det finns många fördelar, för samhället, för barnfamiljer,
              för äldre och framför allt för dem som i dag utför dessa hushållstjänster
              utan någon som helst trygghet. Både finansministern och jag vet
              ju att de tjänster som vi talar om finns i dag, men i dag utförs
              de i det fördolda. Vi vet inte riktigt hur många det är som har
              svart städhjälp hemma. Det kanske är fler i Helsingfors än i min
              hemkommun Borås.
            </seg>
            <seg n="f8a5ef38">
              Dessa kvinnor i de allra flesta fall är det kvinnor som utför
              svarta jobb är inte försäkrade, har ingen arbetslöshetsförsäkring
              och tjänar inte heller in pensionspoäng för en tryggare ålderdom.
              Jag kan inte förstå att ministern och Socialdemokraterna så totalt
              nonchalerar dessa kvinnor som är några av de mest utsatta i vårt
              samhälle. Kan det månne vara därför att det är kvinnor som det
              handlar om? När det är ont om byggjobb alltså vita byggjobb, svarta
              finns inom en manlig bransch med en stor organisation bakom sig,
              då är ROT-avdraget inte långt borta. Men dessa kvinnor har inte
              någon organisation bakom sig över huvud taget. Men förhållandena
              är ganska lika få vita jobb, men en stor svart marknad.
            </seg>
            <seg n="0a3eb655">
              Herr talman! Jag tror tvärtemot vad finansministern tror, nämligen
              att om man kan få dessa hushållstjänster till en rimlig kostnad
              kommer fler svarta jobb att bli vita och vi kommer att få fler
              företag. Det innebär förutom en större trygghet för de personer
              som går från svart till vitt även att fler personer betalar skatt
              och att statskassan får mer pengar.
            </seg>
            <seg n="d16c73d2">
              Den beräkning som Konjunkturinstitutet gjort vittnar ändå om
              att staten kommer att gå med vinst om förslaget om hushållsnära
              tjänster går igenom.
            </seg>
            <seg n="65925acb">
              Herr talman! Jag tror också att statskassan har pengar att hämta
              genom att till exempel föräldrar får mer tid till att göra saker
              tillsammans med sina barn på lördagar i stället för att dammsuga
              och städa toaletter. I dag slits en småbarnsmamma hårt av allt
              dubbelarbete också en småbarnspappa förstås, även om det fortfarande
              tyvärr är så att det är kvinnorna som utför det mesta hushållsarbetet
              hemma med kanske sjukskrivning som följd och ökade kostnader för
              samhället. Det måste vara mycket bättre, både för barn och för
              föräldrar, att åka till djurparken i Borås i stället när man är
              ledig.
            </seg>
            <seg n="fe8e31fd">
              Herr talman! Även äldre har behov av sådana tjänster i hemmet
              som de vid en biståndsbedömning kanske inte har fått hjälp med.
              Det är tjänster som den redan hårt dubbelarbetande mamman som
              jag talade om förut annars kanske måste göra åt sin mamma eller
              pappa.
            </seg>
            <seg n="6ea196eb">
              Jag ställer samma fråga som Maria Larsson ställde nyss: Kan finansministern
              tänka sig att tänka om och ha modet att våga göra någonting nytt
              i denna fråga och kanske få en skatt uppkallad efter sig?
            </seg>
          </u>
          <note type="speaker" n="7d9489d9">
            Anf. 65 Finansminister PÄR NUDER (s):
          </note>
          <u who="pär_nuder_minister_2004" xml:id="i-3e2c5026e2ed48ed-18" n="8dd5e311">
            <seg n="b78a3316">
              Herr talman! Nej, Maria Larsson, det är inte jag som tycker att
              Konjunkturinstitutets beräkningar är osäkra, utan det är Konjunkturinstitutet
              självt som säger det. Man säger att beräkningarna i rapporten
              är synnerligen osäkra och resultaten styrs helt av vilka antaganden
              som görs. De bör således ses som räkneexempel avseende möjliga
              effekter och inte som en uppskattning av de mest sannolika effekterna.
            </seg>
            <seg n="d16acfb9">
              Det är ett citat från Konjunkturinstitutets rapport. Den visar
              för övrigt på tre olika alternativ. Och i det alternativ som jag
              bedömer som mest trovärdigt kommer det att skapas omkring 3 000
              jobb samtidigt som skatten på övriga varor och tjänster måste
              höjas. Då menar jag att det är bättre att satsa resurserna inom
              just vården, skolan och omsorgen, vilket jag bedömer skulle medföra
              att mer än dubbelt så många jobb skulle skapas.
            </seg>
            <seg n="1c358792">
              Att subventionera privat sysselsättning i en specifik bransch
              är en dyr åtgärd med liten effekt på sysselsättningen. Och jag
              tar under det kommande året mer än gärna debatten om huruvida
              vi ska subventionera privat sysselsättning, det vill säga städhjälp
              i hemmet, eller förbättra kvaliteten inom hemtjänsten eller äldreomsorgen.
            </seg>
            <seg n="eb64efc4">
              När det gäller frågan om svartarbete inom sektorn har jag även
              på denna punkt vid ett flertal tillfällen besvarat frågor om förhållandet
              mellan hushållsnära tjänster och svartarbete. Jag har bland annat
              svarat Rigmor Stenmark att det inte finns några enkla samband
              mellan förekomsten av illegalt arbete och skatternas nivå och
              att det inte heller är det illegala arbetets andel av en sektor
              som ska vara avgörande för skattetryckets nivå.
            </seg>
            <seg n="a69ee315">
              Frågan om ROT-avdraget kommer från tid till annan upp i debatten.
              Jag kan bara upprepa det som jag sade i mitt förra svar, nämligen
              att det var en konjunkturpolitisk åtgärd. Vi har inget ROT-avdrag
              för närvarande. Vi behöver inte ha det därför att det för närvarande
              är full sväng i byggsektorn, inte minst beroende på den goda ekonomiska
              politik som regeringen bedriver. Jag har heller aldrig någonsin
              hört att ett system med subventionerade hushållsnära tjänster
              skulle ha något slags konjunkturpolitisk verkan avgränsad i tiden,
              utan det är ett permanent system.
            </seg>
            <seg n="4d8098b8">
              Det som jag inte förstår när jag debatterar den här frågan, om
              det så är med liberaler eller kristdemokrater, är att det är jag
              som ska behöva sjunga marknadsekonomins höga visa. Jag är emot
              subventioner av privat sysselsättning. Jag är förvånad över att
              en folkpartist som ändå står bakom den stora skattereform som
              vi genomförde för 15 år sedan, då vi skulle utradera undantag
              och då vi skulle ha ett likformigt och enhetligt system för att
              värna de breda och stabila skattebaserna, nu pläderar för undantag
              som kommer att skapa gränsdragningsproblem, och som kommer att
              innebära att vi skapar ytterligare en lapp på det lapptäcke som
              skattesystemet därmed riskerar att bli.
            </seg>
            <seg n="08f04843">
              Men, som sagt, jag kan inte förstå varför vi ska subventionera
              privat sysselsättning och att jag som socialdemokrat ska behöva
              erinra mina borgerliga kolleger om nödvändigheten av att låta
              marknadsmekanismer gälla även på detta område.
            </seg>
          </u>
          <note type="speaker" n="e393e0e2">
            Anf. 66 MARIA LARSSON (kd):
          </note>
          <u who="maria_larsson_49fd18" xml:id="i-7a8520fe8f1ea1ad-1" n="4be55581">
            <seg n="3dea4268">
              Herr talman! Jag tror att finansministern hoppar över ett tankeled
              här. Detta är en nödvändighet till följd av en långvarig socialdemokratisk
              regeringstid som har drivit upp skatterna så att vi har fått väldigt
              höga skattekilar på arbete. Jag kan hålla med om att generellt
              inriktade åtgärder är en mycket bättre väg att gå. Men nu befinner
              vi oss i ett läge där människor inte har råd att köpa den här
              typen av tjänster alls i vårt land och där vi har en växande svart
              marknad därför att skattekilarna på arbete ser ut som de gör.
              Och det är tack vare en socialdemokratisk regering.
            </seg>
            <seg n="94854c1a">
              Det är läget som vi har i dag. Och jag menar att detta är en
              sektor som måste tillåtas blomstra också i vårt land. Då är den
              väg som vi har att gå kortsiktigt, innan vi har fått en borgerlig
              regering som kan arbeta mer strukturellt med skatterna, att faktiskt
              vidta denna åtgärd för att få i gång en bransch som redan finns
              men som i dag bara finns för dem som är rika. Jag vill vidga den
              och ge möjlighet för ensamstående mammor med en låg inkomst eller
              med en medelinkomst att också köpa denna typ av tjänster.
            </seg>
            <seg n="172893a8">
              Det finns en hel del logiska kullerbyttor i Pär Nuders resonemang.
              Så upprepar han att det är mycket bättre att man inom hemtjänsten
              och äldreomsorgen får denna stora subvention som minsann inte
              är generell till sin karaktär utan väldigt specialinriktad för
              en viss form av sysselsättning. Där är det accepterat därför att
              det där sker inom kommunens omsorg.
            </seg>
            <seg n="300f2dba">
              Men ställ en fråga till den kvinna som i dag är långtidssjukskriven
              och som har att välja mellan att få ett tvåårigt vikariat, ett
              plusjobb i kommunen eller att få möjlighet till ett varaktigt
              jobb där hon får möjlighet att efter 2007 faktiskt fortsätta denna
              verksamhet på en marknad som vi med en skattesubvention kan göra
              en bra lösning för och där många människor kan få köpa en typ
              av tjänster som det finns behov av men som är helt outvecklad
              i vårt land.
            </seg>
            <seg n="bad2a59d">
              Om finansministern inte tror på Konjunkturinstitutet, så titta
              på vad som har hänt i Finland.
            </seg>
            <seg n="bbd3b964">
              Svartarbetet har minskat radikalt, från 60 % till 25 % enligt
              beräkningar. Nya jobb har skapats, framför allt bland långtidsarbetslösa
              7 000 årsarbeten. Många fler har fått en egenförsörjning. Många
              nya företag har bildats, och en ny marknad utan undanträngningseffekter
              växer fram som snart vart sjätte hushåll nyttjar.
            </seg>
            <seg n="d07a9ae8">
              Konjunkturinstitutets rapport om undanträngningseffekterna av
              plusjobben är väldigt tydlig. Hur många räknar finansministern
              med ska mista jobbet i kommunal verksamhet i dag till följd av
              plusjobben? Det är en fråga som det är relevant att ställa. Jag
              beklagar att finansministern stoppar huvudet i sanden och inte
              alls vill titta på den här problematiken.
            </seg>
            <seg n="ffdcaa24">
              Det är två förslag som faktiskt väldigt tydligt står mot varandra.
              Finansministern väljer då att anta det sämsta av de två förslagen.
            </seg>
            <seg n="7d3c1d26">
              Det finns en annan väg att gå. Titta på de finska exemplen. Läs
              och lär av dem! Detta har införts i Finland i stor politisk samstämmighet
              det har inte varit bråk. I Sverige går en ideologisk skiljelinje.
              Socialdemokraterna vägrar att se möjligheterna att skapa en ny
              marknad med nya jobb. I Finland har Socialdemokraterna inte varit
              lika enkelspåriga, utan de har kunnat se det här i ett arbetsmarknadspolitiskt
              perspektiv. Det hade varit nyttigt också i vårt land.
            </seg>
          </u>
          <note type="speaker" n="9c8a6cc5">
            Anf. 67 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-7e1acb814eedb114-1" n="3b13a82d">
            <seg n="30c5c4e0">
              Herr talman! Som jag sade i mitt förra inlägg tycker inte heller
              jag att det är bra med undantag. Men ibland måste man göra undantag.
              Det måste man när det finns så pass många fördelar jämfört med
              nackdelar.
            </seg>
            <seg n="33dff2c4">
              När det gäller den skattereform som vi var med om att genomdriva
              1990/91 ser det inte riktigt likadant ut som på den tiden då vi
              kom överens om den. Det har skett åtminstone 200 förändringar
              i den. Regeln gäller inte längre att det ska löna sig att arbeta
              och ha hälften kvar. Det där har man redan tagit bort.
            </seg>
            <seg n="28bb116c">
              Finansministern, de här jobben finns i dag men är svarta. De
              lever i det fördolda. Jag har inte fått svar på frågan om hur
              vi ska kunna få de jobben vita. Har finansministern något alternativ,
              något annat förslag än det som vi inom alliansen har framfört?
              I så fall skulle jag gärna vilja höra det.
            </seg>
            <seg n="0d11e706">
              Och finansministern, ibland måste man våga. Det finns beräkningar
              om än alltså antaganden. Man säger att det kanske inte är så säkert.
              Men man måste, som sagt, våga göra något. Gör ett försök i en
              del av landet! Eftersom jag bor i Västra Götaland föreslår jag
              ett försök där. Det är ett lagom stort område med en och en halv
              miljon invånare.
            </seg>
            <seg n="fe62d12c">
              Gör något, särskilt för de kvinnor som i dag jobbar på den svarta
              marknaden människor som är väldigt hårt utsatta och gör något
              för barnfamiljerna där man behöver ha mer tid för varandra! Det
              påverkar även de äldre.
            </seg>
          </u>
          <note type="speaker" n="cd518ea4">
            Anf. 68 Finansminister PÄR NUDER (s):
          </note>
          <u who="pär_nuder_minister_2004" xml:id="i-3e2c5026e2ed48ed-19" n="8dd5e311">
            <seg n="11529326">
              Herr talman! Först och främst skulle det vara intressant att
              höra vilken rapport om plusjobben som Konjunkturinstitutet har
              utarbetat. Som ansvarigt statsråd för Konjunkturinstitutet vore
              det intressant att veta vilken rapport det är som Maria Larsson
              åsyftar.
            </seg>
            <seg n="c7a4de6a">
              När det gäller de finska erfarenheterna är det värt att påminna
              om att det finska systemet för hushållsavdrag även inkluderar
              renoveringstjänster alltså motsvarande vårt ROT-avdrag. Av den
              utvärdering som finns av det finska systemet framgår att merparten
              av de nya tjänsterna i Finland har skapats just inom renoveringssektorn,
              närmare bestämt mellan ca 4 600 och 5 800 tjänster. Antalet nya
              städtjänster, som uppenbart är vad vi här diskuterar alltså städhjälp
              i hemmet är betydligt mindre, mellan ungefär 700 och drygt 900
              tjänster.
            </seg>
            <seg n="05388426">
              När det sedan gäller frågan om hur svartarbete ska motverkas
              kan jag säga att det ska göras genom skärpt lagstiftning och ökad
              skattekontroll. Regeringen tillför Skatteverket nya resurser för
              att kunna skärpa skattekontrollen.
            </seg>
            <seg n="bcef23c3">
              Att vi med hjälp av sänkta skatter skulle jaga svartarbete från
              den ena branschen till den andra vänder jag mig med skärpa mot.
              Svartarbete ska bekämpas på egna meriter, inte med hjälp av sänkta
              skatter.
            </seg>
            <seg n="41041b0d">
              Sedan gäller det den fråga som Maria Larsson återkommer till,
              nämligen frågan om kontrasten till regeringens politik vad gäller
              plusjobben. Jag välkomnar, som sagt, den diskussionen. Jag är
              inte så säker på att Maria Larsson och andra borgerliga företrädare
              kommer att fortsätta den diskussionen när plusjobben väl är på
              plats. Jag tror nämligen att de kommer att vara väldigt välkomna.
              De kommer att höja kvaliteten i äldreomsorgen och i hemtjänsten.
              Det kommer att bli mindre stressigt. Det kommer att innebära att
              personalen får mer tid tillsammans med de gamla och så vidare.
            </seg>
            <seg n="21837704">
              Vi har medvetet valt att satsa på detta därför att vi vill förstärka
              kvaliteten. Däremot vill vi inte subventionera en privat bransch
              med skattemedel där vi på förhand vet att merparten av subventionen
              kommer att hamna i hushåll som redan i dag har ekonomiska resurser
              att anställa sin städhjälp, om man nu vill lägga sina surt förtjänade
              pengar på just den typen av verksamhet.
            </seg>
          </u>
          <note type="speaker" n="54397bd9">
            Anf. 69 MARIA LARSSON (kd):
          </note>
          <u who="maria_larsson_49fd18" xml:id="i-7a8520fe8f1ea1ad-2" n="4be55581">
            <seg n="7909d724">
              Herr talman! Ja, hemtjänsten och äldreomsorgen behöver förstärkas.
              Där har det ju kapitalt nedrustats under de senaste tio åren.
              Där vill jag ha varaktiga jobb.
            </seg>
            <seg n="c4537aff">
              Jag undrar vem som ska klappa de gamla på kinden när de två åren
              har gått, när plusjobben tar slut. Det gör de ju år 2007, eller
              hur, finansministern? Vem ska sedan klappa de gamla på kinden?
              Den frågan skulle jag väldigt gärna vilja ha ett svar på.
            </seg>
            <seg n="6523f0dc">
              Är det så att ROT-avdraget också borde ingå i begreppet hushållsnära
              tjänster så inte oss emot. Är det detta som är problematiken kan
              vi tänka oss att vidga begreppet, precis som man har gjort i Finland.
            </seg>
            <seg n="2b965f9b">
              Finansministern säger att det inte verkar vara tillräckligt många
              jobb inom städbranschen, 30 % inom städområdet till exempel. Ja,
              men det är ändå jobb varaktiga, permanenta, jobb på en arbetsmarknad
              där Sverige i dag har en väldigt hög arbetslöshet.
            </seg>
            <seg n="6031ddf2">
              Jag tycker att det är föraktfullt av landets finansminister att
              ringakta det faktum att ett antal jobb kan skapas. Människor som
              kan få en utkomst, en försörjning, där vi undanröjer det problem
              med skattekilar som i dag utgör ett hinder för människor med vanliga
              inkomster att köpa den här typen av tjänster är något som Pär
              Nuder ringaktar och uttrycker sig föraktfullt om.
            </seg>
            <seg n="9bda219c">
              Om jag vore finansminister i det här landet skulle jag ta varje
              chans att tillskapa nya jobb. I dag är 73 % av befolkningen sysselsatt.
              För att nå upp bara till 1997 års sysselsättningsgrad saknas det
              450 000 nya jobb! Är inte detta något som håller finansministern
              vaken om nätterna? Man ratar jobb som faktiskt kan skapas på en
              marknad som kan växa.
            </seg>
            <seg n="cbd62327">
              Jag ser att vi inte kommer särskilt mycket längre och kan bara
              önska att finansministern får träffa sin finländska socialdemokratiska
              kollega många gånger och följa exemplet i Finland och så småningom
              kanske vaknar, för det det finns intressanta erfarenheter att
              hämta från våra grannländer.
            </seg>
          </u>
          <note type="speaker" n="c6ec090d">
            Anf. 70 Finansminister PÄR NUDER (s):
          </note>
          <u who="pär_nuder_minister_2004" xml:id="i-3e2c5026e2ed48ed-20" n="8dd5e311">
            <seg n="bf6a4758">
              Herr talman! Maria Larssons argument blir inte bättre för att
              hon beskyller mig för att vara föraktfull. Jag vet vilken roll
              Kristdemokraterna har ålagts i den borgerliga alliansen. Det är
              ju ni som går i bräschen för denna typ av utfall mot de politiska
              motståndarna ni har fått den rollen. Det är intressant att se
              att ni så konsekvent fullföljer den. Det ska anmärkas på person
              när sakargumenten inte håller.
            </seg>
            <seg n="6cca9d36">
              Det är uppenbarligen någonting som vi får vänja oss vid. Hittills
              har det inte varit särskilt framgångsrikt för Kristdemokraterna.
              För varje mätning närmar ni er alltmer 4-procentsspärren. Men
              lycka till om ni tror att det är en framkomlig väg!
            </seg>
            <seg n="b62f466b">
              På en punkt kan Maria Larsson vara lugn. Jag är nämligen fullständigt
              övertygad om att de plusjobb som vi vill introducera i hemtjänsten,
              i äldreomsorgen och i skolans värld kommer att vara efterfrågade
              och kommer att permanentas i bemärkelsen att man kommer att nyanställa
              i Sveriges kommuner och landsting under de kommande åren. Kommunsektorn
              har nämligen goda ekonomiska förutsättningar för det nu.
            </seg>
            <seg n="450332ef">
              Man kan nyanställa och man kan göra kvalitetssäkringar långsiktigt.
              Med plusjobben förenar vi ambitionen att höja kvaliteten i hemtjänsten
              och äldreomsorgen med att vi ger möjlighet för en långtidsarbetslös
              att komma in på arbetsmarknaden. Jämför den politiken med att
              skattesubventionera sådana som mig som ska få möjlighet till subventionerad
              städhjälp i hemmet detta kommer vi att ställa väljarna inför.
            </seg>
          </u>
          <note n="70345aa1">
            Överläggningen var härmed avslutad.
          </note>
          <note n="ccb60fc5">
            12 § Svar på interpellation 2005/06:18 om utskickade barns rättssäkerhet
          </note>
          <note type="speaker" n="9b74cc10">
            Anf. 71 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-59555a05bc115ead-0" n="db5c97c7">
            <seg n="dbef45aa">
              Herr talman! Chatrine Pålsson har frågat om jag avser att se
              över lagstiftningen så att liknande situationer som uppstått inte
              inträffar i framtiden samt vilka åtgärder jag avser att vidta
              för att de barn som i dag lever under liknande omständigheter
              som Ahmed och Nimo har gjort ska få komma tillbaka till Sverige.
            </seg>
            <seg n="aa27cdb3">
              Inledningsvis vill jag understryka hur glad och lättad jag är
              över att Ahmed och Nimo nu är hemma i Sverige igen. Självklart
              måste vi verka för att inga barn ska behöva hamna i liknande oacceptabla
              situationer.
            </seg>
            <seg n="d38ceea5">
              Det är föräldrarna som har huvudansvar för sina barn. Brister
              föräldrarna i sin omsorg över barnet ska samhället rycka in för
              att skydda de barn som far illa eller riskerar att fara illa.
              Enligt socialtjänstlagen har socialnämnden ett stort och viktigt
              ansvar för utsatta barn. Socialtjänstlagen har karaktären av ramlag
              och lämnar stor frihet för kommunerna att organisera sin verksamhet
              enligt lokala behov. Men det är oerhört viktigt att kommunerna
              följer den lagstiftning som finns. Det är inte minst viktigt att
              kommunen fattar ett formellt beslut som sedan kan överklagas.
            </seg>
            <seg n="62a1710c">
              Helt klart är att när stöd eller hjälp från annat håll inte räcker
              till eller när barnet behöver skydd är det socialtjänstens skyldighet
              att ingripa. Om socialtjänsten får kännedom om att ett barn far
              illa eller riskerar att fara illa är man skyldig att inleda en
              utredning och fatta ett formellt beslut i ärendet.
            </seg>
            <seg n="30cf1881">
              För att förbättra kunskapen hos socialtjänsten och tydliggöra
              dess ansvar gav regeringen Socialstyrelsen i uppdrag i november
              2004 att ta fram ett meddelandeblad med information om hur dessa
              ärenden ska handläggas inom socialtjänsten. Informationen har
              sammanställts och spridits i ett meddelandeblad, Handläggning
              inom socialtjänsten av ärenden då barn med hemvist i Sverige söker
              hjälp hos svenska utlandsmyndigheter . Av meddelandebladet framgår
              att det är kommunen som har ansvar för dessa barn.
            </seg>
            <seg n="5d5ee2bb">
              Eftersom det har visat sig att vissa kommuner trots allt inte
              har tagit sitt ansvar för dessa utsatta barn och att socialnämnden
              i vissa fall inte har handlagt dessa ärenden på ett korrekt sätt
              behöver vi förstärka tillsynen. Vi ser därför över möjligheten
              att ge länsstyrelserna i uppdrag att granska socialnämndens hantering
              och handläggning av ärenden då barn med hemvist i Sverige söker
              hjälp hos svenska utlandsmyndigheter.
            </seg>
            <seg n="5100833e">
              Därutöver bereder regeringen för närvarande en komplettering
              av passlagen för att undanröja eventuella problem och underlätta
              för dessa barn att få ett pass utfärdat för resa tillbaka till
              Sverige. Det är också viktigt att hitta en lösning för att bistå
              barnen på plats med mat och uppehälle till dess socialnämnden
              har gjort en utredning och fattat beslut i frågan.
            </seg>
            <seg n="2d68588e">
              Detta är en fråga som ligger mig varmt om hjärtat, och jag avser
              att noga följa den fortsatta utvecklingen.
            </seg>
          </u>
          <note type="speaker" n="5b9678f0">
            Anf. 72 CHATRINE PÅLSSON (kd):
          </note>
          <u who="chatrine_palsson_7a74c7" xml:id="i-ec8a3c94ae306e2f-0" n="6cc167b0">
            <seg n="f5d3b9a3">
              Herr talman! Jag vill börja med att tacka statsrådet för svaret.
              Anledningen var situationen för de här barnen. Också jag känner
              stor glädje över att de nu är tillbaka i Sverige igen. Jag är
              medveten om att det här är utomordentligt svåra frågor och att
              man måste ha respekt för viss handläggning från kommunerna.
            </seg>
            <seg n="2c5414c2">
              De här barnen har det så oerhört svårt. Många vet knappast vilka
              föräldrarna är, man känner sig oönskad och man mår dåligt. Det
              är därför som jag tycker att det är extra viktigt att vi har en
              lagstiftning som täcker in och som är tydlig så att barn inte
              behöver fara så här illa.
            </seg>
            <seg n="4cbb6803">
              Jag vill vara helt rak och säga att det här meddelandebladet
              upplever man som lite urvattnat. Är det också Morgan Johanssons
              åsikt? Tycker Morgan Johansson att det skulle behövas ett bättre
              och tydligare meddelandeblad för att det här inte ska hända igen?
            </seg>
            <seg n="fdf0c5e6">
              Sedan är jag väldigt glad över att man vill satsa på att förstärka
              tillsynen. Det tror jag är en av de viktiga satsningar vi nu gör
              för att öka kvaliteten. Men frågan är om det räcker, eller skulle
              vi helt enkelt behöva en lagskärpning för att säkerställa att
              helst inga barn far illa? Det är mina frågor.
            </seg>
          </u>
          <note type="speaker" n="8b0d07ad">
            Anf. 73 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-59555a05bc115ead-1" n="db5c97c7">
            <seg n="31a84b2c">
              Herr talman! Låt mig börja med att säga att jag uppskattar Chatrine
              Pålssons ton i debatten. Det lät lite annorlunda i själva interpellationen,
              där jag anklagades för att ha varit oförskämd när jag påtalat
              att just Nacka kommun inte gjort vad de skulle göra i den här
              frågan. Nu är den frågan under granskning av länsstyrelsen. Vi
              får se vad som kommer ut ur det.
            </seg>
            <seg n="88292b01">
              Jag kan bara konstatera att det som man från början anförde från
              Nacka kommun, nämligen att man inte hade lagstöd för att hjälpa
              till och ta hem de här barnen, har fallit platt till marken, likaså
              invändningen att eftersom de här barnen inte har vistats i kommunen
              på tre år hade man inte ansvar för dem längre. Det har man tagit
              tillbaka. Likadant är det i frågan om man över huvud taget rent
              formellt hade fattat ett beslut som skulle kunna överklagas. Det
              har inte gjorts, och man har sagt att det var ett misstag. Vi
              får se vad länsstyrelsen kommer fram till i sin granskning.
            </seg>
            <seg n="398db2a7">
              Jag kan bara säga att i de allra flesta fall, och vi har sett
              ett 50-tal fall av den här karaktären sedan 2000, har det fungerat
              väldigt bra i samarbetet mellan UD å ena sidan och kommunen å
              den andra. Framför allt vet alla vad deras ansvar är. Det medvetandet
              har höjts, och Socialstyrelsens meddelandeblad klarade ut vad
              som felade och vad som egentligen gäller.
            </seg>
            <seg n="cd9ef896">
              Med det svarar jag egentligen på Chatrine Pålssons fråga.
            </seg>
            <seg n="7334de6b">
              När det gäller de fall som vi fortfarande har öppna är det väldigt
              tydligt vad som är kommunens ansvar och vad som är utrikesförvaltningens
              ansvar. Där fungerar samarbetet väl. Den diskussion som vi hade
              med anledning av att Nacka gjorde andra bedömningar och helt enkelt
              försökte hitta kryphål i lagstiftningen har gett en väldigt tydlig
              signal till övriga kommuner om vilket ansvar som gäller. I dagsläget
              ser jag ingen anledning att dra i gång en ny stor lagstiftningsprocess.
              Man ska komma ihåg att gör vi det måste vi ta fram en ny utredning,
              ha en remisstid, och det skapar också osäkerhet om vad som gäller.
              Jag känner mig ganska trygg i att kunna falla tillbaka på den
              lagstiftning som i dag redan finns och veta att den fungerar.
            </seg>
            <seg n="2278642e">
              Sedan till frågan om starkare tillsyn. Jag tror att det rent
              generellt behövs en mycket starkare tillsyn från länsstyrelsernas
              sida när det gäller socialpolitiken över huvud taget. Vi har i
              vår budget nu tagit fram resurser för ytterligare 100 tjänster
              på länsstyrelserna för tillsynsfrågorna. Dem ska vi fördela beroende
              på vilken typ av tillsyn som behövs. Vi har stärkt tillsynen väldigt
              mycket inom äldreomsorgen med bland annat de nya äldreskyddsombuden.
              Men nu behövs nog en rejäl satsning på den sociala barn- och ungdomsvården
              och socialtjänsten i övrigt. Jag hoppas att de nya tillsynstjänsterna
              ska få stor betydelse.
            </seg>
          </u>
          <note type="speaker" n="c4ce14bf">
            Anf. 74 CHATRINE PÅLSSON (kd):
          </note>
          <u who="chatrine_palsson_7a74c7" xml:id="i-ec8a3c94ae306e2f-1" n="6cc167b0">
            <seg n="1282a2ee">
              Herr talman! Det var riktigt att jag var ganska upprörd när den
              här interpellationen kom till. Det var med anledning av det som
              hade hänt. Det var Uppdrag granskning som gjorde att jag fick
              kunskap om det här ärendet; det hade jag inte innan. Jag känner
              inte Morgan Johansson som en person som vill skylla ifrån sig
              utan som tar ansvar. När jag hörde att Morgan Johansson mer eller
              mindre antydde att man bara försökte hitta kryphål tyckte jag
              att det var någonting ganska olikt Morgan Johansson egentligen
              är han en hygglig och sjyst karl och därför tog jag i lite.
            </seg>
            <seg n="85762639">
              Jag tror inte att vi tjänar på att skylla ifrån oss på andra.
              Jag tror att vi tjänar på att i ödmjukhet säga att vi inte alltid
              oavsett om vi sitter i landsting, kommun, regering eller riksdag
              gör rätt. Vi måste ha en insikt om att vi kan behöva ändra vissa
              beslut.
            </seg>
            <seg n="c8f2472d">
              Det har vi ju också bevis på. Jag skrev i min interpellation
              att när det gäller könsstympning av flickor skärptes lagen både
              1998 och 1999 eftersom vi tyckte att den inte var tillräcklig.
              Även om det är ganska nyligen gjort kan ju lagen behöva skärpas
              igen.
            </seg>
            <seg n="10314d93">
              Jag är väldigt glad över tillsynstjänsterna. Men jag vill att
              de ska fortsätta i mer än två år. På något sätt bör man få en
              kontinuerlig uppföljning och förstärkning av tillsynen. Jag hoppas
              också att det blir så.
            </seg>
            <seg n="299682bd">
              Jag tycker också att det är väldigt bra att en komplettering
              av passlagen är på gång. Men vi behöver skynda på. Det är en utomordentligt
              viktig fråga.
            </seg>
            <seg n="bdd4edc6">
              Jag vill ställa frågan till Morgan Johansson: Skulle man inte
              kunna be Lagrådet att se över huvudfrågan och höra vad de tycker,
              om Lagrådet tycker att det är tydligt eller om de vill föreslå
              någonting annat?
            </seg>
            <seg n="f4a6b5c4">
              Ekonomin är alltid en fråga som många hamnar i. Man ska bistå
              barnen eller ge dem vad de behöver. Trots allt var det en pengafråga
              att inte barnen kom hem. Det kostade 7 000 kr för den vuxna tjejen
              att åka hem, men hon hade inte de pengarna. Hon fick inte heller
              något pass. Då är min fråga: Är det någonting av det här som Morgan
              Johansson tycker skulle behöva förstärkas för barnens skull?
            </seg>
          </u>
          <note type="speaker" n="a769a012">
            Anf. 75 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-59555a05bc115ead-2" n="db5c97c7">
            <seg n="bb1b6edd">
              Herr talman! Nej, syftet med att föra den diskussion som vi förde
              med anledning av att Uppdrag granskning tog upp fallet var ju
              inte att skylla ifrån sig. Däremot ville vi klara ut vilket ansvar
              man har som kommun och som stat. Min inställning har hela tiden
              varit att den här frågan måste lösas mellan å ena sidan utrikesförvaltningen
              och å andra sida ansvarig kommun.
            </seg>
            <seg n="05a7a45a">
              Vad jag blev ganska arg på i det här fallet var att kommunen
              försökte säga att dessa barn inte hade vistats där på tre år och
              att det därför inte längre var kommunens ansvar. Det har den berörda
              kommunen nu tagit tillbaka, och det är bra. Det var det som jag
              reagerade ganska starkt emot. Jag tycker illa om när kommuner
              beter sig på det sättet, när man försöker att rida på juridiska
              spetsfundigheter i stället för att se till barnens belägenhet
              och hjälpa till i akuta situationer.
            </seg>
            <seg n="ab6de348">
              Nu vet jag inte om det var någon politik i det. Det rörde sig
              ju om Nacka kommun som på många sätt gärna vill vara ett skyltfönster
              för borgerligheten. Jag vet inte om det var så, och jag hoppas
              att det inte var så. Det låg kanske andra motiv bakom. Men jag
              tyckte att det fanns skäl för mig att markera att kommunen faktiskt
              har ett ansvar också i den här situationen.
            </seg>
            <seg n="f8c7c9a5">
              Sedan handlar det om ytterligare saker som vi måste göra. Tillsynsfrågan
              är en sak. Det är klart att när vi förstärker tillsynen så är
              den förstärkningen där för att stanna, i alla fall så länge som
              jag har något att säga till om. Det är klart att det är så.
            </seg>
            <seg n="f34dae73">
              I dag går 4 % av länsstyrelsernas verksamhetskostnader till social
              tillsyn, och det är alldeles för lite. Vi har gjort förstärkningar
              på senare år, men nästan alla nya tjänster har handlat om äldreskyddsombud.
              Nu måste vi se till att skärpa tillsynen över den sociala barn-
              och ungdomsvården. Där finns mycket övrigt att önska, inte bara
              i det här fallet utan också när det gäller placeringar av barn
              i familjehem, HVB-hem och så vidare, och det vet ju Chatrine Pålsson
              väl eftersom hon satt med i den utredning som har sett över hela
              den sociala barn- och ungdomsvården, vars betänkande vi nu bereder.
            </seg>
            <seg n="ccdc114f">
              Det är klart att vi måste lösa frågan om passlagen. Bekymret
              är när vårdnadshavaren motsätter sig att det utfärdas ett pass.
              Det har man hittills kunnat lösa vid alla tillfällen. Genom att
              flytta över vårdnaden kan man lösa det hela, men det borde kunna
              gå på ett enklare sätt. Det är därför som vi ser över passlagen,
              och jag ser fram emot att UD ska lägga fram ett sådant förslag
              eftersom den frågan ligger under Utrikesdepartementet.
            </seg>
            <seg n="40f21723">
              Lagrådets uppgift är ju inte att göra utredningar åt regeringen.
              Däremot ska man granska färdiga regeringsförslag om de är förenliga
              med grundlagen. Därför är det inte Lagrådets uppgift att göra
              en sådan utredning. I så fall får man tillsätta en särskild utredare,
              men som sagt jag värjer mig för det. Dagens lagstiftning, särskilt
              med beaktande av det meddelandeblad som Socialstyrelsen har tagit
              fram, är väl så tydlig. Inte minst efter den här debatten vet
              nog alla kommuner vad det egentligen rör sig om. Därför känns
              det obehövligt att dra i gång en utredning om detta för att lösa
              en fråga som enligt min uppfattning redan borde vara löst.
            </seg>
            <seg n="f7471828">
              Slutligen hör ju pengafrågan till samma diskussion som vi har
              haft tidigare. Det är kommunens ansvar i den här situationen.
              Nacka kommun ville inte ta sitt ansvar för att hjälpa till med
              det bistånd som hade sökts. Det har vi nu klarat ut att där gjorde
              man fel från kommunens sida.
            </seg>
          </u>
          <note type="speaker" n="e4e6c921">
            Anf. 76 CHATRINE PÅLSSON (kd):
          </note>
          <u who="chatrine_palsson_7a74c7" xml:id="i-ec8a3c94ae306e2f-2" n="6cc167b0">
            <seg n="356733a6">
              Herr talman! Jag accepterar naturligtvis inte det här beteendet
              oberoende av om det är en socialistisk eller borgerlig kommun.
              Detta måste fungera ur barnets perspektiv; det är vi helt överens
              om. Barnens bästa måste alltid stå i förgrunden. Vi har ju också
              skrivit in i Sveriges lagar att det är FN:s barnkonvention som
              ska gälla.
            </seg>
            <seg n="c42cd547">
              Precis som Morgan Johansson sade satt jag med i den utredning
              vars betänkande vi lämnade över till statsrådet i fredags. Då
              handlar det väldigt mycket om tillsynen och kvalitetssäkringen
              av barn- och ungdomsvården. Jag håller också med om att vi har
              glömt barnen därvidlag eller inte prioriterat dem tillräckligt.
              Där kommer också jag i lika hög grad som Morgan Johansson att
              kämpa för detta så länge som jag har någonting att säga till om.
              Det är först då som vi här i riksdagen och även regeringen ger
              signaler om att detta måste följas upp och att det måste vara
              en hög kvalitet när det gäller våra barn.
            </seg>
            <seg n="7a3b5b50">
              Man brukar ju säga att det finns inget ont som inte har något
              gott med sig. Det här har bidragit till en signal om att man måste
              skärpa till all form av sådana här bedömningar när barn kommer
              i kläm.
            </seg>
            <seg n="8557e8ac">
              Jag hoppas och tror också att vi är politiskt överens om det,
              att barn inte ska komma i kläm. Samtidigt är det väldigt bra att
              kommunen nu har tagit tillbaka olika saker. Det ger ju vid handen
              att man har en insikt om att det var något som gick snett.
            </seg>
          </u>
          <note type="speaker" n="bdca24fb">
            Anf. 77 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-59555a05bc115ead-3" n="db5c97c7">
            <seg n="aa2191ba">
              Herr talman! Jag besökte Nacka för ett par veckor sedan för att
              bland annat göra ett studiebesök på Mini-Maria som jobbar med
              alkohol- och drogfrågor, och jag fick en väldigt positiv bild
              av den verksamheten.
            </seg>
            <seg n="35bcba48">
              Jag fick också ett budskap om att den långtgående köp-och-sälj-modell
              som av ideologiska skäl finns i Nacka gjorde att det är svårt
              att ibland ha ett helhetsperspektiv när det gäller socialpolitiken.
              Det fick jag klart för mig. Kanske är det någonting sådant som
              har spökat också i det här fallet. Vi får se vad länsstyrelsen
              säger i sin slutgranskning.
            </seg>
            <seg n="e6732151">
              Utöver att vi ska se till att alla myndigheter verkar i en och
              samma riktning det vill säga sätter barnet i centrum måste vi
              också se till att bli bättre på att förebygga den här typen av
              händelser genom att rikta oss till och informera den berörda befolkningsgruppen.
              I många fall har det hjälpt den somaliska gruppen i Sverige där
              det här har förekommit. Det är oerhört viktigt att vi för en dialog
              med den somaliska gruppen och ser till att få ut information om
              riskerna med att använda sig av den här typen av koranskolor som
              man har skickat barnen till och om vad det kan leda till i förlängningen.
            </seg>
            <seg n="eaff4c69">
              Sedan måste vi också lyfta fram att den grundläggande skulden
              ligger varken på kommunen eller på staten. Det är faktiskt föräldrarnas
              ansvar i stor utsträckning. Jag har väldigt svårt att förstå hur
              man kan skicka i väg sina barn till länder som man själv har flytt
              ifrån och sedan dessutom lämnar dem vind för våg och kanske till
              och med motverkar att de får komma hem igen. Jag vänder mig väldigt
              starkt emot att föräldrar gör på det sättet. Egentligen låter
              det där som misshandel i mina öron. Det ankommer inte på mig att
              bedöma om det rör sig om ett brott eller inte, men det kan inte
              uteslutas att polis och åklagare kan behöva pröva också den saken.
            </seg>
          </u>
          <note n="70345aa1">
            Överläggningen var härmed avslutad.
          </note>
          <note n="4a6f27aa">
            13 § Anmälan om inkomna uppteckningar från EU-nämndssammanträden
          </note>
          <note n="09d159c6">
            Förste vice talmannen anmälde att uppteckningar från EU-nämndens
            sammanträden fredagen den 30 september och måndagen den 3 oktober
            inkommit.
          </note>
          <note n="2c5b8850">
            14 § Hänvisning av ärende till utskott
          </note>
          <note n="211115e4">
            Föredrogs och hänvisades
          </note>
          <note n="6d5a810f">
            15 § Förnyad bordläggning
          </note>
          <note n="abb5d5df">
            Föredrogs och bordlades åter
          </note>
          <note n="276bf03f">
            16 § Bordläggning
          </note>
          <note n="155a3b29">
            Anmäldes och bordlades
          </note>
          <note n="2fb4a21e">
            17 § Anmälan om interpellationer
          </note>
          <note n="095eb066">
            Anmäldes att följande interpellationer framställts
          </note>
          <note n="394fb012">
            den 17 oktober
          </note>
          <note n="097b4a77">
            Sven Gunnar Persson
          </note>
          <note n="03f0a497">
            den 18 oktober
          </note>
          <note n="802c6d85">
            Tina Acketoft
          </note>
          <note n="90dc070d">
            Ana Maria Narti
          </note>
          <note n="442f21e8">
            Interpellationerna redovisas i bilaga som fogats till riksdagens
            snabbprotokoll tisdagen den 25 oktober.
          </note>
          <note n="f962dfff">
            18 § Anmälan om frågor för skriftliga svar
          </note>
          <note n="aa405e97">
            Anmäldes att följande frågor för skriftliga svar framställts
          </note>
          <note n="394fb012">
            den 17 oktober
          </note>
          <note n="ff7f93c0">
            Jarl Lander
          </note>
          <note n="964d95c2">
            Anita Sidén
          </note>
          <note n="1bd36a24">
            Mariam Osman Sherifay
          </note>
          <note n="cddebeec">
            Christina Axelsson
          </note>
          <note n="a62d3ff6">
            Magdalena Andersson
          </note>
          <note n="722d2266">
            Gustav Fridolin
          </note>
          <note n="03f0a497">
            den 18 oktober
          </note>
          <note n="810a070d">
            Chatrine Pålsson
          </note>
          <note n="2b0ab3a0">
            Karin Pilsäter
          </note>
          <note n="9bd820b9">
            Åsa Torstensson
          </note>
          <note n="bce398fd">
            Anita Brodén
          </note>
          <note n="5114e7b3">
            Anders Karlsson
          </note>
          <note n="566ab863">
            Ingegerd Saarinen
          </note>
          <note n="566ab863">
            Ingegerd Saarinen
          </note>
          <note n="9c9a9d72">
            Carl-Erik Skårman
          </note>
          <note n="f985918c">
            Henrik von Sydow
          </note>
          <note n="3d733e71">
            Cecilia Widegren
          </note>
          <note n="3d733e71">
            Cecilia Widegren
          </note>
          <note n="3d733e71">
            Cecilia Widegren
          </note>
          <note n="8f7e8fe8">
            Frågorna redovisas i bilaga som fogats till riksdagens snabbprotokoll
            tisdagen den 25 oktober.
          </note>
          <note n="e35842e9">
            19 § Anmälan om skriftliga svar på frågor
          </note>
          <note n="6a7717a1">
            Anmäldes att skriftliga svar på följande frågor inkommit
          </note>
          <note n="a5e1cefb">
            den 14 oktober
          </note>
          <note n="5b7b5eef">
            Anne-Marie Ekström
          </note>
          <note n="03f0a497">
            den 18 oktober
          </note>
          <note n="5e8d1946">
            Gunilla Carlsson
          </note>
          <note n="82d2ad6f">
            Björn Hamilton
          </note>
          <note n="7910b651">
            Svaren redovisas i bilaga som fogats till riksdagens snabbprotokoll
            tisdagen den 25 oktober.
          </note>
          <note n="12a35cca">
            20 § Kammaren åtskildes kl. 19.20.
          </note>
          <note n="68ddbbbf">
            Förhandlingarna leddes
          </note>
          <note n="4642c556">
            /Monica Gustafson
          </note>
        </div>
      </body>
    </text>
  </TEI>
</teiCorpus>
