<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--52</head>
          <docDate when="2005-12-15">2005-12-15</docDate>
        </div>
      </front>
      <body>
        <div>
          <note n="91ec6a73">
            ﻿
          </note>
          <note n="ac7eed7b">
            Riksdagens protokoll
          </note>
          <note n="8d6d1072">
            2005/06:52
          </note>
          <note type="date" n="eb8f6f83">
            Torsdagen den 15 december
          </note>
          <note n="428e47cf">
            Kl. 09:00 - 17:13
          </note>
          <note n="6376a457">
            1 § Val till styrelsen för Stiftelsen Riksbankens Jubileumsfond
          </note>
          <note n="b888a08b">
            Företogs val av en ledamot till styrelsen för Stiftelsen Riksbankens
            Jubileumsfond. Valet avser tiden den 1 januari31 oktober 2006.
          </note>
          <note n="ec57c3ef">
            Kammaren valde i enlighet med valberedningens förslag till
          </note>
          <note n="9cbd3a72">
            ledamot i styrelsen för Stiftelsen Riksbankens Jubileumsfond
          </note>
          <note n="4e215f8b">
            2 § Beslut om ärenden som slutdebatterats den 14 december
          </note>
          <note n="9aa944a0">
            3 § Justering av protokoll
          </note>
          <note n="c40c9827">
            Justerades protokollet för den 9 december.
          </note>
          <note n="bbb25c21">
            4 § Hänvisning av ärenden till utskott och beslut om förlängd
            motionstid
          </note>
          <note n="b3c3ede9">
            Föredrogs och hänvisades
          </note>
          <note n="d88b3704">
            Kammaren biföll talmannens förslag att motionstiden för ovanstående
            propositioner, skrivelse och redogörelse skulle förlängas till
            fredagen den 20 januari 2006.
          </note>
          <note n="3e51f471">
            5 § Förnyad bordläggning
          </note>
          <note n="438c6891">
            Föredrogs och bordlades åter
          </note>
          <note n="873e7b26">
            6 § Rättsväsendet
          </note>
          <note n="e0aad38c">
            Föredrogs
          </note>
          <note type="speaker" n="355e429a">
            Anf. 1 JOHAN PEHRSON (fp):
          </note>
          <u who="johan_pehrson_2d741c" xml:id="i-6d5f85134a7fbbf3-0" n="e784ed7d">
            <seg n="a5f13d90">
              Fru talman! Kolleger! En sådan här debatt i slutet av året om
              justitieutskottets ansvarsområde, det svenska rättsväsendet, kan
              handla om allt och nästan ingenting. Den kan bli hur detaljerad
              som helst och hur bred som helst. Vi får se var vi landar.
            </seg>
            <seg n="4a0fff33">
              Folkpartiet kommer under debatten att lyfta fram några saker
              där vi är oroade över att utvecklingen under alldeles för lång
              tid har gått åt fel håll.
            </seg>
            <seg n="52ce00b1">
              Jag vill ändå så här i jultid inleda med att prata lite om alla
              de hjältar som man träffar i det svenska rättsväsendet, hjältar
              som jobbar med människor som blivit utsatta för brott.
            </seg>
            <seg n="2ddcb8d1">
              Jag tänker på alla de poliser som arbetar för att få ungdomar
              att sluta begå brott, alla de poliser som mitt i natten kör hem
              människor som har blivit utsatta för brott eller av andra skäl
              inte kan ta hand om sig själva. Den svenska polisen är faktiskt
              den enda 24-timmarsmyndigheten på allvar. Det är dit man kommer
              när det har gått snett och ingen annan kan hjälpa till.
            </seg>
            <seg n="d293ccd9">
              Jag tänker på de många människor i kriminalvården som med svaga
              budgetanslag ändå har ett fokus på att de vill hjälpa personer
              till ett bättre liv, människor i frivården som lägger ned mängder
              av tid och kraft utöver vad de får betalt för, för att de brinner
              för tanken att ingen människa är omöjlig att få in på en bättre
              väg i framtiden, åklagare som arbetar mot systematiska hot mot
              kvinnor, som arbetar för att försöka få fram bevis, rättsmedel
              och tvångsåtgärder för att skydda kvinnor som får sina liv förstörda
              det är personer som gör enorma insatser för de mänskliga rättigheterna.
              Jag tänker på människor i våra svenska domstolar som arbetar för
              att rättvisa enligt vår lagbok ska skipas och som arbetar enormt
              hårt för att kunna förklara svåra domslut med vettiga domskäl.
              Jag tänker på advokater som jobbar gratis för att vi har stramat
              åt rättshjälpen så pass mycket, som försöker hjälpa människor
              att få tillträde till rättvisan.
            </seg>
            <seg n="60a5074c">
              Jag tänker på alla ideella organisationer. Jag besökte häromdagen
              Fryshuset och träffade de människor som jobbar där med projektet
              Elektra eller Sharaf Hjältar som jobbar mot hedersrelaterat våld.
              I dessa dagar debatteras det huruvida det finns kulturellt betingat
              våld, och jag hoppas att den här församlingen i den här kammaren
              är medveten om att det förekommer. Däremot ska vi diskutera vad
              vi ska göra åt det. För det är inte acceptabelt att 40 00050 000
              unga svenska kvinnor i Sverige berövas sina mänskliga rättigheter
              beroende på helt vrickade värderingar, värderingar som har kulturella
              betingelser och som inte erkänner de mänskliga rättigheter som
              vi här inne står för.
            </seg>
            <seg n="fc4088d0">
              Jag kan nämna brottsofferjourer, vittnesstödjare, Skyddsvärnet,
              mängder av organisationer som vi inte får glömma bort när vi pratar
              om rättsväsendet. Det är så många insatser som görs som är fantastiska.
            </seg>
            <seg n="267cbfb2">
              Kriminalitet är hur som helst ändå en väldigt komplicerad företeelse.
              Det finns många samband och många orsaker till att människor hamnar
              i kriminalitet. Jag är övertygad om att det i huvudsak är sociala
              orättvisor. Det är brist på en bra skola, brist på integration,
              brist på arbetsmarknadspolitik som är drivkrafter för detta. Det
              handlar om missbruk och en allmänpsykiatri som inte hjälper de
              människor som har sådana behov. Det är förebyggande insatser som
              jag vet att majoriteten här i dag, Socialdemokraterna, Vänsterpartiet
              och Miljöpartiet, kommer att prata om som väldigt viktiga. Det
              är en uppfattning som Folkpartiet liberalerna delar. Var så säkra!
              Problemet är att på detta område har vi sett att utvecklingen
              går åt fel håll.
            </seg>
            <seg n="c150f43b">
              Hur ser det ut med missbrukarvården de senaste tio åren? Hur
              ser det ut med allmänpsykiatrin de senaste tio åren? Hur ser det
              ut med barnfattigdomen de senaste tio åren? Hur ser ni på det
              faktum att Sverige på ett sätt har segregerats?
            </seg>
            <seg n="eeffaf14">
              En positiv sak är att vi har fler ungdomar i dag som aldrig hamnar
              i kriminalitet, som aldrig begår något brott, utan har det bra
              förspänt. Men vi har en allt större grupp med ungdomar som går
              djupare och längre ned i kriminaliteten. Åtgärderna och insatserna
              för att sätta stopp för detta uteblir.
            </seg>
            <seg n="09e33d97">
              I den här budgeten tycker jag att man ska ta fram några fokus
              på utvecklingen. Jag var inne på ungdomar. Det är det bästa förebyggande
              arbete vi kan göra. Det har Folkpartiet liberalerna fokuserat
              på i sin budget och lyft fram satsningar för att se till att unga
              människor avbryter sin kriminella verksamhet tidigare, för det
              sparar vi mycket lidande på, hos brottsoffer men också hos de
              unga. Det vet vi ju om. Jag hoppas att vi också där är överens.
              Det finns ingenting som förstör en ung människas liv så mycket
              som att hamna i kriminalitet. Man går en för tidig död till mötes,
              man får alla möjliga hälsoproblem. Det måste vi undvika. Det handlar
              om social rättvisa att stoppa denna kriminalitet.
            </seg>
            <seg n="7b9deb78">
              Men det innehåller naturligtvis saker som vi kan diskutera. Jag
              tror att vi ska vara tidiga och tydliga. Det är en missriktad
              välvilja att smeka medhårs och säga: Det har varit synd om dig.
              Vi måste tala om vad som är rätt och fel.
            </seg>
            <seg n="7c722deb">
              Jag tror att vi måste fokusera mer på den systemhotande brottsligheten.
              Den äter sig sakta in i demokratins ryggrad och riskerar att förlama
              demokratin med de hot som förekommer mot olika företrädare men
              inte minst mot personer i rättsväsendet. Det pågår en mordrättegång
              nu i Växjö där det förekommer omfattande övergrepp i rättssak.
              Det är bara ett exempel som man kan ta när man läser en tidning
              eller tar del av rapporteringen om hur verkligheten ser ut.
            </seg>
            <seg n="388ae93b">
              Jag tycker också att vi måste göra mer för att bemöta den grova
              organiserade brottsligheten i allmänhet där navet utgör en narkotikahantering
              som förpestar vårt samhälle. Vi måste jobba på bred front med
              tidiga insatser mot ungdomar. När vi vet att man kan göra saker
              för att förebygga drogmissbruk med drogtest ska vi då säga nej
              till det?
            </seg>
            <seg n="cf75931f">
              Jag ska berätta hur det var när jag var på en debatt med Skyddsvärnet
              häromdagen. Forskningschefen inom svensk kriminalvård fick frågan:
              Är det fler människor som börjar att knarka än som slutar att
              knarka i svensk kriminalvård? Han hade inte svar på den frågan.
              Frågeställaren som jobbade med dessa frågor var övertygad om att
              fler började använda narkotika. Då måste det leda till någon slutsats,
              att vi försöker skapa ännu fler narkotikafria miljöer. Det gör
              vi bra. Jag vill berömma majoriteten. Jag tycker att det är bra
              med de satsningar som trots allt har gjorts även om man får känslan
              av att de är lite kortsiktiga för att motverka droger. Jag tycker
              att skrivningarna från majoriteten i förhållande till regeringens
              budget är positiva. Vi markerar vikten av att det ska vara tydliga
              och mätbara mål och att kriminalvården måste göra mer. Det är
              mycket bra. Men det behöver göras mer.
            </seg>
            <seg n="91e02d21">
              Varför inför vi till exempel inte glasruta på korttidsanstalterna?
              Det är bara att införa det i morgon om den politiska viljan fanns
              och det politiska modet för att minska tillförseln av narkotika.
              Det går inte att jobba i kriminalvården om vi inte minskar ned
              användandet av narkotika. Vi kommer inte åt de miljöer där kriminalitet
              och mängdbrottslighet växer om vi inte kommer åt knarket.
            </seg>
            <seg n="bf915637">
              Jag tror att vi måste vara lite tydligare när det gäller den
              grova organiserade brottsligheten. Vi lyfter fram i våra förslag
              från Folkpartiet att de personer som hamnar i den här typen av
              grov organiserad brottslighet är personer där det inte hjälper
              med kuratorer, högre barnbidrag, sociala insatser. Här krävs hårda
              nypor för att skydda mjuka värden. Här krävs det mer av de obehagliga
              tvångsmedel som vi måste ha för att möta den här typen av personer
              som saknar respekt för allt vad mänskliga rättigheter heter. Jag
              är glad att Folkpartiet tillsammans med andra partier, inte minst
              med Socialdemokraterna, kan diskutera och försöka leverera sådan
              lagstiftning som gör att svensk polis och svenska åklagare något
              effektivare kan möta den kriminalitet som skördar så mycket integritet,
              människoliv och framtidstro. Det är väldigt bra.
            </seg>
            <seg n="9a71f672">
              Fru talman! Jag hoppas att det blir en mycket bra debatt. Folkpartiet
              kommer att fokusera på de här områdena. Jag yrkar inledningsvis
              bifall endast till reservation nr 3 för tids vinnande. Folkpartiet
              står naturligtvis bakom samtliga våra särskilda yttranden och
              reservationer i detta betänkande som vi menar innehåller mycket
              bra, men vi har en agenda för att Sverige ska bli ett ännu bättre
              land. Vi kan få ett ännu bättre rättsväsende och därmed ett tryggare
              Sverige.
            </seg>
          </u>
          <note type="speaker" n="3586dce5">
            Anf. 2 BEATRICE ASK (m):
          </note>
          <u who="beatrice_ask_084111" xml:id="i-1ea2c775de950024-0" n="39620808">
            <seg n="0ae939d5">
              Fru talman! Riksdagens majoritet beslöt om ramar för nästa års
              budget häromdagen. Vi moderater hade ett annat förslag. Eftersom
              den moderata budgeten är en helhet, där enskilda delar inte kan
              brytas ut, kan jag i dag inte yrka på vårt budgetförslag för rättsväsendet.
              Men det moderata alternativet hade gett en betydligt kraftigare
              satsning på brottsbekämpning än den socialdemokratiska regeringens,
              vilket framgår av ett särskilt yttrande i våra handlingar.
            </seg>
            <seg n="4f61dfce">
              Betänkandet behandlar också en rad motioner. Vi moderater står
              bakom alla våra reservationer, men för tids vinnande yrkar jag
              bifall bara till reservation 1 och 27.
            </seg>
            <seg n="404a4dc8">
              Fru talman! Ett fungerande rättsväsende är en av samhällets mest
              grundläggande uppgifter. Därför är det upprörande att inte mer
              görs för medborgarnas trygghet och för att skipa rätt. Förra året
              anmäldes 1 249 000 brott i Sverige. Uppklaringen vad gäller till
              exempel inbrott ligger under 10 %.
            </seg>
            <seg n="03f98165">
              Man kan fråga sig, vilket vi gjorde häromdagen, om det är rimligt
              att Sverige ligger i täten i Europa när det gäller värdetransportrån.
              Jag tror att vi ligger på fjärde plats. Hittills i år har 35 grova
              värdetransportrån begåtts. Våldsbrotten ökar.
            </seg>
            <seg n="c3e1ad12">
              Utvecklingen när det gäller gatuvåldet oroar mig väldigt mycket.
              Bara Södersjukhuset i Helsingfors tar emot ungefär två knivskadade
              i veckan och två skottskadade i månaden. De flesta är unga män.
              Av dessa tänker 34 % inte anmäla saken till polisen och 25 % vet
              inte om de ska anmäla att de har blivit attackerade, enligt de
              uppgifter som sjukvårdspersonalen noga registrerar. Det betyder,
              om det är riktigt, att mer än hälften av våldsbrotten inte ens
              kommer att noteras av rättsväsendet.
            </seg>
            <seg n="5c6cd531">
              Det här är inte bara ett Helsingforssproblem. Tendensen att våldet
              blir allt fegare finns över hela landet. Offren känner inte förövarna.
              Det är ofta flera personer som ger sig på en ensam människa. Man
              sparkar på den som ligger, gärna mot huvudet. Resultatet blir
              ungefär samma slags stroke som gamla människor kan få och bli
              väldigt handikappade av. Samma effekter får dessa sparkar på många
              ungdomar i hela Sverige.
            </seg>
            <seg n="5390e207">
              Många vuxna vågar inte längre gå ut. Varje torsdag kan den som
              är intresserad titta på programmet Efterlyst och få rader av exempel
              på varför rättsväsendet måste uppgraderas.
            </seg>
            <seg n="179b2d55">
              Ja, man kan till och med ringa direkt till tv-programmet och
              prata med poliser om man har något att berätta. Det är mycket
              bra, eftersom det på många håll är väldigt svårt att komma fram
              till polisen. Det finns också många som kan berätta om att polisen
              inte ens kommer när de akut borde gripa in.
            </seg>
            <seg n="5f656ba6">
              Vi moderater anser att rättsväsendet som helhet måste kunna anställa
              fler och bli effektivare. Det krävs insatser för bättre ledarskap,
              mer effektivt resursutnyttjande och skärpt resultatuppföljning.
              Vårt förslag innebär en satsning på modern teknik, kompetensutveckling
              och vidareutbildning inom polis, åklageri och domstolsväsende.
            </seg>
            <seg n="44b1b4d4">
              Men det krävs också insatser för att grundverksamheten ska fås
              att fungera. I Socialdemokraternas Sverige har vi köer till fängelserna.
              De som väntar på fängelseplats fyller häktesplatserna så polisen
              i Helsingforss city tvingas åka runt i hela länet och leta platser
              åt personer som omhändertagits. Enligt lokala chefer jag har fått
              de här rapporterna flera gånger avstår polisen ibland från att
              omhänderta personer som borde tas in, eftersom man inte har någonstans
              att göra av dem.
            </seg>
            <seg n="c8c779d1">
              I många år har ansvariga lovat att rätta till detta. Hittills
              har inget hänt och den budget som nu presenterats lär inte ändra
              på den saken.
            </seg>
            <seg n="91ae58d1">
              Det finns inte ett enda drogfritt fängelse i Sverige.
            </seg>
            <seg n="4c08f0c0">
              I de högstämda talen och i vårt betänkande heter det att vi måste
              arbeta brottsförebyggande. Det är ju bra. Det är för övrigt ett
              av de mål som inte uppfyllts enligt Riksrevisionen som nyligen
              har granskat polisen. Riksrevisionen pekar på att Rikspolisstyrelsen
              flera gånger har påpekat att det finns ett gap mellan riksdagens
              och regeringens mål och polisens reella möjligheter att leva upp
              till dem. Budgeten stämmer inte med vad man ålägger myndigheten
              att göra. Riksrevisionen konstaterar också att regeringens målstruktur
              för polisverksamheten är komplicerad och svåröverskådlig. Det
              är väldigt snällt uttryckt. Och man rekommenderar å det skarpaste
              regering och riksdag att göra något åt den besynnerliga och icke
              fungerande styrningen av polisen. Tyvärr gäller det här nog inte
              bara polisverksamheten.
            </seg>
            <seg n="dbbc89e6">
              Jag är övertygad om att polisen i Sverige vill arbeta brottsförebyggande.
              Men på många håll finns det inte tillräckligt många poliser för
              att man ska hinna med det. I lördags besökte jag polisen i Härjedalen.
              Två personer, duktiga och kompetenta, hade ansvar för allt som
              kan hända från Dalagränsen upp till Bergs kommun, från norska
              gränsen ner till Hälsingland. En trafikolycka, kanske 10 mil bort,
              gör att inga andra arbetsuppgifter hinns med under ett pass. Om
              två personer ska åka 10 mil enkel resa, ta hand om avspärrningar,
              se till att skadade få hjälp och försöka reda upp vad som hänt
              blir ingenting annat gjort. Det hjälper inte om det händer ett
              knivöverfall 15 mil åt andra hållet. Det är två personer där,
              och inte mer.
            </seg>
            <seg n="fa573623">
              Nu har Rikspolisstyrelsen än en gång erbjudit äldre, friska poliser
              att gå i förtidspension för att polisbudgeten ska räcka till.
              De får 80 % av lönen om de stannar hemma, trots att det är så
              få som arbetar. Så ser vardagen ut i landet.
            </seg>
            <seg n="fa1c2786">
              Å andra sidan skulle domstolarna inte klara sin verksamhet utan
              alla pensionärer. Jag tycker att det är bra att pensionerade domare
              kan anlitas så att fler ärenden kan dömas av, och vi ska vara
              väldigt tacksamma över att många som har fått pension fortsätter
              att vara nämndemän. Men både förtidspensionering av friska poliser
              och behoven i domstolarna att ropa in pensionärer visar att rättsväsendet
              har stora problem som regeringen inte gör tillräckligt mycket
              för att rätta till.
            </seg>
            <seg n="ffd93c75">
              Fru talman! De moderata förslagen bygger på en helhetssyn där
              vi försöker fördela medel för att rättskedjans samtliga led ska
              kunna fungera.
            </seg>
            <seg n="f2dcb5a1">
              Vi föreslår en utökning av polisens anslag med 700 miljoner kronor.
              Vi tycker att verksamheten ska utvecklas och moderniseras, och
              pekar på sådant som behövs. Vi säger också att polisen måste kunna
              fungera i hela Sverige. Polisen måste bli mer synlig. Det är för
              många som sitter inne på stationerna. Det är för många som ägnar
              sig åt administrativt arbete. Man har tvingats att avveckla civilanställd
              personal och man har inte haft råd med den datorisering som skulle
              kunna göra verksamheten mer aktiv.
            </seg>
            <seg n="ac9b6b6e">
              Vi Moderater vill anställa fler åklagare och skapa utrymme för
              fortbildning. Jag kan inte undanhålla kammaren något som jag hittade
              i Dagens Nyheter i morse. Det står så här:
            </seg>
            <seg n="7df83cf3">
              Brottmål läggs ut på entreprenad. Personalbristen vid åklagarkammaren
              i Sundsvall har blivit så akut att man börjat lägga ut brottmål
              på entreprenad för att inte drunkna i papper. För 500 kronor per
              brott hjälper åklagare runt om i landet till med åtalsbeslut och
              två pensionärer tar hand om rättegångar, skriver Sundsvalls Tidning.
              Sundsvallskammaren har hittills skickat ut 240 ärenden. Det gäller
              mängdbrotten. Typexempel är rattfylla, men även enklare stölder
              och misshandelsfall, berättar vice chefsåklagare Bertil Månsson.
              På det här sättet hoppas man kunna kapa toppen på de växande högarna
              med vilande ärenden.
            </seg>
            <seg n="4f7b6f75">
              Vi moderater är väldigt mycket för entreprenader, men detta är
              väl ändå ganska sjukt.
            </seg>
            <seg n="bcfa68ce">
              I betänkandet kan man läsa det är nästan komiskt: Utskottet kan
              i likhet med regeringen konstatera att åklagarorganisationen i
              stort uppfyllt de mål för verksamheten som ställts upp.
            </seg>
            <seg n="7cf243f4">
              Man undrar vad det är för mål Socialdemokraterna har. Är det
              rimligt att man ska lägga ut viktiga ärenden på entreprenad eller
              att man ska kalla in pensionärer för att beta av högar med viktiga
              ärenden?
            </seg>
            <seg n="37a2f04b">
              Jag tycker att det är pinsamt. Det är allvarigt. Man måste se
              problemen. Det är inte svartmålning; det är verkligheten.
            </seg>
            <seg n="f2ed6bba">
              Vi moderater ser allvarligt på problemen i domstolarna. Ärendena
              blir alltmer komplicerade och vi vet att säkerheten måste höjas
              på många håll. Vi hoppas att de 200 miljoner extra som vi har
              lagt till i vår budget ska hjälpa till att se till att domstolarna
              kan få lite lugn och kan ägna sig åt kvalitetsutveckling i stället
              för utveckling beroende på att man måste spara.
            </seg>
            <seg n="50c664a3">
              Vi anser också, och det borde den här kammaren snart bli överens
              om, att nämndemannaersättningarna måste höjas. Hur ska vi annars
              kunna rekrytera nya nämndemän? Man undrar ju om ni socialdemokrater
              inte vill ha nämndemän eftersom ni svälter ut verksamheten på
              det sätt som har skett. Ersättningarna har inte höjts sedan 1989.
            </seg>
            <seg n="64272ebb">
              Vi moderater lägger också mer pengar på kriminalvården. Det behövs
              fler platser och ökad säkerhet, och de intagna måste kunna erbjudas
              rehabilitering och verksamhet som gör att man inte återfaller
              i brott.
            </seg>
            <seg n="3f442c06">
              Fru talman! Listan på vad som behöver göras inom rättsområdet
              är väldigt lång. Regeringens politik ligger inte ens i närheten
              av vad som krävs.
            </seg>
            <seg n="588bde1f">
              I Socialdemokraternas Sverige kan 25-åringar glida omkring i
              flotta bilar och leva lyxliv för pengar som de skaffat genom brott,
              medan 25-åringar som arbetar hårt eller studerar inte ens vågar
              drömma om bil eller egen bostad. De får bo hemma hos föräldrarna
              eller åka omkring som andrahandsnomader.
            </seg>
            <seg n="590de531">
              I Moderaternas Sverige ska det bli precis tvärtom.
            </seg>
            <seg n="1d38fcee">
              I Socialdemokraternas Sverige sparkar man på människor som ligger.
              Vi har sett fall efter fall efter fall. Det är också de svagaste
              som far allra mest illa av brottsligheten, de som inte har råd
              eller möjlighet att själva göra något åt det rättssystem som inte
              fungerar.
            </seg>
            <seg n="54707218">
              I Moderaternas Sverige ska vi hjälpa människor att bokstavligen
              resa sig upp. Vi accepterar inte att någon utsätts för kränkningar,
              våld eller ointresse.
            </seg>
            <seg n="dd90806a">
              Jag har i detta anförande försökt berätta varför vi moderater
              vill lägga 1 ½ miljard mer än Socialdemokraterna på rättsväsendet
              nästa år. Vi fortsätter att göra så år efter år. Jag tror att
              de här pengarna är alldeles nödvändiga. Jag förstår också att
              justitieministern inte vill vara här i dag och diskutera den budget
              som ligger på vårt bord, för den ger inte lösningar på många av
              de problem som jag vet att väldigt många människor runtom i Sverige
              upplever.
            </seg>
          </u>
          <note type="speaker" n="d2866d1e">
            Anf. 3 PETER ALTHIN (kd):
          </note>
          <u who="peter_althin_61d03b" xml:id="i-093597526bff02af-0" n="bd8b52ee">
            <seg n="fd74d506">
              Fru talman! Ärade kolleger, närvarande och frånvarande! Åskådare!
              Jag hade också hälsat justitieministern välkommen om han hade
              varit här. Jag utgår från att han har en godtagbar anledning att
              inte vara här. Han var ju här häromdagen.
            </seg>
            <seg n="a99cdcfa">
              För att inte glömma det, fru talman, vill jag redan nu säga att
              jag naturligtvis står bakom alla Kristdemokraternas särskilda
              yttranden och reservationer, men jag yrkar bifall endast till
              Kristdemokraternas och övriga allianspartiers reservation nr 14
              under punkt 16.
            </seg>
            <seg n="259a4c53">
              Detta är för oss den sista debatten det här året. Det är också,
              vill jag påstå, den kanske viktigaste debatten. Den berör nämligen
              enligt min uppfattning det viktigaste området i samhället. Ett
              fritt, demokratiskt samhälle kräver ett väl fungerande rättsväsende.
              Ett rättsväsende utan en fungerande kriminalpolitik, utan en brottsförebyggande
              verksamhet av god kvalitet och utan en rättskipning värd namnet
              innebär en rättsstat i fara. Då saknas de värden som det demokratiska
              samhället kräver och som är nödvändiga för detta, de värden som
              utgör basen för det demokratiska samhället och för den enskildes
              rättssäkerhet och rättstrygghet. Detta är bakgrunden, och detta
              är det viktiga.
            </seg>
            <seg n="97dda837">
              En fungerande rättsstat, fru talman, är ett medborgerligt krav.
              Vi har rätt att kräva en fungerande rättsstat. Vad innebär det?
              Ja, det innebär en kolossal massa saker, men det innebär också
              att vi måste ha ett rättsväsende som kan möta morgondagens behov
              och påfrestningar och garantera alla medborgares rättstrygghet
              i ett samhälle som utvecklas.
            </seg>
            <seg n="27614c2a">
              I det goda samhället överförs de demokratiska värdena och värderingarna
              från generation till generation. Utan dessa relationer mellan
              människor kommer vardagslivet inte att fungera. Tilliten och förtroendet
              måste utgå ifrån att respekten för varje människas unika värden
              är införlivad hos varje människa. Rättsstatens uppgift, fru talman,
              är att ge en ram för dessa värden.
            </seg>
            <seg n="dfdf4a2a">
              Det finns stora problem i rättsväsendet i Sverige. Mycket har
              blivit bättre jag tycker väldigt illa om att måla verkligheten
              i svart och vitt, för den är oftast gråmelerad men det finns stora
              problem i rättsväsendet. Ibland frågar sig medborgarna: Kan man
              lita på rättsväsendet? Går det att lita på lagstiftningen? Går
              det att lita på myndigheterna?
            </seg>
            <seg n="dab3dc6e">
              Polisorganisationen består av ett antal poliser som, vill jag
              påstå, inte är fullt så lata och slöa som Bosse Ringholm vid ett
              mycket intressant tillfälle påstod. Ändock är polisen som myndighet
              ett av sorgebarnen i samhället. Ytterligare synpunkter när det
              gäller polisen kommer jag med varm hand att lämna åt Olle Sandahl,
              min kompetente ersättare i justitieutskottet, att utveckla. Jag
              kommer att ägna mig åt lite andra saker: kriminalvården och domstolsväsendet.
            </seg>
            <seg n="be4ef59c">
              Jag ger en liten kort bakgrund, fru talman. Den ekonomiska situationen
              för rättsväsendet har under flera år varit mycket ansträngd. Man
              kan fråga sig: Förmår rättsväsendet i denna ekonomiska situation
              att fylla sin uppgift?
            </seg>
            <seg n="74bb841d">
              Kristdemokraterna menar att det är angeläget att ett fungerande
              rättsväsende får de medel och de resurser som krävs för att garantera
              alla medborgares säkerhet och trygghet. Därför ville vi kristdemokrater
              i vårt förslag, utöver det som regeringen och riksdagen nu antog,
              tillföra ytterligare drygt 1 000 miljoner till rättsväsendet inte
              bara för att övertrumfa Socialdemokraterna utan för att pengarna
              behövs.
            </seg>
            <seg n="b6e2b81c">
              Kristdemokraterna och jag brinner för att skapa förutsättningar
              för ett tryggare, för att inte säga hederligare, Sverige. Men
              då krävs det att vardagsbrottsligheten tas på allvar och bekämpas,
              att polisen tar emot de anmälningar som kommer in utan att omgående
              avskriva dem samt att man utreder alla brott som över huvud taget
              går att utreda för att allmänheten inte ska tappa förtroendet
              för polisen.
            </seg>
            <seg n="1d53982d">
              Vi har en växande ungdomsbrottslighet. Vi har en utomordentligt
              stor och i vissa delar växande brottslighet på andra områden.
              Det krävs kortsiktiga åtgärder, och det krävs långsiktiga åtgärder.
              Kortsiktiga åtgärder kan till exempel vara samarbete mellan närpolis,
              polis, socialtjänst, skola, föräldrar, ungdomsrotlar och narkotikarotlar.
              Det är vad vi kan göra i närtid. Långsiktigt måste en annan etik
              in i samhället som innebär att vi tar vara på våra möjligheter,
              tar hand om våra ungdomar och skapar förutsättningar för familjer
              att ta hand om sina barn. Föräldrar och vuxna måste kunna delta
              i barnuppfostran på ett annat sätt än nu.
            </seg>
            <seg n="886f1fdc">
              Jag vet inte hur många gånger jag här har tagit upp de brottsförebyggande
              åtgärderna. Gång efter gång i vartenda anförande, fru talman understryker
              jag vikten av de brottsförebyggande åtgärderna, där familjen är
              den tyngsta och starkaste brottsförebyggande resursen.
            </seg>
            <seg n="154843b7">
              Jag ska också ge några synpunkter på kriminalvården, fru talman.
              På detta område har vi föreslagit ytterligare 300 miljoner kronor
              utöver vad regering och riksdag har bankat igenom inte för glädjen
              att ligga över Socialdemokraterna utan för glädjen att kunna göra
              lite mer eftersom det krävs så mycket mer. Kriminalvården är en
              del av rättsväsendet. Då ställs naturligtvis frågan: Klarar kriminalvården
              av sina uppgifter och de uppsatta målen i Sverige i dag? Tyvärr
              klarar inte kriminalvården i långa stycken av de uppgifter som
              man har att fylla.
            </seg>
            <seg n="92b20599">
              Vi vill se kriminalvården på ett annorlunda sätt, en kriminalvård
              som fungerar, en kriminalvård som är värd namnet, som inte bara
              sysslar med förvaring utan som sysslar med faktisk vård. Det är
              beklämmande, fru talman, att nästan hälften av alla som har suttit
              i fängelse återfaller i brott. Det är ett av de stora misslyckandena,
              att få in folk i fängelse och sedan kasta ut dem igen efter den
              tid de har suttit av och veta att hälften kommer tillbaka redan
              inom loppet av några år.
            </seg>
            <seg n="9c9d08f3">
              Det måste finnas en insikt om hur man ser till att vården blir
              innehållsrik och att det finns motivation. Det ska finnas steg
              för hur man tar hand om de personer som sitter på anstalt så att
              de kommer ut till ett socialt hyggligt liv.
            </seg>
            <seg n="ce97dc4a">
              Häktena är fulla. Det kan jag själv konstatera när jag då och
              då, inte så ofta nuförtiden, besöker häktena. I vissa lägen bor
              man till och med tillsammans där.
            </seg>
            <seg n="9086649d">
              Programverksamheten fungerar inte på anstalterna.
            </seg>
            <seg n="981cd152">
              Vi har förslag på hur man ska komma till rätta med kriminalvården
              i ett trestegsprogram, ett motivationsprogram, en individuell
              handlingsplan för var och en. Vi i Kristdemokraterna är beredda
              att satsa ytterligare resurser för att Sverige ska få en kriminalvård
              värd namnet.
            </seg>
            <seg n="0ac98b23">
              Några synpunkter på domstolsväsendet. Det är oerhört viktigt
              att vi har fungerande domstolar. Regeringen försöker minimera
              antalet domstolar utan att ha någon konsekvensanalys. Varför lägger
              man ned? Behöver man lägga ned just de tingsrätterna?
            </seg>
            <seg n="bc96d0da">
              Kristdemokraterna anser att Domstolsverkets roll måste utredas.
              Domstolsverket är ett centralt ämbetsverk som lyder under regeringen.
              Vi vill se det på ett annat sätt och satsar därför när det gäller
              domstolsorganisationen 170 miljoner kronor mer än regeringen.
              Det behövs för en fungerande domstolsverksamhet.
            </seg>
            <seg n="c51ac1fe">
              Tiden går så jag ska avrunda med att ytterligare en gång konstatera
              att Kristdemokraterna arbetar för ett tryggare och mer rättssäkert
              Sverige. För att uppnå detta är det nödvändigt med en annan politik
              än den politik som nu drivs runt kortsiktigt och stapplande. Vi
              vill ha en annan politik än vänsterkartellens på det här området,
              en allianspolitik med ett starkt kristdemokratiskt inflytande.
              Det kommer vi att arbeta för.
            </seg>
            <seg n="4aa371eb">
              Fru talman! Jag vill avsluta med att alldeles oavsett partitillhörighet
              önska er allesammans en god jul och ett gott nytt år! Måtte vi
              träffas i stora och givande debatter under nästa år.
            </seg>
          </u>
          <note type="speaker" n="65946bf8">
            Anf. 4 ROLF OLSSON (v):
          </note>
          <u who="rolf_olsson_2d3bf9" xml:id="i-db3491623522b0fc-0" n="e15468cc">
            <seg n="afe50121">
              Fru talman! Rättsväsendet och kriminalpolitiken är mycket viktiga
              samhällsområden. Så långt är vi säkert överens allihop. Kriminalpolitiken
              måste vara kopplad till och integrerad med en allmän välfärdspolitik
              som främjar rättvis fördelning och en samhällelig solidaritet.
              För oss i Vänsterpartiet är detta perspektiv och denna koppling
              till en tydlig välfärdspolitik alldeles nödvändiga utgångspunkter.
              Ibland får jag det bestämda intrycket att en del debattörer på
              högerkanten och en del företrädare för borgerligheten vill bryta
              loss kriminalpolitik och utveckling av rättsväsendet från detta
              större sammanhang.
            </seg>
            <seg n="8a7c84af">
              Kriminalpolitik måste ses i ett större sammanhang. Omfattande
              neddragningar på vitala välfärdssektorer, som till exempel våra
              socialförskäringar, riskerar att resultera i återverkningar för
              kriminalpolitiken och rättsväsendet. Det måste finnas en strävan
              efter balans och minskade klyftor i hela samhällsutvecklingen.
            </seg>
            <seg n="92043c2e">
              Fru talman! Med detta perspektiv är det naturligt att se det
              brottsförebyggande arbetet som centralt och avgörande för en god
              utveckling. Inom detta område finns många aktörer på olika nivåer,
              allt från medborgare och föreningsliv till kommunala instanser
              och naturligtvis också myndigheterna inom rättsväsendet. De här
              sambanden är tydliga. Inte minst gäller detta i det brottsförebyggande
              arbetet med ungdomar.
            </seg>
            <seg n="e19eba4b">
              Ett oerhört viktigt mål handlar självklart om att förhindra nyrekrytering
              till kriminalitet och brottslig verksamhet. Inte minst i det sammanhanget
              är det av avgörande vikt att värna och förbättra den generella
              välfärden, att minska de ekonomiska och sociala klyftorna. Sambanden
              finns där, i många länder med stora klyftor och starka spänningar
              florerar en omfattande och våldsam brottslighet. De här sambanden
              är värda att ta på djupt allvar och jag har noterat att en del
              ledande företrädare för till exempel polisen pekat på just de
              sambanden när stora neddragningar har hotat till exempel kommunal
              verksamhet för ungdomar. Det är insiktsfullt. Det är bra.
            </seg>
            <seg n="a5ec7744">
              Fru talman! Vänsterpartiet står tillsammans med Socialdemokraterna
              och Miljöpartiet bakom budgetpropositionen. Det är den 14:e gemensamma
              budgetpropositionen för våra samverkande partier, och det är ingen
              tvekan om att det har skett rejäla och tydliga satsningar på utgiftsområde
              4 under dessa år.
            </seg>
            <seg n="929f5812">
              Även för kommande år föreslås fortsatta förstärkningar, och det
              är självklart alldeles nödvändigt att så sker. Vänsterpartiet
              har till detta betänkande fogat en reservation som jag ska återkomma
              till snart. Men jag börjar med att diskutera några av de särskilda
              yttranden som vi lämnat till betänkandet.
            </seg>
            <seg n="2ead8676">
              Fru talman! Den största och mest resurskrävande organisationen
              inom rättsväsendet är ju polisen. 15,7 miljarder satsas på polisorganisationen
              för 2006, och då är inte Säpo medräknat. Det innebär att mer än
              hälften av de drygt 29 miljarder som utgiftsområde 4 totalt disponerar
              för nästa år läggs på polisorganisationen. Den här satsningen
              menar vi måste fortsätta under kommande år, och det är också vad
              som föreslås i budgetpropositionen.
            </seg>
            <seg n="f207e683">
              Det är inte bara ekonomiska förstärkningar som behövs. Det behöver
              göras kvalitetsförbättringar och effektiviseringar av polisorganisationen.
              Polisen behöver vara mer synlig över hela landet, inte minst i
              landets glesare bebyggda områden. Polisen behöver ytterligare
              tillgång till civil personal för att förbättra utredningsarbetet.
              Polisen behöver förbättra sin kompetens och sitt arbete med utredningar
              kring miljöbrotten.
            </seg>
            <seg n="5acdd620">
              För polisen liksom för hela rättsväsendet gäller att fortsätta
              arbetet med att höja kompetensen på viktiga områden som till exempel
              mäns våld mot kvinnor, som HBT-brotten och när det gäller barn.
              Inte minst behövs en ökad kompetens när det gäller ett gott bemötande
              av brottsoffren. Det är frågor att fortsätta diskutera.
            </seg>
            <seg n="898c3989">
              Men det pågår också en rad viktiga utvecklingsarbeten ute på
              myndigheterna som vi noggrant bör följa och följa upp. Ett sådant
              arbete som bedrivs på rättsväsendets myndigheter är att kontinuerligt
              försöka se till att personalen inom myndigheterna utgör en tydligare
              spegling av hela befolkningen. Det handlar om förtroendet och
              legitimiteten för rättsväsendet. Konkret betyder det att fler
              kvinnor rekryteras också på högre chefstjänster och att betydligt
              fler personer med annan etnisk bakgrund än svensk rekryteras.
              Här behövs ett långsiktigt, bestämt och uthålligt arbete.
            </seg>
            <seg n="85de4a3d">
              Fru talman! Vänsterpartiet har på en punkt valt att lämna en
              reservation till betänkandet. Det handlar om registernämndens
              sammansättning. Det är ett område som behandlas inom ramen för
              budgetbetänkandet. Säkerhetstjänstkommissionen fastslog 2002 att
              det skett registrering och övervakning av en mycket stor mängd
              personer under gångna årtionden, och uppgifter om enskilda personer
              hade lämnats ut som lett till problem med yrkesutövning och annat
              för dem.
            </seg>
            <seg n="256619cd">
              Registernämnden är tillsatt och bör spela en viktig roll för
              att på noggranna och korrekta grunder pröva frågor om utlämnande
              av uppgifter från ett antal viktiga register. Nämnden ska även
              granska vissa angivna delar av Säpos arbete och behandling av
              uppgifter. I nämnden ingår i dag bland de sex ledamöterna endast
              två ledamöter från de politiska partierna, nämligen en ledamot
              från Socialdemokraterna och en ledamot från Moderaterna. Det är,
              menar vi, självklart oerhört viktigt att det görs ansträngningar
              för att nämndens arbete ska vara så brett förankrat som möjligt,
              inte minst med tanke på historiska erfarenheter av registrering.
              Det är därför Vänsterpartiets mening att nämndens sammansättning
              förändras så att alla partier i riksdagen blir representerade.
            </seg>
          </u>
          <note n="67c28726">
            Fru talman! Jag yrkar med detta bifall till reservation 7.
          </note>
          <note type="speaker" n="15860688">
            Anf. 5 JOHAN PEHRSON (fp) replik:
          </note>
          <u who="johan_pehrson_2d741c" xml:id="i-6d5f85134a7fbbf3-1" n="e784ed7d">
            <seg n="ac53111f">
              Fru talman! Rolf Olsson gör en bra beskrivning av vikten av att
              vi håller ihop vårt samhälle, vikten av en stark socialpolitik
              för människor som är utsatta och ibland helt hjälplösa.
            </seg>
            <seg n="a27ccebf">
              När vi är överens om detta måste diskussionen handla om hur det
              ser ut. Känner Rolf Olsson att Vänsterpartiet kan vara nöjt, stolt
              eller tillfreds med utvecklingen i allmänpsykiatrin i Sverige?
              Vi vet att bristerna genererar fler människor som mår dåligt och
              fler våldsbrott. Hur ser Vänsterpartiet på det faktum att missbrukarvården
              har som ett störtlopp minskat i omfattning och möjlighet att hjälpa
              människor? Låt oss titta tillbaka på den tiden när Rolf Olsson
              började leverera budgetpropositionen tillsammans med Socialdemokraterna.
              Faktum är att barnfattigdomen i Sverige fortfarande är på en oacceptabel
              nivå.
            </seg>
            <seg n="37a1e6f1">
              Verklighetsbeskrivningen är avgörande. Vi är överens om målen.
              Men det har gått åt fel håll. Kan Rolf Olsson tänka sig göra några
              omprioriteringar i detta så avgörande viktiga förebyggande arbete?
            </seg>
            <seg n="58160a05">
              Det är fantastiskt att man gärna pratar om fler poliser. Men
              i den budgetproposition som Rolf Olsson har levererat tillsammans
              med Socialdemokraterna och Miljöpartiet nämns inte i analysen
              av de komplexa orsakerna till brottsligheten polisen på en enda
              rad. Upptäcktsrisk nämns inte, som faktiskt är avgörande. Uppklaringsrisk
              nämns inte. Bryr man sig om polisen? Ser man den viktiga roll
              polisen kan spela?
            </seg>
          </u>
          <note type="speaker" n="b74867b7">
            Anf. 6 ROLF OLSSON (v) replik:
          </note>
          <u who="rolf_olsson_2d3bf9" xml:id="i-db3491623522b0fc-1" n="e15468cc">
            <seg n="e791f9d3">
              Fru talman! Det låter sympatiskt och bra att Johan Pehrson säger
              att vi är överens, men den praktiska politiken talar ett annat
              språk. Det är ändå budgeten vi diskuterar. Då måste man se till
              helheten och profilen på hela budgeten. Inte minst Folkpartiet,
              men även andra borgerliga partier, fortsätter vägen på det sluttande
              planet ned mot ytterligare skattesänkningar och försämringar av
              våra socialförsäkringssystem. Det är det som den borgerliga alliansen
              talar om, gör Bankerydsuppgörelser om och så vidare. Den bilden
              är tydlig. Den bilden leder spikrakt, Johan Pehrson, till ett
              samhälle präglat av ökade klyftor. Vi vet av internationella erfarenheter
              att det resulterar i ett våldsammare samhälle där kriminaliteten
              tenderar att öka.
            </seg>
            <seg n="e20ba458">
              Jag är självklart överens med Johan Pehrson om att det finns
              en rad kvarstående mycket allvarliga problem som vi ska fortsätta
              att diskutera. Johan Pehrson radade upp allmänpsykiatrin, missbrukarvården,
              barnfattigdomen och fler poliser. Jag kan kommentera alla områdena,
              och jag håller med Johan Pehrson om att vi måste öka våra ansträngningar
              att komma till rätta med missförhållanden inom de områdena.
            </seg>
            <seg n="b66c5b59">
              Men Folkpartiets politik, Johan Pehrson, leder i rakt motsatt
              riktning. Er politik pekar mot att problemen inom de områdena
              och klyftorna i samhället kommer att öka och förvärras.
            </seg>
          </u>
          <note type="speaker" n="88b03777">
            Anf. 7 JOHAN PEHRSON (fp) replik:
          </note>
          <u who="johan_pehrson_2d741c" xml:id="i-6d5f85134a7fbbf3-2" n="e784ed7d">
            <seg n="38b0d649">
              Fru talman! Alla bokslut och utredningar som har gjorts visar
              att klyftorna har ökat under den tid Vänsterpartiet har satt sitt
              namn till dessa budgetar tillsammans med Socialdemokraterna och
              Miljöpartiet. Detta har inte varit syftet. Jag misstror inte Rolf
              Olssons goda vilja. Det handlar inte om det.
            </seg>
            <seg n="5bff4299">
              Du pratar om praktisk politik. Jag pratar om en existerande verklighet.
              Du säger en sak här, och sedan kan vi gå ut och se hur det är.
              Poliser, socialarbetare, människor som jobbar med hemlösa är förtvivlade.
              Det är din verklighet, Rolf Olsson, som du tar ansvar för när
              du skriver under detta. Du kommer att rösta ja till budgeten.
            </seg>
            <seg n="6747a902">
              Vi från Folkpartiets sida pekar på att det ska göras omprioriteringar.
              Men sedan kommer vi till målkonflikter. I vår politik tror vi
              på att vi ska växla över från ett bidragstänkande till ett arbetstänkande.
              Vi tror att det är bra om alla friska människor som får ett bidrag
              också måste leverera en motprestation. Vi tror på att det är viktigt.
              Vi tror på att arbete och flit är vägen att gå. Att människor
              hamnar i arbete kallar du för en hemsk politik. Enda syftet är
              att hamna i arbete. Vi tror att det är viktigt. Vi kan inte ha
              dessa höga sjuktal och denna enorma arbetslöshet, som ni försöker
              dölja genom att fixa och tricksa med statistik.
            </seg>
            <seg n="8768dd5b">
              Vi har krav. Det tycker ni är obehagligt. Där skiljer det mellan
              oss. Tyvärr.
            </seg>
          </u>
          <note type="speaker" n="a2b1fd2b">
            Anf. 8 ROLF OLSSON (v) replik:
          </note>
          <u who="rolf_olsson_2d3bf9" xml:id="i-db3491623522b0fc-2" n="e15468cc">
            <seg n="7dbed0fb">
              Fru talman! Johan Pehrson brukar berätta att han är ute och reser.
              Det vill jag hålla med om; Johan Pehrson är ofta ute och reser.
              Jag har också besökt delar av vårt samhälle, och jag har lång
              yrkeserfarenhet bakom mig. Jag har uppfattningen att de verkligt
              stora problemen och de verkligt stora klyftorna upplevde vi under
              1990-talet, inte minst under de åren vi begåvades med en borgerlig
              regering, alltså i början av 1990-talet. Då var jag yrkesverksam
              inom socialtjänsten och kunde följa på mycket nära håll hur människor
              hade oerhörda problem. Det handlade om en oerhört hög arbetslöshet
              och om nedskärningar som Johan Pehrson och hans politiska kolleger
              var med om att genomföra.
            </seg>
            <seg n="f6461600">
              Vi har upplevt en politik som har inneburit att vi har kunnat
              göra förstärkningar. Beskrivningen är inget jag har hittat på.
              Den kan man läsa i Joakim Palmes Välfärdsbokslut, som beskriver
              tydligt utvecklingen under 1990-talet och som vi märker av än
              i dag.
            </seg>
            <seg n="9d03aaac">
              Det duger med en långsiktig uthållig satsning för att minska
              klyftorna. I jämförelse med andra länder vilket Jerzy Sarnecki
              visar ligger Sverige i viktiga avseenden bättre till när det gäller
              segregationspolitik. Det är den vägen vi måste fortsätta att gå.
              Då duger det inte att komma med budgetförslag som innebär gigantiska
              nedskärningar av våra socialförsäkringar. Det leder spikrakt i
              en riktning som vi tycks vara överens om att vi inte vill ha.
            </seg>
          </u>
          <note type="speaker" n="a4cc874c">
            Anf. 9 BEATRICE ASK (m) replik:
          </note>
          <u who="beatrice_ask_084111" xml:id="i-1ea2c775de950024-1" n="39620808">
            <seg n="32d5519c">
              Fru talman! Rolf Olsson säger att kriminalvården och välfärdspolitiken
              måste kopplas ihop. Det är väl sant. Rolf Olsson säger att man
              måste minska klyftorna, och han pekar på hemska saker som händer
              i omvärlden.
            </seg>
            <seg n="46f08242">
              Problemet är att klyftorna ökar. Problemet är att segregationen
              och utslagningen i vårt eget land, i Sverige, ökar. Då har vi
              haft socialdemokrater, vänsterpartister och miljöpartister som
              har lett politiken i tio år.
            </seg>
            <seg n="9ab3bc2f">
              Rolf Olsson berättade att det här var den 14:e gemensamma budgeten.
              Hur många år till behöver ni på vänsterkanten innan vi kan se
              någon vändning? Hur många år behöver ni innan vi kan se att våldsbrotten
              minskar eller att folk slutar sparka varandra på gatorna? Hur
              många år behöver ni för att den här politiken, som du uppenbarligen
              tror så mycket på, ska fungera?
            </seg>
            <seg n="4c290118">
              Jag kan säga att det är väldigt många människor som är otroligt
              trötta.
            </seg>
            <seg n="d4157f04">
              Jag läste i mitt inledningsanförande ett exempel från Sundsvall
              som det stod om i tidning en i morse. Det handlade om att man
              i sin förtvivlan på Åklagarmyndigheten i Sundsvall får leasa ut
              ärenden för att kapa topparna. Och så kan jag läsa hur ni i majoriteten
              i budgeten precis som regeringen tycker att man uppfyller sina
              mål.
            </seg>
            <seg n="86060e0a">
              Hur många år till ska vi vänta innan man hypotetiskt kan tänka
              sig att den här vänsterpolitiken får något slags positivt resultat?
            </seg>
          </u>
          <note type="speaker" n="c5d153a4">
            Anf. 10 ROLF OLSSON (v) replik:
          </note>
          <u who="rolf_olsson_2d3bf9" xml:id="i-db3491623522b0fc-3" n="e15468cc">
            <seg n="d8f335c1">
              Fru talman! Jag märker att Beatrice Ask precis som jag räknar
              med att vi har en lång tid framför oss av vänsterregeringar. Visst
              ska vi ta itu med detta och rikta ökade ansträngningar mot att
              minska klyftorna! Det är ju just en vänsterpolitik som är den
              enda möjligheten som finns till att få minskade klyftor. Jag skulle
              vilja påstå att Beatrice Asks politik leder i rakt motsatt riktning,
              precis som jag sade till Johan Pehrson. Just Moderaterna är väl
              det allra klaraste hotet mot en utveckling för ökad rättvisa här
              i samhället. Så det behövs mer av vänsterpolitik. Det är väl det
              enda man kan säga.
            </seg>
            <seg n="3db3fefd">
              Sedan är det ju inte som Beatrice Ask säger. Den allmänna eländesbeskrivning
              som Beatrice Ask ägnar sig åt stämmer ju inte. Det är inte så
              att klyftorna rakt av bara ökar. Det finns kvarstående problem,
              och det hänger naturligtvis samman med att vi lever i en omvärld
              där internationell utveckling också präglar vår samhällsutveckling.
              Helt och hållet kan vi alltså inte styra utvecklingen, men det
              finns alltså en politik som är till för att minska klyftorna.
              Som sagt: Svaret är väl att vi får öka våra ansträngningar för
              att klara ut de här klyftorna, som vi naturligtvis tycker är ett
              jätteproblem.
            </seg>
            <seg n="9e14add3">
              Det var en del frågor konkret kring situationen för åklagarna
              i landet. Det är specifikt för Sundsvall. Detta är naturligtvis
              ett rejält problem. Jag är övertygad om och vet att åklagarväsendet
              arbetar mycket bestämt och hårt med att förbättra arbetet. Det
              är en bild som inte gäller åklagarväsendet generellt, utan det
              är just en del av landet som har de här stora problemen. Jag hann
              bara kommentera det som kortast.
            </seg>
          </u>
          <note type="speaker" n="f0de4598">
            Anf. 11 BEATRICE ASK (m) replik:
          </note>
          <u who="beatrice_ask_084111" xml:id="i-1ea2c775de950024-2" n="39620808">
            <seg n="81c9ff27">
              Fru talman! Nej, jag ser inte fram emot många år med vänsterpolitik.
              Jag ville bara veta om Rolf Olsson hade någon tro om ungefär hur
              lång tid det tar med en sådan politik att få något resultat.
            </seg>
            <seg n="fb39d6f7">
              Moderaternas bild är svartmålning, säger Rolf Olsson. Det är
              några kvarstående problem. Ja, de kvarstående problemen innebär
              att vi här i kammaren har fått diskutera diskriminering i rättsväsendet
              det var väl Vänsterpartiet som kände sig orsakat att lyfta fram
              den frågan problem med bemötande, 35 värdetransportrån bara i
              år, ökade våldsbrott, att människor inte vågar gå ut och så vidare.
              Detta är kvarstående problem ja visst! Andra kvarstående problem
              är att 1 ½ miljon människor inte kan gå till jobbet varje morgon
              och att fler och fler elever inte når grundskolans mål. Det här
              med arbetslöshet och bristande studieresultat är ju viktiga faktorer
              i det som skapar social misär och grunden för kriminalitet.
            </seg>
            <seg n="9aac7eaa">
              Men hur många år tar det innan ni har rett ut några av de här
              problemen, och är det verkligen bara kvarstående problem?
            </seg>
            <seg n="00807d0e">
              Sedan vill jag bara säga detta: Kom inte och påstå att Sundsvallsexemplet
              är något litet undantag! Domstolarna har ju nästan rutin på att
              kalla in pensionärer för att över huvud taget få det att gå runt,
              därför att man inte har domare så det räcker.
            </seg>
            <seg n="3a312612">
              Och ni vet väl själva hur det ser ut med nämndemännen? Låt mig
              passa på att fråga om det. Rolf Olsson sade så här: Det är viktigt
              att man representerar befolkningen och olika yrkesgrupper. Ja,
              nämndemännen borde verkligen representera människorna. Men varför
              gör ni då inte ens det lilla enkla att se till att nämndemän får
              villkor så att yrkesarbetande människor kan ställa upp i rättsprocesserna?
            </seg>
          </u>
          <note type="speaker" n="14d9c639">
            Anf. 12 ROLF OLSSON (v) replik:
          </note>
          <u who="rolf_olsson_2d3bf9" xml:id="i-db3491623522b0fc-4" n="e15468cc">
            <seg n="5afc2382">
              Fru talman! Det blir risk för viss upprepning av vad jag sade
              i förra inlägget eftersom det är samma frågor som Beatrice Ask
              återkommer till.
            </seg>
            <seg n="248156fd">
              När det gäller Sundsvall var det ju åklageriet som det handlade
              om. Jag hävdar att det inte är bilden när det gäller åklageriet
              i landet i övrigt. Det ser betydligt bättre ut på andra håll,
              och jag vet att man arbetar bestämt inom riksåklagaren med de
              här frågorna.
            </seg>
            <seg n="2ac9ae98">
              När det gäller nämndemännen vet också Beatrice Ask att det pågår
              en utredning om det här och att de här frågorna ska beredas och
              utredas. Det ser vi fram emot, för visst, jag håller med om att
              det är oerhört viktigt att vi underlättar för rekrytering framöver
              när det gäller representativitet bland nämndemän.
            </seg>
            <seg n="796dfb92">
              Låt mig avslutningsvis säga att om man verkligen på allvar menar
              att man vill hålla ihop landet, att man vill hålla ihop politiken
              och att man ser kopplingar mellan rättsväsendets utveckling, kriminalitetens
              utveckling och välfärdspolitiken i landet, så är det inte en borgerlig
              politik man ska välja, och definitivt inte en moderatledd borgerlig
              politik. Allting pekar ju på det. Det kan man lätt läsa sig till
              om man läser de borgerliga partiernas budgetförslag. Där är det
              gigantiska försämringar, inte minst av våra trygghetssystem, som
              föreslås. I många länder finns det bevis för att en sådan politik
              leder till ett samhälle präglat mer av kriminalitet och våldsbrott.
              Det är en utveckling som vi i Vänsterpartiet inte vill bidra till.
            </seg>
          </u>
          <note type="speaker" n="960ba71a">
            Anf. 13 VIVIANN GERDIN (c):
          </note>
          <u who="viviann_gerdin_444e1c" xml:id="i-c99c5dc68ac2cd6e-0" n="706e89b9">
            <seg n="e0515c07">
              Fru talman! Ledamöter! Jag vill börja med att säga att jag instämmer
              i Centerpartiets samtliga reservationer och särskilda yttranden,
              men för tids vinning yrkar jag endast bifall till reservation
              nr 25.
            </seg>
            <seg n="557c032a">
              Jag börjar med polisverksamheten. En professionell polis, tillgänglig
              och synlig för människor, förutsätter att vi fortsätter arbetet
              för att förverkliga närpolisreformen. En lokalt förankrad polis
              har ett mycket stort mervärde, liksom att allmänheten snabbt ska
              kunna nå polisen vid behov, oavsett om människorna bor i Helsingforss
              innerstad eller i norra Värmland.
            </seg>
            <seg n="4c4484ec">
              Att det behövs fler poliser är också väldigt tydligt. Dagens
              antal poliser knappt 17 000 räcker inte till för de behov som
              hela tiden framkommer. Det finns ett stort utredningsbehov. Det
              finns även ett stort behov av att satsa mer på det brottsförebyggande
              arbetet. Det framkommer i Riksrevisionens rapport att det har
              blivit lidande när trycket ökar på de akuta insatser som polisen
              behöver göra. De uttalade politiska verksamhetsmålen har tyvärr
              inte följts av de insatser som man hade planerat.
            </seg>
            <seg n="9321999e">
              Vi behöver inrätta en fjärde polishögskola. Förlägg den gärna
              till Karlstad! Det är min personliga åsikt. Vi har bra förutsättningar
              där. Vi har vetskap om de stora pensionsavgångar som redan har
              påbörjats inom poliskåren alla dessa 40-talister som kommer att
              lämna sina tjänster. Enligt Polisförbundet kommer mellan 800 och
              900 poliser att lämna sina jobb från 2007. Med vetskap om det
              är det också bråttom att vi får en fjärde polishögskola till stånd,
              samt att vi utnyttjar alla platser som finns vid dagens tre befintliga
              polishögskolor.
            </seg>
            <seg n="79a3f740">
              Men det räcker inte med bara det. Vi behöver även förändra polisens
              arbetsstruktur för att öka polisens motivation.
            </seg>
            <seg n="2bcbfaf2">
              Jag har läst Stefan Holgerssons utredning, och den skrämmer mig
              lite grann. Han har också praktisk erfarenhet av att jobba som
              polis. Han pekar där på att motivationen minskar hos poliserna
              ju fler år som de är i tjänst. Det är väldigt allvarligt. Detta
              måste vi också ta till oss och göra någonting åt.
            </seg>
            <seg n="0f7839a4">
              Att bättre ta till vara den kunskap och de erfarenheter som finns
              inom polisen i dag anser jag vara ett ledningsansvar ute bland
              polismyndigheterna.
            </seg>
            <seg n="27c9c2e5">
              Vi behöver också se över hur polisen arbetar. Det är väldigt
              få poliser som är ute i yttre tjänst i jämförelse med de poliser
              som arbetar med administration. Då tänker jag inte på de utredningar
              som finns, utan jag tänker på den blanketthysteri som har utvecklats
              inom polisen under senare år. Det är också en sak att greppa.
              Behöver man verkligen fylla i 1314 blanketter när ett mindre snatteri
              eller dylikt har skett? Vi måste vara medvetna om det. Och alla
              här vet att arbetsinnehållet påverkar slutresultatet.
            </seg>
            <seg n="af3c9f0e">
              Vi har ett stort ansvar, och vi har väldigt mycket att göra för
              att öka allmänhetens tilltro till rättsväsendet. Det är helt klart
              att den sviktar i dag.
            </seg>
            <seg n="3dfb033c">
              Inom Centerpartiet har vi väldigt stora ambitioner och vill prioritera
              att fler poliser arbetar med förundersökningar, att upptäcktsrisken
              av brott ökar och att handläggningstiden minskar.
            </seg>
            <seg n="60249afb">
              Brottsutvecklingen har också tagits upp här. Justitieministern
              sade häromdagen att antalet brott inte ökar. Jag vill faktiskt
              hävda motsatsen. Det syns inte alltid i brottsstatistiken. När
              man är ute och reser träffar man människor som säger att det inte
              är någon idé att anmäla brott och att det är svårt att komma fram
              till polisen.
            </seg>
            <seg n="0ae0e1d3">
              Att människor som har blivit misshandlade och uppsöker sjukvården
              inte alltid anmäler detta tycker jag är en stor brist. Vi måste
              försöka uppmana alla människor som verkligen har drabbats av brott
              att de också anmäler det. Det är jätteviktigt.
            </seg>
            <seg n="75587cb3">
              Jag vill återkomma till det brottsförebyggande arbetet. Vi har
              ju begränsade ekonomiska resurser i samhället. Oavsett om vi är
              i majoritet eller i opposition finns det ett visst antal kronor
              att anslå till verksamheten. Då är det också oerhört viktigt hur
              vi använder dessa pengar. Och det bästa som vi kan göra för att
              minska antalet brott är att satsa mer på det brottsförebyggande
              arbetet. Och det är inte bara polisens sak. Det börjar främst
              inom familjen. En trygg uppväxtmiljö med engagerade föräldrar
              kan vara avgörande för att förhindra att barn senare i livet riskerar
              att hamna snett. Men det handlar också om hur det fungerar inom
              skolan och om de sociala myndigheternas agerande.
            </seg>
            <seg n="6cce0771">
              Alldeles nyligen har det framkommit hur våldet har brett ut sig
              i grundskolorna. Elever i tioelvaårsåldern formligen misshandlar
              varandra. Och detta kan fortgå utan att några vuxna ingriper.
            </seg>
            <seg n="31695c40">
              Under många år har vi varit medvetna om att mobbning existerar,
              inte bara inom skolorna utan även ute i arbetslivet. Men när det
              börjar redan i grundskolan och när barn i den åldern blir utsatta
              för det och inte får några signaler från vuxna att det är oacceptabelt,
              då befäster man ett beteende som sedan kan utvecklas och leda
              till att det blir ännu värre framöver.
            </seg>
            <seg n="19040f31">
              Jag tycker att det är väldigt viktigt att vi om och om igen klargör
              och lyfter fram föräldrarnas ansvar. Det är föräldrarna som grundlägger
              barnens normer och värderingar. Och föräldrarna ska också vara
              involverade i barnen.
            </seg>
            <seg n="bc1fcf1e">
              När det händer någonting avskärmas ofta föräldrarna. När ett
              barn som är uppe i tonåren snattar eller tas in för förhör vet
              föräldrarna många gånger knappt om att det har hänt. Det är därför
              som det är så viktigt att föräldrarna involveras när barn har
              begått något misstag snattat eller dylikt att föräldrarna finns
              med när barnen förhörs och att föräldrarna också finns med när
              rättegångar genomförs.
            </seg>
            <seg n="5d617acc">
              Vi vet också att alkohol och droger är en stor orsak till brott.
              Man räknar med att hälften av alla brott som begås i Sverige har
              en anknytning till någon form av droger. Dessutom är det många
              våldsbrott som sker under någon form av drogpåverkan. Detta missbruk
              bryter inte bara ned de brottsoffer som drabbas. Det bryter också
              ned de personer som utövar detta våld. Därför har vi en skyldighet
              att tidigt ingripa för att stoppa missbruk hos unga människor
              och därmed också förhindra att de hamnar i kriminalitet. Det är
              ju olagligt att bruka och inneha narkotika. Men jag tycker att
              det brister i fråga om efterlevnaden av dessa bestämmelser. Fler
              poliser borde vara mer aktiva och ingripa när de har vetskap om
              vem och vilka som förmedlar droger till ungdomar.
            </seg>
            <seg n="7282f662">
              Jag vill också ta upp det som rör våldsbrotten och domstolarna.
              Jag vill särskilt ta upp våldet mot kvinnor och barn. Detta våld
              upprör många. Men också den tolkning som domarna gör av våra lagar
              upprör människor. Mäns våld mot kvinnor är ett stort samhällsproblem
              för kvinnor och barn, men det är också ett stort problem för alla
              andra. Dessa brott kan leda till fysiska och psykiska skador för
              resten av livet.
            </seg>
            <seg n="524f7235">
              Jag tycker att det är befogat att syna straffskalorna. Riksdagens
              majoritet värderar att dagens maximala straff för våldtäkter och
              grovt sexuellt övergrepp mot barn ska vara detsamma som för grovt
              bokföringsbrott. Vi i Centerpartiet tycker inte att detta är förenligt
              med det allmänna rättsmedvetandet. Rätten till sin egen kropp
              är en mänsklig rättighet, och det ska också synas i den svenska
              lagstiftningen.
            </seg>
            <seg n="4b602969">
              Vad är ett människoliv värt i dagens Sverige? Det är faktiskt
              många som frågar det efter alla uppmärksammade domar. Jag ska
              ge några exempel.
            </seg>
            <seg n="e75bf003">
              En rattfull man körde ihjäl en fyrabarnsmamma på E 18 i Värmland
              för några år sedan. Straffet blev inte särskilt hårt. Efter en
              kort tid var han ute på våra vägar igen.
            </seg>
            <seg n="755d5b0f">
              Jag tycker att det är ett väldigt allvarligt brott om man sätter
              sig berusad bakom ratten och kör ihjäl en människa. I dag kan
              man enligt straffbestämmelserna dömas för vållande till annans
              död. Vi tycker att det borde skärpas och ändras till dråp.
            </seg>
            <seg n="8be9c8f0">
              En fyraåring utsattes för ett sexuellt övergrepp. Mannen blev
              fälld. Men skadeståndet till flickan sänks. Ersättningen motiveras
              med att den fyraåriga flickan sov när övergreppet skedde och att
              gärningsmannen inte hade använt våld.
            </seg>
            <seg n="450b1c3f">
              Alla dessa händelser är fruktansvärda. Och jag tycker att vi
              som lagstiftare har ett väldigt stort ansvar att reagera på dem.
              Allmänheten reagerar, funderar och frågar. Jag får ofta frågan:
              Hur kan ni stå bakom detta? Det är uppenbart att domarna har tolkat
              den lagstiftning som vi en gång har antagit här i riksdagen på
              detta sätt. Det är det som gör att det ser ut som det gör i dag.
            </seg>
            <seg n="b3b5398b">
              Brottsoffrens situation är mycket allvarlig. Jag tycker också
              att vi har en mycket märklig hantering när en utdömd brottsskadeersättning
              kan omprövas av Brottsoffermyndigheten. Och ofta sker detta till
              nackdel för brottsoffret genom att skadeersättningen sänks. Detta
              har vi från alliansens sida tagit upp, och det finns en reservation
              om det. Det är befogat att vi ser över detta. Vi måste stärka
              brottsoffrens ställning. Det är också fråga om huruvida det verkligen
              ska finnas en instans som överprövar ett domstolsbeslut.
            </seg>
          </u>
          <note n="d1e5412a">
            Jag yrkar bifall till reservation 25.
          </note>
          <note type="speaker" n="de972fff">
            Anf. 14 LEIF BJÖRNLOD (mp):
          </note>
          <u who="leif_bjornlod_8cb7a2" xml:id="i-56f4054916eb7c15-0" n="d8b3d1d7">
            <seg n="2888d052">
              Fru talman! Vi debatterar ett av de riktigt stora områdena inom
              vår budget, utgiftsområde 4. Som Johan Pehrson inledde med att
              säga behandlas ett väldigt stort område. Vi får här höra om olika
              hjärtefrågor som vi lyfter fram utifrån våra partier.
            </seg>
            <seg n="58d1213f">
              Så att jag inte glömmer det vill jag redan nu säga att vi naturligtvis
              står bakom propositionen men yrkar bifall till reservationerna
              27 och 7. Dessutom står vi bakom våra särskilda yttranden.
            </seg>
            <seg n="4d0ae8ef">
              Det här området är ett av få områden som får en resursökning
              ekonomiskt. Lite filosofiskt kan det sägas att det naturligtvis
              är väldigt tråkigt att vi ska behöva lägga ut så mycket pengar
              för att upprätthålla ordning och rätt i samhället. Men det är
              rätt naturligt med tanke på att vi också är ett växande samhälle.
              Vi är ett växande samhälle som även får en kulturell tillväxt
              genom invandring och ökade influenser från omvärlden. Vi börjar
              få ett pluralistiskt samhälle.
            </seg>
            <seg n="bf31842e">
              Det här kan värderingsmässigt givetvis föra med sig olika uppfattningar
              om saker och ting. Det behöver vi också kunna acceptera och tolerera.
              Därför är det viktigt att vi får bättre kunskap. Det är viktigt
              att polisen får en mångfald som motsvarar samhället. Det är också
              viktigt att vi skärper lagstiftningen mot intolerans, det vill
              säga diskriminering och hot mellan eller mot olika grupper. I
              ett särskilt yttrande talar vi om vikten av att kunna skydda andra
              religiösa samfunds byggnader och liknande.
            </seg>
            <seg n="c773f29f">
              Men diskrimineringen gäller inte bara religioner utan handlar
              även om etniska grupperingar i andra avseenden traditioner och
              kulturella variationer men också sexuell läggning. Där ska man
              alltså inte kunna finna något skäl till diskriminering.
            </seg>
            <seg n="a94b3773">
              Det finns många hot i samhället som vi här ska prioritera resurserna
              mellan. Vi har fått en liten ny vinkling av brotten. Nu har vi
              ju börjat betrakta ett brott utifrån dess avsikt. Jag tycker att
              det kan finnas skäl att göra det. Vad som åsyftas är terroristbrotten.
              Brottet att spränga en bomb kan göras med olika syften, allt från
              att komma åt narkotika eller tillgripa pengar till att försöka
              förändra vårt demokratiska system.
            </seg>
            <seg n="ff88470f">
              Vi har också att prioritera pengar till en sektor som är väldigt
              svårhanterlig. Det gäller då de ekonomiska brotten, ekobrottsligheten.
            </seg>
            <seg n="337d9820">
              Jag vill naturligtvis också understryka miljöbrotten. Vi har
              en uppgift i att fördela pengar och att skapa kunskap och utbildning
              när det gäller att värna naturen och den tysta miljön. Skogen,
              djuren, fiskarna och naturen har ingen möjlighet att själva föra
              sin talan. Därför är det viktigt att vi i denna kammare lyfter
              fram de frågorna. Likaså måste vi ha mer kunskap inom många andra
              områden när det gäller att hantera just miljöbrotten.
            </seg>
            <seg n="e9a97800">
              Vidare har vi genomfört en del förändringar i den här budgeten
              när det gäller kriminalvården. Vi i Miljöpartiet har inställningen
              att det viktigaste vi där kan göra är att se till att förhindra
              återfall i brott. Strängare straff och kanske längre tid för omskolning
              skulle jag vilja tala om.
            </seg>
            <seg n="6b221ace">
              Reservation 27, handlar om rättshjälp till näringsidkare. Det
              är viktigt att entreprenörsandan tas till vara hos de människor
              som på olika sätt har försökt men kanske misslyckats och kommit
              på obestånd och därmed hamnat i en konkurs. Det är viktigt att
              ge de här människorna möjligheter att komma tillbaka till livet
              och till näringslivet back in business , brukar det heta genom
              att de inte ska behöva förlora rättegångar eller inte ha rätt
              och möjlighet att ta det lagliga stöd som vanliga privatpersoner
              har. Som näringsidkare har man inte den möjligheten. Därför vill
              vi ha en översyn i den delen.
            </seg>
            <seg n="d275ab49">
              Flera har nämnt den brottsförebyggande verksamheten. Jag delar
              uppfattningen att det brottsförebyggande ansvaret är hela samhällets
              ansvar. Det handlar om hemmet och skolan och om att vi här i kammaren
              är beredda att prioritera de ekonomiska resurserna så att grogrunden
              för ökad brottslighet minskar. Det är ett tungt ansvar, och vi
              har alla idéer om detta. Men jag är naturligtvis övertygad om
              att våra idéer är de bästa.
            </seg>
          </u>
          <note type="speaker" n="f7c9c1a7">
            Anf. 15 VIVIANN GERDIN (c) replik:
          </note>
          <u who="viviann_gerdin_444e1c" xml:id="i-c99c5dc68ac2cd6e-1" n="706e89b9">
            <seg n="e2258041">
              Fru talman! Jag begärde replik när jag hörde Leif Björnlod flera
              gånger lyfta fram detta med mer kunskap. Det är väl vad också
              jag många gånger upplever efterfrågas. Det är jättebra. Men om
              vi hela tiden bara säger att vi behöver mer kunskap och samtidigt
              inte vidtar åtgärder utan intar en avvaktande inställning tycker
              jag att det är väldigt olyckligt. Det här måste ju hela tiden
              följa med. Allteftersom man lär sig och får mer kunskap bör man
              också agera.
            </seg>
            <seg n="d49d3b92">
              Vi har pratat väldigt mycket om prioriteringar. Om anslaget är
              begränsat blir prioriteringarna självfallet ännu tuffare. Det
              är väldigt mycket som vi alla vill prioritera. Men i och med att
              anslagen inte höjs tillräckligt syns inte majoritetens prioriteringar
              av allt ni talar om. Till exempel när det gäller det brottsförebyggande
              arbetet, som vi tycker är så viktigt, framgår det av Riksrevisionens
              rapport och detta är inte första gången att det inte sker som
              det var tänkt. Detta är verkligen olyckligt. När insatser i tillräcklig
              mängd inte sätts in kommer brotten att öka.
            </seg>
            <seg n="a06538fd">
              Sedan skulle jag också vilja säga följande till Leif Björnlod,
              som precis som jag kommer från Värmland. Vi i Centerpartiet tycker
              att rattonykterhetsbrotten inte ger tillräckligt kraftiga straff.
              Däremot kan ett grovt jaktbrott ge upp till fyra års strafftid.
              Vi lever i vargens närhet och har domar som innebär att människor
              som försvarar sina djur döms till strängare straff än den som
              rattonykter kör ihjäl en människa. Hur ser Leif Björnlod på det?
              Tycker han att det är riktigt som det är i dag?
            </seg>
          </u>
          <note type="speaker" n="a17e36fa">
            Anf. 16 LEIF BJÖRNLOD (mp) replik:
          </note>
          <u who="leif_bjornlod_8cb7a2" xml:id="i-56f4054916eb7c15-1" n="d8b3d1d7">
            <seg n="aa9047b7">
              Fru talman! Ja, vi är helt överens om att mer kunskap behövs.
              Jag återkommer till den saken när jag fortsätter med nästa fråga.
              Jag tänker då på prioriteringen av det brottsförebyggande.
            </seg>
            <seg n="b824ea2b">
              Som jag sagt handlar det om hela samhällets ansvar. Här måste
              vi göra en avvägning. Samhället består av så mycket mer än bara
              polis, lagföring och kriminalvård. Det brottsförebyggande måste
              komma in på ett tidigare stadium.
            </seg>
            <seg n="af368d97">
              Jag skulle vilja vara beredd att ge mer pengar till skolan för
              brottsförebyggande verksamhet. Precis som Viviann Gerdin sade
              har hemmet en viktig roll. Ja, den sociala miljön i hemmet har
              en väldigt stor betydelse. Därför ska pengar kanske inte gå till
              mer poliser utan kanske mer till den sociala verksamheten och
              stöd till familjer på det området. Där ser jag att kraften finns
              när det gäller det brottsförebyggande.
            </seg>
            <seg n="0abb0ff7">
              Sedan gäller det detta med rattfylleri. Ja, Viviann, vi är med
              på att man i en del avseenden skärper straffet för rattfylleri.
              Rattfylleri är ett allvarligt brott ett brott som kan begås av
              flera skäl och ett brott som dessvärre kan användas på flera sätt.
            </seg>
            <seg n="efdc3acb">
              När det gäller att göra jämförelser mellan tjuvjakt på rovdjur
              och rattfylleri vill jag nog kraftigt göra en åtskillnad, även
              om de kan sammanfalla. Jag menar att tjuvjakt är en typ av medvetet
              brott som naturligtvis ska ha ett högt straffvärde. Men vi har
              också, för att komma in på den värmländska vargdiskussionen, varit
              med och diskuterat förändringar i 28 § jaktlagen.
            </seg>
          </u>
          <note type="speaker" n="8ffee43b">
            Anf. 17 VIVIANN GERDIN (c) replik:
          </note>
          <u who="viviann_gerdin_444e1c" xml:id="i-c99c5dc68ac2cd6e-2" n="706e89b9">
            <seg n="c42d46ef">
              Fru talman! Jag vill börja med det senaste. Jag tycker att Leif
              Björnlod tar till alldeles för kraftig ammunition i den här debatten.
              Tjuvjakt jag tror att väldigt många av dem som har försvarat sina
              djur skulle känna sig kränkta av den benämningen. Jag är väl medveten
              om att det finns de som skjuter rovdjur, och där tror jag att
              vi aldrig riktigt får reda på var det händer, djuren bara försvinner.
              De fall där man verkligen har anmält att man har agerat är de
              fall där djurägare har velat skydda till exempel sin hund eller
              boskap. Där måste vi göra en skillnad. Jag tror att många känner
              sig kränkta över att man bara drar alla över en kam. Så kan man
              inte göra.
            </seg>
            <seg n="86eccf26">
              Sedan pratar Leif Björnlod, precis som alla andra, om alla och
              allas ansvar, och därmed är det ingen som riktigt tar det totala
              ansvaret. Det är väl det som många gånger slår igenom i samhället.
            </seg>
            <seg n="050c7c75">
              Återigen vill jag komma till det här med pengar. Jag tror aldrig
              att vi kan lösa de här problemen med att bara anvisa mer och mer
              pengar. Man måste titta på hur vi använder dem. Jag är faktiskt
              kritisk till hur vi i dag använder en del medel. Om vi ändrar
              på våra arbetsmetoder och arbetssätt och lyfter in ansvarsfrågan
              kan vi få ut mycket mer för de begränsade resurser vi har. Men
              vi arbetar inte alltid på bästa sätt. Man prioriterar inte, sätter
              inte mer pengar till det brottsförebyggande arbetet, trots att
              man vet att det är det som verkligen kan leda till färre brott
              på sikt. Men det är inte högprioriterat. Det syns i Riksrevisionens
              rapporter att det ständigt är den händelsestyrda verksamheten
              som styr vad poliserna ska göra.
            </seg>
          </u>
          <note type="speaker" n="29f8b773">
            Anf. 18 LEIF BJÖRNLOD (mp) replik:
          </note>
          <u who="leif_bjornlod_8cb7a2" xml:id="i-56f4054916eb7c15-2" n="d8b3d1d7">
            <seg n="ce235506">
              Fru talman! Återigen: Jag anser inte att det bara är polisen
              som ska syssla med brottsförebyggande verksamhet. Men i övrigt
              är vi helt överens när det gäller resurseffektivisering, det är
              ingen tvekan om det.
            </seg>
            <seg n="5650e4ff">
              Vi ska använda pengarna på bästa sätt. Det är bara det att jag
              tror att alliansen och den grupp som jag är med i har lite olika
              uppfattning om vad som är det bästa sättet, och den diskussionen
              för vi i kammaren. Jag tror att vi bägge har goda avsikter. Det
              är inte det som är problemet.
            </seg>
            <seg n="0cd20eaa">
              Jag ska bara kort nämna jaktbrott. Det jag pratade om var jaktbrott.
              Jag vet att man har tillgripit vapen och anmält sig själv för
              att man enligt sin uppfattning agerat enligt 28 § i jaktlagen
              för att skydda sina djur mot angrepp av rovdjur. Då ser jag det
              inte som tjuvjakt. Det var inte den jämförelsen jag gjorde. Det
              vill jag understryka.
            </seg>
            <seg n="b757b434">
              Jag ska kommentera rattfylleri lite mer. Maxstraffet är sex år.
              Kanske det inte utdöms tillräckligt ofta. Jag ska inte lägga mig
              i hur domstolarna gör, men som politiker har jag ibland haft känslan
              att jag själv i en del fall av rattfylleri skulle ha velat se
              strängare straff. Men å andra sidan är jag inte domare, och jag
              ska inte på något sätt kritisera domarna för de avvägningar de
              gör. Det är vår sak att stifta lagarna så att de kan tillämpas
              på ett bra sätt.
            </seg>
          </u>
          <note type="speaker" n="0b417496">
            Anf. 19 BRITTA LEJON (s):
          </note>
          <u who="unknown" xml:id="i-e7c5a3fdc1d0a20a-0" n="6234ae82">
            <seg n="a6611632">
              Fru talman! Rättsväsendet är av grundläggande betydelse för vårt
              demokratiska samhälle. Att rättsväsendet fungerar väl är av avgörande
              betydelse för människors tilltro till både varandra och samhället.
              Det är också en förutsättning för näringslivets utveckling och
              vår ekonomiska tillväxt.
            </seg>
            <seg n="8253a983">
              Brottsutvecklingen det senaste decenniet har för Sveriges del
              varit relativt konstant, runt 1 245 000 polisanmälda brott. Vissa
              brottstyper har minskat, till exempel olika sorters stöld, medan
              andra har ökat, som narkotikarelaterade brott och våldsbrott.
              Även om vi i denna kammare med visst fog kan hoppas att förklaringen
              till ökningen av en del av brott, till exempel våldtäkter, delvis
              är att fler kvinnor i dag vågar anmäla våldtäkt än tidigare därför
              att lagstiftningen har förbättrats, därför att skyddet för dessa
              brottsoffer har förbättrats. Även om vi kanske förväntar oss att
              antalet redovisade narkotikarelaterade brott ökar när polisens
              insatser för att bekämpa knarket ökar i Sverige och även om vi
              ser att det finns positiva förklaringar till en del av ökningen
              av dessa brott, finns det antagligen också reella ökningar av
              vissa brottstyper, framför allt våldsbrotten mot vårt samhälle,
              som vi måste ta på allvar.
            </seg>
            <seg n="3f7bcfe8">
              Jag tror att Beatrice Ask nämnde brott mot person, till exempel
              misshandel utomhus där offer och förövare inte känner varandra.
              Det är ett område där brottsligheten har ökat. Det är naturligtvis
              i högsta grad oroande.
            </seg>
            <seg n="ee0501fa">
              Vi kan också se att den grova organiserade brottsligheten tar
              sig nya mer internationella former och att man använder sig av
              den nya tekniken för att begå brott på nya sätt. Man gör det också
              för att hota kärnan i vårt demokratiska samhälles institutioner.
              Hot mot journalister, mot åklagare, mot politiker och mot poliser
              är allvarligt och måste bemötas därefter.
            </seg>
            <seg n="b81ae7ef">
              Brottsligheten i Sverige är på en genomsnittlig nivå i västvärlden.
              Men de lokala variationerna, framför allt skillnaderna mellan
              olika städer och landsbygdområden, kan vara stora. En politik
              för ett rättsväsende som människor i hela vårt avlånga land kan
              lita på kräver både tillräckligt med resurser och i dag också
              nya metoder.
            </seg>
            <seg n="ba97c552">
              I går publicerades en rapport från Brå om invandrares brottslighet.
              Den har blivit mycket omtalad. En del har haft sina tolkningar
              av vad det handlar om färdiga redan innan rapporten publicerades.
              För alla oss som på olika sätt har till uppgift att bekämpa brottsligheten
              är Brås rapporter ofta en viktig kunskapskälla. Men att använda
              och tolka statistik för att den ska passa för att driva egna teser
              kanske inte är helt ovanligt men mycket olyckligt.
            </seg>
            <seg n="096225d8">
              Jag skulle vilja säga att Brås rapport återigen visar hur viktigt
              ett välfungerande välfärdssamhälle är för att minska brottsligheten.
            </seg>
            <seg n="0b6a3711">
              En annan aspekt som är viktig att nämna när det gäller brottsutvecklingen
              är den allt ymnigare tillgången på alkohol. Flera har nämnt narkotika
              här. Viviann Gerdin tog också upp alkoholen. Vi vet att det finns
              ett klart samband mellan alkohol och brottslighet. Det finns all
              anledning att vara oroad över utvecklingen när det gäller fylleri
              både till sjöss och till lands. Här ser vi fram emot den utredning
              om dessa frågor som ska lämnas till justitieministern i början
              av nästa år. Den kommer förhoppningsvis att ge oss ett underlag
              för att ta ett nytt helhetsgrepp på de här utomordentligt viktiga
              frågeställningarna.
            </seg>
            <seg n="60c9441e">
              Den årliga debatten om budgeten till rättsväsendet riskerar lätt
              att bli en historia med starka drag av upprepningar. Redan på
              förhand vet man att oppositionen kommer att kräva ännu mer pengar
              till rättsväsendet. Det spelar kanske inte så stor roll hur mycket
              pengar som regeringen och samarbetspartierna anslår, för oppositionen
              kommer troligen i alla fall att tycka att det är för lite.
            </seg>
            <seg n="b1b6f977">
              Innan det är dags att bemöta de repliker som med all säkerhet
              kommer att komma tänkte jag uppehålla mig en stund vid det som
              för alla iakttagare är möjligt att objektivt slå fast.
            </seg>
            <seg n="0cee80f8">
              Resurserna till rättsväsendet har ökat drastiskt de senaste åren.
              För alla skattebetalare som tittar på den här debatten kan det
              vara bra att veta att av statsbudgeten för innevarande år används
              dryga 27 miljarder till rättsväsendet. För nästa år, 2006, föreslår
              regeringen med samarbetspartierna dryga 29 miljarder och 30,7
              miljarder för 2007. Polisen får av dessa 15,7 miljarder, kriminalvården
              5,7 miljarder och domstolsväsendet drygt 4 miljarder.
            </seg>
            <seg n="a075c9ab">
              Regeringen och samarbetspartierna rustar rättsväsendet med nya
              resurser och har så gjort under en följd av år. Resultatet är
              att vi nu för femte året i rad har fler poliser än året innan.
              De civilanställda har också ökat kraftigt i antal. Två nya polisutbildningar
              i Umeå och i Växjö har inrättats, och det har också gjort att
              det har blivit mycket lättare att rekrytera nyutbildade poliser
              till de delar av landet där det tidigare har svårt att rekrytera.
              Det är viktigt.
            </seg>
            <seg n="2ef65d6b">
              Det här ger resultat. Alltfler ärenden hamnar i våra domstolar.
              Platsbristen på häkten och anstalter ökar. Det är en fullt naturlig
              utveckling, men det är också en utveckling som måste bemötas och
              tas om hand.
            </seg>
            <seg n="9d061b0f">
              För innevarande år har vi tillskjutit 400 miljoner extra till
              kriminalvården. Dessa pengar är inte någon engångshistoria utan
              det är pengar som kriminalvården får behålla också under kommande
              år. De ska användas till att öka säkerheten både genom fortsätta
              utbyggnaden av platser och genom att Saltviks säkerhetsanstalt
              byggs, men de ska också naturligtvis användas för att behandlingen
              på anstalterna ges de bästa förutsättningarna.
            </seg>
            <seg n="bc484176">
              Men det är inte bara genom att öka resurserna som regeringen
              satsar på rättsväsendet. Vi ger också nya moderniserade förutsättningar
              för ett effektivt arbete. Ett exempel av många är att vi den 1
              januari nästa år kommer att ha nya regler om DNA-registrering.
              Många fler kommer att finnas i polisens register än vad som är
              fallet i dag. De som döms till strängare straff än böter kommer
              att registreras. Polisens förutsättningar att klara upp brott
              förbättras därmed avsevärt. Det är viktigt.
            </seg>
            <seg n="ccffb60c">
              Nu räcker det inte med att se enbart vilka resurser som rättsväsendet
              får del av. För att framgångsrikt bekämpa brottsligheten på lång
              sikt räcker det inte med poliser och fängelser. Vi kan ha hur
              många poliser som helst, men om vi inte strävar efter att utforma
              Sverige till ett land för och av alla kommer vi inte att lyckas.
              Arbete åt de vuxna och bra skolor till barnen ungefär så enkelt
              kan de viktigaste aspekterna av ett väl fungerande och framgångsrikt
              välfärdssamhälle beskrivas. Det är också därför som stora resurser
              satsas i vår budget på dessa områden.
            </seg>
            <seg n="da819d3f">
              Det är mindre än ett år kvar till valet 2006. Under det senaste
              året har de borgerliga bröderna och systrarna gjort allt för att
              framstå som enigheten själv. Men hur eniga är de borgerliga partierna
              i verkligheten så här ett år före valet? Har ni någon gemensam
              politik för att bekämpa brott?
            </seg>
            <seg n="ad2f23ba">
              Jag har varit ledamot i justitieutskottet under det senaste året
              och kunnat följa era förehavanden. Och visst har det funnits frågor
              där ni har haft gemensamma uppfattningar, men i många frågor är
              ni också oense.
            </seg>
            <seg n="0e18a247">
              Nu när statsbudgeten ska beslutas hade man ju trott att ni skulle
              vara överens, men så är icke fallet. Statsbudgeten för rättsväsendet
              som vi nu diskuterar och som kammaren senare i dag ska besluta
              om består inte av två mot varandra stående förslag, ett för oss
              i majoriteten och ett för er i borgerligheten. Nej, ni kommer
              till debatten i kammaren med fyra olika förslag, fyra bedömningar
              av rättsväsendets behov under de kommande åren, fyra olika förslag
              till finansiering. Det är mindre än ett år kvar till valet. Ni
              är skyldiga väljarna ett svar. Vilken politik ska ni gå till val
              på?
            </seg>
            <seg n="d09cfe2a">
              Fru talman! Politik måste hänga ihop. Den moderata politiken
              för försämringar i trygghetssystemen leder till ökad fattigdom
              och ökade klyftor mellan grupper i Sverige. Utanförskap, marginalisering
              och arbetslöshet ger ett otryggare Sverige. Människors levnadsvillkor
              på livets alla områden spelar roll för hur brottsligheten utvecklas.
            </seg>
          </u>
          <note n="e2bef4b3">
            Avslutningsvis vill jag yrka bifall till förslagen i betänkandet
            och avslag på reservationerna.
          </note>
          <note n="82e26404">
            I detta anförande instämde Kerstin Andersson, Joe Frans, Göran
            Norlander, Margareta Persson och Ameer Sachet (samtliga s).
          </note>
          <note type="speaker" n="83e5cae4">
            Anf. 20 JOHAN PEHRSON (fp) replik:
          </note>
          <u who="johan_pehrson_2d741c" xml:id="i-6d5f85134a7fbbf3-3" n="e784ed7d">
            <seg n="c21204fd">
              Fru talman! Jag kan lova Britta Lejon att problemet ur demokratisk
              synvinkel handlar om att vi inte vet vad Socialdemokraterna vill.
              Vi vet ingenting om de strider som utkämpar sig mellan dig, Vänsterpartiet
              och Miljöpartiet när ni gör upp om svenskt rättsväsende och när
              ni prioriterar i statens budget.
            </seg>
            <seg n="ed395757">
              Hur är det möjligt att Britta Lejon väljer att genomdriva en
              friårsverksamhet free year på engelska som ingen människa någonsin
              har förstått vad det har för brottsförebyggande effekt. Här rullas
              det i väg miljarder efter miljarder på en verksamhet som inte
              gynnar de mest utsatta. De här pengarna skulle kunna användas
              mycket bättre till ett brottsförebyggande arbete.
            </seg>
            <seg n="6ff6577c">
              Vi samtliga borgerliga partier anslår mera till rättsväsendet.
              Vi har tagit del av de budgetunderlag som har redovisats från
              samtliga myndigheter. Det visar att den verksamhet som ni från
              Socialdemokraterna, Vänsterpartiet och Miljöpartiet, som styr
              det här landet, beställer är strukturellt underfinansierad. Det
              är ett retorikgap mellan vad som sägs ska göras och budgeteras
              och vad som är möjligt att leverera. Detta leder till inbyggda
              strukturella problem.
            </seg>
            <seg n="d252ae3d">
              Jag har en konkret fråga till Britta Lejon. När man skriver ett
              sådant styrdokument som stadsbudgeten över rättsväsendet ska det
              utgöra en ledning för vad som är viktigt. Hur kan man då underlåta
              att skriva att polisen har en viktig brottsförebyggande roll för
              att klara upp och upptäcka brott? Det finns inte ens nämnt på
              de sidor som handlar om komplexa orsaker och vad man ska göra
              för att minska brottsligheten. Man kan prata om alla andra områden
              som debatteras här i kammaren, men vi pratar om polisen. Varför
              finns inte polisen med? Det är en väldigt svår fråga som jag vill
              ha svar på.
            </seg>
          </u>
          <note type="speaker" n="ec4843f5">
            Anf. 21 BRITTA LEJON (s) replik:
          </note>
          <u who="unknown" xml:id="i-e7c5a3fdc1d0a20a-1" n="6234ae82">
            <seg n="d90533ed">
              Fru talman! Först om friåret. Det finns många delar av majoritetens
              budget som inte direkt handlar om att bekämpa brottslighet, men
              som kanske handlar om att öka graden av människors frihet och
              öka valfriheten. Det är frågor som folkpartister brukar vara intresserade
              av. Sedan kan man ha olika uppfattningar om i vilken utsträckning
              detta har lyckats och hur mycket resurser som tas från arbetsförmedlingarna.
              Men ambitionen har ändå varit att åstadkomma någonting offensivt,
              att öka valfriheten för människor och att skapa nya möjligheter
              för andra människor att komma in på arbetsmarknaden. Jag tycker
              faktiskt att vi måste våga pröva något nytt ibland. Nog sagt om
              detta.
            </seg>
            <seg n="43717cfa">
              Jag noterade en viss strategiförflyttning i de borgerligas anföranden
              inklusive Johan Pehrsons. I år har ni avstått från svartmålningen
              som ni tidigare ägnade er åt i budgetdebatter. Jag uppskattar
              verkligen det som jag uppfattar som en mer nyanserad beskrivning
              av verkligheten.
            </seg>
            <seg n="3abc629f">
              Men sedan säger Johan Pehrson i sin replik att rättsväsendet
              är strukturellt underfinansierat. Hur många gånger har jag inte
              hört Johan Pehrson säga detta både i denna talarstol och i massmediala
              sammanhang? Den stora frågan som då uppstår i mitt huvud är: Om
              nu Johan Pehrson och Folkpartiet verkligen menar allvar när man
              säger att rättsväsendet är strukturellt underfinansierat, hur
              kommer det sig då att ni bara anslår ungefär 1 miljard mer än
              regeringens 29 miljarder till rättsväsendet? Ni föreslår en höjning
              av anslaget med drygt 3 %. Är det vad som krävs om nu rättsväsendet
              verkligen är strukturellt underfinansierat, Johan Pehrson?
            </seg>
            <seg n="f4a7a21c">
              Överdrifter av den typen gör det svårt att ta er kritik på allvar.
            </seg>
          </u>
          <note type="speaker" n="c9f802f1">
            Anf. 22 JOHAN PEHRSON (fp) replik:
          </note>
          <u who="johan_pehrson_2d741c" xml:id="i-6d5f85134a7fbbf3-4" n="e784ed7d">
            <seg n="182e83bf">
              Fru talman! Jag står fast vid att det svenska rättsväsendet är
              strukturellt underfinansierat. Och jag ska villigt medge att jag
              tror att det behövs ännu mer resurser. Om man jämför Sverige med
              andra demokratiska länder satsar vi en väldigt låg andel på det
              svenska rättsväsendet, denna kärna i demokratin och någonting
              som ingen vill privatisera, men som är i full färd med att bli
              privatiserat bakvägen. Jag tänker då på orten där upprätthållandet
              av tryggheten tas över av privata väktarbolag.
            </seg>
            <seg n="61716cf2">
              Vårt problem är ju inte att vi anslår mindre. Vi vill ju ha något
              mer resurser. Till en början skulle de pengar som vi anslår till
              polisen, domstolarna och åklagarna lindra mycket av de effekter
              som vi ser.
            </seg>
            <seg n="67b655cb">
              Den strukturella underfinansieringen gör att Rikspolisstyrelsen
              nu umgås med tanken på att halvera polisutbildningen, för de har
              inga pengar till att utbilda fler poliser. Man håller på att masspensionera
              äldre poliser för att ha råd att anställa nya poliser. Man går
              snart över till att titta på hur man ska göra med de civilanställda
              för att kunna spara pengar därför att pengarna inte räcker.
            </seg>
            <seg n="5656bb7d">
              När det sedan gäller själva budgetledningen, Britta Lejon, lovades
              det förra året pengar i den här kammaren som drogs in några dagar
              senare, och det är du personligt ansvarig för.
            </seg>
            <seg n="85d0b729">
              I år anslås det pengar, men sedan står det på varje sida längst
              ned att man drar in pengar också. Man anslår de drygt 300 miljonerna
              till polisen, men sedan dras det in en viss liten procent för
              att man ska klara budgettaket. Detta är ju en kuliss av satsningar;
              man ger med ena handen och drar in med den andra. Detta är inte
              ett ledarskap. Detta är att administrera något som man tycker
              är så obehagligt och inte vet vad man vill med, utan man ser detta
              centrala demokratiområde som något man kan spara på.
            </seg>
            <seg n="c94637cd">
              Sedan handlar det om prioriteringar. I Folkpartiets Sverige stänger
              vi friåret och satsar på rättsväsendet. Det är ett vallöfte, jag
              lovar.
            </seg>
          </u>
          <note type="speaker" n="b86e50f7">
            Anf. 23 BRITTA LEJON (s) replik:
          </note>
          <u who="unknown" xml:id="i-e7c5a3fdc1d0a20a-2" n="6234ae82">
            <seg n="3285f421">
              Fru talman! Sverige satsar en låg andel på rättsväsendet jämfört
              med andra länder, säger Johan Pehrson. Det är möjligt. Jag har
              inget underlag just nu för att se om det skulle kunna stämma.
              Men det kanske beror på att vi, jämfört med många andra länder,
              satsar väldigt mycket på det brottsförebyggande arbetet, att vi
              faktiskt satsar på ett socialförsäkringssystem som innebär en
              trygghet för alla människor, att vi har en bra skola och att vi
              satsar på jobb åt alla, även om jag, liksom alla ni andra, vet
              att det naturligtvis fortfarande trots de ambitionerna finns saker
              att förbättra också i Sverige. Men jag tror att man måste se helheten
              i politiken.
            </seg>
            <seg n="82afe808">
              Johan Pehrson nämner bekymmer som polisledningen jobbar med just
              nu, att man skulle behöva minska halvera tror jag att du uttryckte
              det polisutbildningen, och du talade om pensioneringar och det
              ena med det andra. Vi har sagt att vi kommer att utbilda och anställa
              4 000 poliser under den här mandatperioden, och det kommer vi
              att fullfölja.
            </seg>
            <seg n="ddb48ff7">
              Jag kan lugna Johan Pehrson med, om han inte har läst det, att
              det faktiskt står i regeringens budgetförslag att polisorganisationen
              inte bara ska få de pengar som vi redan har gett dem, utan de
              ska få ännu mer pengar och ännu mer resurser nästa år och år 2007.
              Just nu hittar jag inte siffran. Men så är fallet. Så jag tror
              att Johan Pehrson kan lämna denna debatt i full tillförsikt om
              att resurserna till polisen kommer att finnas.
            </seg>
          </u>
          <note type="speaker" n="3c95e23a">
            Anf. 24 BEATRICE ASK (m) replik:
          </note>
          <u who="beatrice_ask_084111" xml:id="i-1ea2c775de950024-3" n="39620808">
            <seg n="9ffa981d">
              Fru talman! Att rättsväsendet är viktigt förstod vi av Britta
              Lejons anförande, och att det kräver tillräckliga resurser. Vi
              är helt överens om det. Då är den intressanta frågan om Britta
              Lejon anser att rättsväsendet har tillräckliga resurser.
            </seg>
            <seg n="c17ca199">
              I Rikspolisstyrelsens preliminära budget för nästa år kan man
              läsa: I budgetpropositionen för 2006 föreslås eller beräknas inga
              ytterligare förstärkningar än de tillskott som regeringen aviserat
              i budgetpropositionen för 2005.
            </seg>
            <seg n="1859678a">
              Om Britta Lejon tycker att våra debatter är tråkiga därför att
              det blir upprepningar, vill jag säga att det beror på att ingenting
              händer från regeringens sida, så vi är tvingade att upprepa det
              vi har sagt innan.
            </seg>
            <seg n="aee02500">
              När det gäller nivån på anslagen beräknas underkompensationen,
              som RPS uttrycker det, uppgå till 300 miljoner kronor årligen,
              vilket motsvarar en minskning med cirka 600 årsarbetskrafter per
              år.
            </seg>
            <seg n="8b967c8d">
              De kommande åren måste alltså Rikspolisstyrelsen dra ned med
              600 anställda varje år. Då har man ändå räknat med de besparingseffekter
              som man får genom projekt som En nationell polis och annat.
            </seg>
            <seg n="5fba9377">
              Budgeten är enligt moderat uppfattning för liten. Det är inte
              så att vi står och slår oss för bröstet och säger att vi kan lösa
              alla problem, men vi har gett ett substantiellt tillskott för
              att göra det möjligt för polisen att effektiviseras utan att tvingas
              till neddragningar.
            </seg>
            <seg n="fc04babd">
              Det har gått så långt att rikspolischefen nu begär att han ska
              slippa visa statistik på hur många poliser respektive civilanställda
              som finns, för det är uppenbart att här kan det bli protester
              när man ser effekterna. Naturligtvis motsätter vi oss detta.
            </seg>
            <seg n="6800c3d4">
              Jag skulle vilja fråga: Är det verkligen så att vi kan vara nöjda
              med anslaget till polisverksamheten?
            </seg>
          </u>
          <note type="speaker" n="5b1af84e">
            Anf. 25 BRITTA LEJON (s) replik:
          </note>
          <u who="unknown" xml:id="i-e7c5a3fdc1d0a20a-3" n="6234ae82">
            <seg n="b69431fd">
              Fru talman! Jag kan med stor tillförsikt och nöjaktighet se framtiden
              an när det gäller resurserna till både rättsväsendet i dess helhet
              och polisväsendet.
            </seg>
            <seg n="55b4dfff">
              Vi har gått från att ha haft ungefär 15 miljarder till rättsväsendet
              i mitten på 90-talet till att för 2007 ha planer på att ge rättsväsendet
              över 30 miljarder. Stora delar av dessa pengar kommer polisen
              till del. Jag tror att Beatrice Ask, som ju sitter i Rikspolisstyrelsens
              styrelse, kommer att se hur polisen, som ju faktiskt ibland haft
              svårt att göra av med alla pengar, kommer att ha jättemycket resurser
              till sitt förfogande i framtiden.
            </seg>
            <seg n="59dde1cd">
              Det som handlar om att man har bett att få slippa visa statistik
              över antalet poliser och civilanställda, har inte det egentligen
              med någonting helt annat att göra, Beatrice Ask? Visserligen har
              vi fortfarande behov av fler poliser på sina håll i vårt avlånga
              rike, men vi har också, och kanske i ännu högre grad, behov av
              nya och andra sorters kompetenser ekonomer, kvalificerad utredningshjälp
              till polisen så att poliser kan göra det som de är bäst på och
              andra kan bistå i det brottsutredande arbetet på ett bra sätt.
              Jag tror att det egentligen är det som det handlar om.
            </seg>
          </u>
          <note type="speaker" n="29510970">
            Anf. 26 BEATRICE ASK (m) replik:
          </note>
          <u who="beatrice_ask_084111" xml:id="i-1ea2c775de950024-4" n="39620808">
            <seg n="344a192d">
              Fru talman! Det är alldeles riktigt att resurserna till polisen
              och till rättsväsendet har ökat under många år, och man kan ju
              undra vad som behövs. Men uppenbarligen är det en bristsituation
              när man måste minska antalet anställda med 600 per år, trots ganska
              kraftfulla besparingar. Vi är uppe på ganska stora nivåer, men
              det är ändå ett problem. Jag tror inte att det är möjligt att
              klara en sådan neddragning när det gäller personalen, bland annat
              av de skäl som Britta Lejon anför, att det behöver tillföras ny
              kompetens och att Rikspolisstyrelsen vill kunna arbeta friare
              än man har gjort tidigare. Det har jag respekt för, och jag har
              drivit det i flera år i Rikspolisstyrelsens styrelse. Men problemet
              är att om man skippar statistiken vet vi inte riktigt vad som
              händer, och då är jag rädd för att vi får en utveckling som inte
              kan accepteras.
            </seg>
            <seg n="27888342">
              Någonstans måste ju de här bristerna täckas. Vad är det som polisen
              ska sluta att ägna sig åt? I Britta Lejons anförande hette det:
              Vi måste satsa och vi satsar mycket på brottsförebyggande verksamhet,
              och därför är vi så duktiga. Granskningen som Riksrevisionen har
              gjort visar att just när det gäller den brottsförebyggande verksamheten
              kan inte polisen i vart fall skryta särskilt mycket. Jag ska läsa
              upp rubriken: Målet för det brottsförebyggande arbetet har inte
              uppnåtts.
            </seg>
            <seg n="6fe8b9d3">
              Det är en ordentlig kritik av brister när det gäller brottsförebyggande
              insatser, och så står Britta Lejon här och säger: Men vi satsar
              på det brottsförebyggande. Det gör ni ju inte alls. Om polisen
              ska avskeda 600 personer per år, kommer det att bli ännu mindre
              brottsförebyggande insatser. Det är ju det som är problemet.
            </seg>
            <seg n="9745ba92">
              Jag tror att det är nödvändigt, och det är den moderata uppfattningen,
              att tillföra mer resurser, inte för att avstanna effektiviserings-
              och moderniseringsarbetet utan för att ge möjligheter för polisen
              att lösa sina uppgifter.
            </seg>
          </u>
          <note type="speaker" n="02bc06bb">
            Anf. 27 BRITTA LEJON (s) replik:
          </note>
          <u who="unknown" xml:id="i-e7c5a3fdc1d0a20a-4" n="6234ae82">
            <seg n="9e6f053d">
              Fru talman! Jag förstår inte riktigt vad Beatrice Ask menar när
              hon säger att brister finns och måste täckas och att hon är orolig
              för att det inte kommer att finnas tillräckligt med pengar för
              detta. Jag delar inte alls den oron. Vi har redovisat hur budgetutvecklingen
              kommer att se ut de kommande åren om vi får fortsätta att styra
              det här riket, och pengar kommer att finnas så att det räcker.
              Sedan är det en helt annan sak att man inom polismyndigheterna
              har stor anledning att förbättra sitt resultat. Man måste förbättra
              alltifrån ledarskapet till hur metoder tillämpas i det utredande
              arbetet.
            </seg>
            <seg n="b20812b1">
              Avslutningsvis: Om Beatrice Ask är rädd för att budgeten till
              rättsväsendet inte räcker till fast vi ökar den med ett antal
              miljarder varje år, tycker jag å min sida att det finns större
              anledning att vara orolig över hur Sverige och brottsligheten
              skulle se ut om Beatrice Ask och hennes kolleger fick råda.
            </seg>
            <seg n="d082f04f">
              Du sade tidigare i ditt anförande: I Socialdemokraternas Sverige
              sparkar man på dem som redan ligger. Vi ska hjälpa folk att resa
              sig upp.
            </seg>
            <seg n="5a32b53f">
              Förutom att jag tycker att det är en väldigt osjyst beskrivning
              av det land vi lever i i dag, undrar jag hur ni ska hjälpa folk
              att resa sig upp när er budget slår mot dem som redan ligger.
              Er budget tar från dem som är sjuka och arbetslösa. Hur är det
              att hjälpa folk att resa sig upp?
            </seg>
            <seg n="f8db2ef9">
              (FÖRSTE VICE TALMANNEN: Jag vill erinra talaren om att Beatrice
              Ask inte har någon ytterligare replikrätt.)
            </seg>
          </u>
          <note type="speaker" n="efdb7556">
            Anf. 28 VIVIANN GERDIN (c) replik:
          </note>
          <u who="viviann_gerdin_444e1c" xml:id="i-c99c5dc68ac2cd6e-3" n="706e89b9">
            <seg n="cb4c90ac">
              Herr talman! Jag begärde replik när Britta Lejon lyfte fram det
              här med att resurserna till rättsväsendet har ökat. Ja, men brottsligheten,
              och det är detta det handlar om, har ju faktiskt också ökat. Vi
              pratar väldigt mycket om antal brott i statistiken. Vi ser att
              brottsligheten har ökat, att den är mycket mer komplicerad i dag,
              mycket grövre. Den har förgreningar internationellt. Vi har en
              ökad smuggling. Då måste man ställa sig en fråga. Om man tar de
              ökade resurser som majoriteten har tillfört och väger dem mot
              det som sker ute i verkligheten vill jag faktiskt hävda att det
              är plus minus noll. Vi står på samma ställe, och det är det som
              är problemet. Det är många som har påpekat det här.
            </seg>
            <seg n="3ec13ef9">
              Britta Lejon nämnde också tidigare att det måste hänga ihop.
              Det måste det absolut! Men när det gäller hela rättsväsendet är
              det väldigt många verksamheter som hänger på väldigt sköra trådar,
              och det är ett mycket stort problem. Under de här åren borde också
              regeringen ha blivit väl medveten om att det finns många delar
              av polisväsendet som är eftersatta. Vidareutbildningen har varit
              eftersatt. En kontinuerlig vidareutbildning till poliserna lyser
              med sin frånvaro för många. Nu har man börjat ta itu med det.
              Men det har också varit en eftersatt teknikutveckling. Man har
              haft ett kommunikationssystem inom poliskåren som inte alls har
              fungerat detta tillsammans med en hög sjukfrånvaro och en låg
              motivation. Regeringen har suttit vid makten i tio år, och vi
              pratar om precis samma problem i dag som vi pratade om när jag
              kom till riksdagen 1998. Ansvaret ligger ju faktiskt på majoriteten,
              som kan åtgärda det här.
            </seg>
          </u>
          <note type="speaker" n="b3a29781">
            Anf. 29 BRITTA LEJON (s) replik:
          </note>
          <u who="unknown" xml:id="i-e7c5a3fdc1d0a20a-5" n="6234ae82">
            <seg n="9fbf1670">
              Herr talman! Ansvaret för att åtgärda de brister vi ser är majoritetens.
              Och det gör vi också, Viviann Gerdin. Viviann Gerdin inledde med
              att säga att brottsligheten har ökat. Det har den faktiskt inte
              totalt sett, men jag ger dig rätt i att det finns större komplexitet
              och nya tendenser som måste bemötas med nya metoder. Då är det,
              precis som du också påpekar, viktigt att våra poliser bland annat
              har rätt kompetens och utbildning, och också rätt teknikstöd,
              för att göra detta. Där finns det en hel kvar att jobba med absolut.
            </seg>
            <seg n="22902305">
              Sedan tycker jag, när vi väl har konstaterat att det finns vissa
              metodproblem, att man har en del saker som man behöver förbättra
              och att man framför allt behöver åstadkomma ett bättre resultat,
              att vi ska avhålla oss från svepande omdömen som att det finns
              en låg motivation i denna myndighet.
            </seg>
          </u>
          <note type="speaker" n="f0eb9ed1">
            Anf. 30 VIVIANN GERDIN (c) replik:
          </note>
          <u who="viviann_gerdin_444e1c" xml:id="i-c99c5dc68ac2cd6e-4" n="706e89b9">
            <seg n="1bb8a0ff">
              Herr talman! Att jag nämnde låg motivation ska helt och hållet
              knytas till Stefan Holgerssons utredning. D
            </seg>
            <seg n="db82ca64">
              et är alltså inte min egen värdering, utan det är han som i en
              ganska omfattande utredning påpekar att motivationen inom poliskåren
              sjunker allteftersom åren går och att detta naturligtvis har att
              göra med ett ledningsansvar. Vi har inom polismyndigheten chefer
              ute i ledningen, men det handlar också om vad det är för signaler
              som Rikspolisstyrelsen ger och som regeringen ger.
            </seg>
            <seg n="ad1930c4">
              Sedan sjösattes det för ungefär tio år sedan en närpolisreform
              som vi inom Centerpartiet trodde väldigt mycket på. Det är bara
              att beklaga hur den har hanterats. Det är en mycket bra reform
              där man tar vara på den lokala kunskapen. Men den har egentligen
              aldrig fått arbeta i lugn och ro eftersom den planerade verksamheten
              i brottsförebyggande syfte hela tiden har störts av den händelsestyrda
              verksamheten. Jag har förståelse för att poliserna naturligtvis
              ska ingripa när det händer något akut. Men återigen: om det hade
              funnits fler poliser hade man parallellt både kunnat jobba med
              det brottsförebyggande och ägna sig åt att bekämpa brottsligheten
              och också utreda fler brott.
            </seg>
            <seg n="c816fead">
              Till syvende och sist är det alltså så att regeringen faktiskt
              har gjort ett stort misstag när man inte har tillåtit att den
              här närpolisreformen verkligen har fått arbeta som det var tänkt.
            </seg>
          </u>
          <note type="speaker" n="4ca34b13">
            Anf. 31 BRITTA LEJON (s) replik:
          </note>
          <u who="unknown" xml:id="i-e7c5a3fdc1d0a20a-6" n="6234ae82">
            <seg n="18de3f26">
              Herr talman! Jag håller med Viviann Gerdin om att det är viktigt
              att se till att närpolisreformen inte förfuskas. Tajmningen där
              var kanske inte den allra bästa. Det här sattes i sjön och sedan
              fanns det inte möjligheter att resursmässigt också styra upp reformen
              och ge den tillräckligt med underlag. Men nu har vi ju under en
              följd av år ökat resurserna till polisväsendet, till rättsväsendet
              i dess helhet. Vi ser att vi har fler poliser för femte året i
              rad. Jag är övertygad om att detta också kommer att ge väldigt
              goda förutsättningar för det lokala brottsbekämpande arbetet.
            </seg>
          </u>
          <note type="speaker" n="44f68f56">
            Anf. 32 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-32c9b3b8d3e7d314-0" n="6bb97102">
            <seg n="f7580314">
              Herr talman! I samband med ett utskottsbetänkande med 28 reservationer
              och 23 särskilda yttranden finns det skäl att känna oro över att
              vi har så olika synpunkter på vad som behöver göras, vad som behöver
              åtgärdas, för att öka människors trygghet och minska brottsligheten
              i Sverige.
            </seg>
            <seg n="a56ef803">
              Vi kan konstatera att mer än tio års socialdemokratiskt styre
              har inneburit en fortsatt ökning av våldsbrotten. Dessa brott
              är oerhört förödande för dem som drabbas, och de drabbar också
              andra, oss runtomkring. Våldsbrotten leder till att vanliga människors
              frid och frihet fortsätter begränsas. Särskilt gäller det för
              flickor, unga, samt kvinnor och äldre, som i hög grad avstår från
              sitt sociala liv och från vad de skulle vilja göra av rädsla för
              att utsättas för brott.
            </seg>
            <seg n="762adc3a">
              Numera har unga tjejer ofta sportskor med sig när de ska gå ut
              och roa sig, inte för att det är himla tjusigt med gympaskor utan
              för att de kan springa iväg och försöka undkomma en attack eller
              en person som vill dem illa. Så illa har det blivit. Många unga
              flickor vittnar om att de har börjat beväpna sig på olika sätt:
              med färgsprej, pepparsprej eller hårsprej. En del har med sig
              ljudande alarm. Kurserna i feministiskt självförsvar är ofta fulltecknade.
              Det är vad som händer i Socialdemokraternas Sverige. Det gör mig
              orolig både som riksdagsledamot och som mamma.
            </seg>
            <seg n="811dd507">
              Justitieministern brukar stå här och som ett mantra upprepa hur
              många poliser som utbildas. Men samtidigt glömmer han ofta bort
              att nämna hur många som slutar, hur många rutinerade och erfarna
              poliser med 2025 års tjänst som pensioneras för att man ska ha
              råd att anställa de nya polisstudenterna.
            </seg>
            <seg n="1f4c2d3a">
              Vi som vistas ute i samhället känner ofta inte igen den bild
              som regeringen ger. Vi ser sällan till poliser i yttre tjänst
              på de tider eller platser där brott begås. Snarare vittnar alltfler
              om att de känner en ökad otrygghet, och siffrorna talar sitt tydliga
              språk. Våldsbrotten ökar.
            </seg>
            <seg n="77e5680b">
              I det här betänkandet nämner vi olika saker. Jag tänkte ta upp
              några få. I Sverige i dag spelar det väldigt stor roll vem man
              är, var man bor och var ett brott begås för om brottet ska klaras
              upp. Det finns väldig stora geografiska skillnader. De 21 olika
              polismyndigheterna hanterar brott på olika sätt. De använder olika
              arbetsmetoder. De satsar olika mycket på utbildning. De sätter
              ribban olika högt. De tillåts uppfinna sitt eget hjul för hur
              de ska lösa brottsligheten i sina egna län, detta trots att det
              finns kunskap och erfarenheter som talar om att det faktiskt finns
              metoder som är mer verksamma än andra.
            </seg>
            <seg n="0920736a">
              Det anser vi moderater inte vara rättssäkert eller acceptabelt
              vare sig ur den misstänktes perspektiv eller ur brottsofferperspektiv.
              Därför tror vi moderater att det är dags att utreda frågan om
              att ha en enda polismyndighet i Sverige med flera olika polisområden.
              Om polisen skulle bli en myndighet på samma sätt som Skattemyndigheten,
              Försäkringskassan och Åklagarmyndigheten tror vi att likabehandlingen
              kommer att öka och att kvaliteten kommer att öka. Metodutvecklingen
              och kvantiteten när det gäller brottsutredningar kommer också
              att förbättras. När effektiviteten ökar kommer resurser att frigöras
              som kan användas i reellt, riktigt, polisarbete i stället för
              att man måste administrera 21 olika polismyndigheter.
            </seg>
            <seg n="002ca0ff">
              Med fler poliser ute på våra gator och torg ökar också upptäcktsrisken
              för brottslingarna. Att risken för upptäckt är hög är, tror jag,
              den ojämförligt viktigaste brottspreventiva åtgärden. Vi anser
              därför att det är bättre att de 15 miljarderna används för riktig
              polisverksamhet i stället för till att administrera alldeles för
              mycket byråkrati inom polisen.
            </seg>
            <seg n="0a4c613d">
              Det finns några punkter som är viktigare än andra när det gäller
              polisen. En sådan punkt är allmänhetens förtroende för polisen.
              Det är oerhört viktigt att den hålls på en hög nivå. I dag visar
              undersökningar från Svenskt Kvalitetsindex att allmänhetens förtroende
              fortsätter att sjunka. Bland dem som verkligen varit i kontakt
              med polisen är nöjdheten oroväckande låg. Den är i botten. Man
              har sedan 1989 mätt utredningsverksamheten inom polisen och kan
              se en kraftig försämring av nöjdheten. Nu ligger den på en så
              låg nivå som 52,2 %. Det är en av de lägsta nöjdhetstalen i Svenskt
              Kvalitetsindex, och de har mätt i 15 år.
            </seg>
            <seg n="9f8b5032">
              Även imagen hos polisen är oroväckande dålig, vilket är allvarligt.
              Om allmänheten har ett lågt förtroende för polisen minskar ambitionen
              och motivationen att hjälpa till, tipsa, ställa upp som vittne.
              Och när förtroendet är lågt kan polisen inte heller lösa särskilt
              många brott.
            </seg>
            <seg n="c46c7dcf">
              Ytterligare en viktig fråga gäller polisens utbildning. Jag var
              inne på att de 21 olika myndigheterna prioriterar helt olika när
              det gäller utbildning. Många av de brott som begås i dag fanns
              inte för tio femton år sedan. Vi har till exempel människohandel,
              barnprostitution, IT-brott; de är alla sådana brott som de poliser
              som i dag är verksamma över huvud taget inte fått någon utbildning
              i. För att vi ska kunna nå bättre resultat är det viktigt att
              ha lika, generell och återkommande vidareutbildning i hela landet.
            </seg>
            <seg n="0cf92e07">
              Det som också är oroande med de 21 olika myndigheterna är att
              man använder utbildning, man använder utrustning och man använder
              de civilanställda som, kan man säga, budgetregulatorer. När man
              har lite pengar drar man in på utbildning, man drar in på teknik
              och man drar in på civilanställd kompetens. I stället får poliser
              ta över den typen av arbete.
            </seg>
            <seg n="c9b4b6ef">
              Avslutningsvis, herr talman: Det lackar mot jul och jag skulle
              gärna vilja måla en positiv bild av hur det ser ut i Sverige,
              men statistiken och människors egen vardag talar sitt alltför
              tydliga språk. Otryggheten breder ut sig och våldsbrotten fortsätter
              att öka. Våldsbrottsligheten och den allmänna brottsligheten blir
              alltmer komplicerad och svårutredd. Dessutom blir den alltmer
              organiserad.
            </seg>
            <seg n="fcecafa7">
              Då duger det inte, som någon var inne på tidigare, jag tror att
              det var Viviann Gerdin, att säga att det är allas ansvar. Det
              är nämligen inte allas ansvar, för det leder ofrånkomligen till
              att det blir ingens ansvar, att ingen behöver ta ansvar och ställas
              till svars. Ytterst är det justitieministern som är ansvarig för
              brottsbekämpningen i Sverige. Det är viktigt att komma ihåg.
            </seg>
            <seg n="a8e6de50">
              Det är också viktigt, herr talman, att titta på regeringens prioriteringar.
              Jag tycker att det är orimligt att satsa 3,8 miljarder kronor
              på ett försök med biltullar i Helsingfors. Tänk om man i stället
              hade satsat 3,8 miljarder på polisen! Då hade polisens budget
              ökat med mer än 25 %, och alla i kammaren kan ju räkna ut vad
              en 25-procentig budgetökning till polisen skulle innebära. Hur
              många fler poliser skulle inte det bli, till vilket man kunde
              koppla hög kompetens, utrustning och modern teknik. Där är det
              mer motiverat med 3,8 miljarder, tycker vi moderater. Det skulle
              nämligen kunna leda till att brottsligheten sänktes kraftigt,
              att människors trygghet ökade och alla människor i Sverige, speciellt
              de med små marginaler i marginaliserade områden, kunde få sina
              livsdrömmar realiserade inte bara, som fallet är i dag, de som
              har råd att köpa sig trygghet och säkerhet.
            </seg>
          </u>
          <note type="speaker" n="c63822a3">
            Anf. 33 LEIF BJÖRNLOD (mp) replik:
          </note>
          <u who="leif_bjornlod_8cb7a2" xml:id="i-56f4054916eb7c15-3" n="d8b3d1d7">
            <seg n="2e4c6835">
              Herr talman! Det var ett intressant inlägg. En mängd synpunkter
              kom fram. Men det fanns också en del oklarheter, och jag förstår
              inte riktigt vad biltullarna hade där att göra. Det är en helt
              annan fråga. Jag anser naturligtvis att miljön är en viktig fråga,
              men det kan vi ta i en annan debatt.
            </seg>
            <seg n="29fd8377">
              Hillevi Engström nämnde riktigt polisarbete, och lite senare
              sade du att polisens arbetsuppgifter hade förändrats kraftigt
              på grund av nya typer av brott och så vidare. Också jag ser att
              polisen fått många andra uppgifter, och därför menar jag att det
              inte var riktigt tydligt vad du menade med riktigt polisarbete.
              Är det uniformerad polis, som är ute och vaktar, eller är det
              de som utreder brotten, klarar upp villainbrotten vid skrivbordet,
              de civilanställda? Jag ser nämligen inte de civilanställda som
              något slags budgetregulatorer.
            </seg>
            <seg n="23626a42">
              Vad menar du med riktigt polisarbete?
            </seg>
          </u>
          <note type="speaker" n="1f599c21">
            Anf. 34 HILLEVI ENGSTRÖM (m) replik:
          </note>
          <u who="hillevi_engstrom_6401e9" xml:id="i-32c9b3b8d3e7d314-1" n="6bb97102">
            <seg n="16dbe8cd">
              Herr talman! Jag kanske var otydlig där. Med riktigt polisarbete
              menar jag att förebygga brott, att utreda brott, och det gäller
              både det yttre och det inre arbetet. Det som jag menar att polisen
              ska befrias från är det som andra yrkeskategorier kan göra bättre
              och till lägre kostnad. Där anser jag att de civilanställda inom
              polisen är mycket viktiga, också i specialistfunktioner. Polisen
              ska renodlas mer, göra det som de är bäst på.
            </seg>
            <seg n="64b4e228">
              Jag vill gå tillbaka till frågan om biltullarna. Det finns en
              begränsad summa pengar i statens budget, och det jag menar är
              att vi prioriterar olika. De 3,8 miljarder kronorna skulle vi
              moderater vilja lägga på andra angelägna områden, som att människor
              ska slippa bli utsatta för brott. Det tycker vi är mer prioriterat,
              viktigare.
            </seg>
          </u>
          <note type="speaker" n="8b6f6dd1">
            Anf. 35 LEIF BJÖRNLOD (mp) replik:
          </note>
          <u who="leif_bjornlod_8cb7a2" xml:id="i-56f4054916eb7c15-4" n="d8b3d1d7">
            <seg n="4bad4f1b">
              Herr talman! Dessutom drar ni ned på sociala verksamheter för
              att polisen ska få lite mer pengar. Jag har en annan uppfattning,
              för jag tror nämligen att de sociala faktorerna har större brottsförebyggande
              verkan än fler poliser i uniform. Men det är en annan sak.
            </seg>
            <seg n="8dbd0c57">
              Jag ser en utveckling inom polisen. Vi har föreslagit att Säpo
              inte ska sköta personskyddet. Det ska tas över av den öppna polisen,
              och Säpo ska bli en rent civil organisation och underrättelseorganisation,
              en intelligence , som i stället tar hand om den verksamheten.
            </seg>
            <seg n="0c655b85">
              Som jag ser det är utvecklingen sådan att brotten blivit mycket
              mer komplicerade, och därför behöver vi en annan typ av utredare.
              De behöver andra kompetenser, och då är det inte säkert att det
              är just de poliser som befinner sig på gator och torg som ska
              sköta själva utredandet. Ser du den utvecklingen som riktigt polisarbete,
              och ser du det som en växande faktor?
            </seg>
          </u>
          <note type="speaker" n="6386ff73">
            Anf. 36 HILLEVI ENGSTRÖM (m) replik:
          </note>
          <u who="hillevi_engstrom_6401e9" xml:id="i-32c9b3b8d3e7d314-2" n="6bb97102">
            <seg n="97de1d7c">
              Herr talman! När det gäller Säpos organisering, om det ska vara
              en civil eller en polisiär myndighet, har vi inte diskuterat frågan
              på det sättet. Däremot är det viktigt att Säpo får resurser. Vilken
              organisationsform det sedan ska vara är en annan fråga. Som jag
              ser det sköter Säpo dessa uppgifter på ett mycket bra sätt, både
              vad gäller personskyddet och utredningsdelen. Däremot tror jag
              att Säpo behöver ha resurser för att kunna anställa andra kompetenser,
              kanske fler analytiker, som du sade, och även andra yrkesgrupper.
            </seg>
            <seg n="bf8d463f">
              Organisationsfrågorna får inte stå i vägen för polisarbetet.
              Det får inte bli organisationstvister. Det är lite för mycket
              av den varan i dag. Organisationerna är för många. Vi var inne
              på att det finns 21 polismyndigheter samt Säpo. Vi vill gå mot
              en enda polismyndighet och kunna lägga resurserna där de gör mest
              nytta.
            </seg>
            <seg n="3c6cead2">
              Jag har egentligen ingen annan kommentar än att jag tycker att
              Säpo gör ett gott arbete. De får mer resurser, vilket kommer att
              behövas, inte minst i terroristbekämpningen och i personskyddet.
              Jag är alltså ganska nöjd med deras verksamhet.
            </seg>
          </u>
          <note type="speaker" n="81309c3e">
            Anf. 37 OLLE SANDAHL (kd):
          </note>
          <u who="olle_sandahl_609b73" xml:id="i-81836a044f2c75dc-0" n="0882fe0b">
            <seg n="5a5b4c59">
              Herr talman! Innevarande år är 2005. Vi anser oss ha ett högutvecklat
              samhälle, som kommit långt på vägen mot civilisation, förfining
              och kultur. Ändå brottas vi med samma problem som på medeltiden
              och som man brottas med i länder till vilka vi gärna ger utvecklingsbistånd.
              Vi för fortfarande en ojämn kamp mot brottslighet och våld som
              riktas mot våra samhällsmedborgare.
            </seg>
            <seg n="0f9e67f5">
              Många i vårt samhälle lever i otrygghet och oro. Otryggheten
              är för många så stor att den hindrar ett fritt liv. Många drabbas
              också av kallhamrad verklig brottslighet. Som tidigare nämnts
              fick polisen enligt Svenskt Kvalitetsindex, där SCB mäter förtroendet
              för samhällelig service, sin lägsta notering någonsin. Polisen
              ligger i botten också jämfört med andra myndigheter.
            </seg>
            <seg n="09b44695">
              Sedan 2001 ska polisen enligt förundersökningskungörelsen, när
              det är möjligt och lämpligt, informera brottsoffret och fråga
              om han eller hon vill få hjälp av till exempel den lokala brottsofferjouren.
              Enligt enkäten Brottsoffer i fokus, som gjorts av Brottsofferjourernas
              Riksförbund, är det i vissa polismyndigheter bara några promille
              av brottsoffren som tillfrågas.
            </seg>
            <seg n="4b0eb131">
              Plikten att informera om hjälp och stöd är inskriven i lag. Ändå
              informerar polisen bara några promille av brottsoffren. Polisen
              är vårt samhällsorgan för upprätthållande av lagen och ska vara
              ett föredöme för oss andra. Man lyckas i några promille av fallen.
              Polisen i Sverige hittar fyra gärningsmän av 100 vid överfallsvåldtäkter.
              I 15 % av anmälda brott kan en gärningsman bindas till brottet.
            </seg>
            <seg n="8ae1a558">
              För att motverka det ökande antalet hatbrott mot homosexuella
              gav Rikspolisstyrelsen i februari i år ut en handledning för hantering
              av homofobiska brott. Efter fyra månader använde ingen av de 21
              länspolisdistrikten denna handledning.
            </seg>
            <seg n="5f4242b6">
              Rädda Barnen har visat att bara en tredjedel av barn som upplevt
              våld i sin familj får skydd eller hjälp med sina upplevelser.
              Så är det, trots att polisen har skyldighet att anmäla till socialtjänsten
              när barn far illa och trots att socialtjänsten har ansvar för
              att barnen får stöd och hjälp.
            </seg>
            <seg n="b1411a40">
              Herr talman! Vilken blir nu en vaken lyssnares reflexion efter
              denna inledande eländesbeskrivning? Rimligen blir den: Vi har
              ett problem att lösa.
            </seg>
            <seg n="ac750c24">
              Socialdemokraterna har haft ansvaret för rättsfrågorna i 63 av
              de senaste 72 åren, så det är eller närmar sig om man är mycket
              hovsam ett misslyckande.
            </seg>
            <seg n="5150046a">
              Vi kristdemokrater accepterar inte rådande läge. Vi vill ändra
              utvecklingen. Vi vill först och främst tillföra och allra främst
              frigöra mer kompetens inom polisen, speciellt dess ledning. Stefan
              Holgerssons färska doktorsavhandling, som det har citerats ur
              i dag, visar att polisers egna initiativ minskar drastiskt redan
              efter första året som anställd. Efter 15 år tas vanligen inga
              eller mycket få egna initiativ. Den utvecklingen måste brytas
              till nästan varje pris. Detta är följden av ett uppenbart ledarskapshaveri.
              Det hjälper inte att observera och iaktta om inte iakttagelserna
              leder till analys och aktion. Det är lätt att raljera över lata
              poliser, något som lär ha skett på annat håll. Men så enkelt är
              knappast problemet. Med största sannolikhet vill poliser, såväl
              som andra anständiga professionella, göra ett bra jobb, till nytta
              för medborgaren. Men av strukturskäl blir det ändå inte så. Här
              krävs kompetensutveckling. Attityd och kompetens hos var och en
              av poliserna är avgörande för resultatet. Det är ett politiskt
              ansvar men framför allt ett professionellt ansvar.
            </seg>
            <seg n="bc9d53c7">
              Vi vill öka polisutbildningen för att nå 20 000 poliser år 2010.
              Vi tycker att polisprofessionen behöver akademiseras, på samma
              sätt som andra professioner, och utbildningen behöver bli en del
              av den ordinarie högskolans utbildning. Polisens professionella
              kompetens måste utvecklas i minst samma takt som brottslingarnas
              och samhällets i övrigt. Vi ser ett tydligt behov av ökad specialisering
              inom polisprofessionen. Den brottsförebyggande närpolisen har
              rimligen en annan kompetensprofil än den som utreder övergrepp
              mot barn eller utreder avancerad ekonomisk brottslighet. Vi vill
              ha fler civilanställda för att få loss poliser för uppgifter som
              kräver polisens kompetens. Exempel på tidstjuvar inom polisen
              är den stora bristen på häktesplatser som tvingar fram långa tidskrävande
              körningar av frihetsberövade, där chaufförerna är poliser.
            </seg>
            <seg n="6fc0de01">
              Herr talman! Vi vill att polisen ska bli bättre på att möta medborgaren
              i närsamhället för att tidigt förutse och agera mot brott och
              samtidigt kunna motverka rekrytering till kriminalitet. Vi vill
              återupprätta närpolisreformens syfte att ha en närpolis per 1
              000 invånare. Närpoliserna är nyckelresurser i det förebyggande
              arbetet. Ett uteblivet brott behöver heller inte utredas och har
              inget brottsoffer. Kristdemokraterna vill ha en polisverksamhet
              med större lokalt inflytande. Det nya styrsystemet inom polisen
              och länspolisstyrelsernas reella möjligheter att genomföra verksamhetsplanen
              måste omgående utvärderas.
            </seg>
            <seg n="933220e2">
              Alltför många poliser är långtidssjuka och begränsat tjänstbara.
              Det är bra att polisen äntligen i samlad form planerar insatser
              för arbetsmiljön. Men måtte det skötas med hög kompetens och gott
              ledarskap så att det inte leder till skenlösningar av typen tidigarelagda
              pensioneringar. Detta förutsätter en samlad utbildning för chefer
              på olika nivåer. Vi efterlyser också en klar prioritering så att
              resurser riktas speciellt mot brott mot barn. Under 2003 ökade
              antalet anmälningar av hatbrott med hela 38 %. Det är av största
              vikt att polisen prioriterar också dessa brott. Det är en fråga
              om mänskliga rättigheter.
            </seg>
            <seg n="bc032b59">
              Inget av detta kan ske utan tydlighet från uppdragsgivaren och
              inte utan fler poliser och inte utan kunskapsutveckling och inte
              utan mer pengar. Vi anslår därför 500 miljoner kronor mer än regeringen
              till polisen. Vi anslår utöver detta också resurser motsvarande
              100 nya polistjänster, reserverade speciellt för att bekämpa narkotikabrott
              bland ungdomar. Ytterligare satsar vi på lokala kvinnojourer och
              på Brottsoffermyndigheten för att korta ned långa väntetider för
              brottsofferersättning. Vi har också ett stort anslag för lokalt
              brottsförebyggande arbete.
            </seg>
            <seg n="2027cc09">
              Som politiker varken kan eller ska vi försöka föreskriva detaljerade
              åtgärder. Sådana åtgärder och sådana föreskrivningar ska vi med
              förtroende, positiv förväntan och med bifogade resurser lämna
              till polisprofessionen att lösa.
            </seg>
            <seg n="1c29f750">
              Med detta, herr talman, vill jag uttrycka att vi kristdemokrater
              står bakom alla våra reservationer och särskilda yttranden. Jag
              begränsar mig ändå, för tids vinnande, till att yrka bifall till
              reservation nr 4.
            </seg>
          </u>
          <note type="speaker" n="f5dd3e73">
            Anf. 38 MARGARETA PERSSON (s):
          </note>
          <u who="margareta_persson_b55e38" xml:id="i-5300ce30a1d6fce2-0" n="1fe7ab81">
            <seg n="0f3f08ca">
              Herr talman! Först vill jag yrka bifall till förslaget i betänkandet
              och avslag på reservationerna.
            </seg>
            <seg n="320b7839">
              Självfallet har antalet poliser betydelse för samhällets möjligheter
              att bekämpa kriminaliteten. Det är just därför som Socialdemokraterna
              tillsammans med Vänsterpartiet och Miljöpartiet har satsat rejält
              med resurser på polisen under de gångna åren, vilket tidigare
              har sagts från talarstolen. Just därför har vi lovat att utbilda
              4 000 nya poliser under den här mandatperioden. Det är poliser
              som sedan naturligtvis ska anställas när de är färdiga med sin
              utbildning.
            </seg>
            <seg n="9b385a19">
              I juni i år hade vi 17 300 poliser, och fler kommer att anställas
              de närmaste åren. Rikspolisstyrelsen beräknar att vi 2008 ska
              ha 18 600 poliser, men det här omställningsarbetet innebär kanske
              att det inte blir mer än 18 000. Det som Beatrice Ask säger, att
              man ska avskeda 600 per år, är därför inte sant. Det är faktiskt
              2008 som man räknar med att vara 18 000 600 färre om man inte
              tillför ytterligare resurser, vilket kan vara möjligt i ett Socialdemokraternas
              Sverige.
            </seg>
            <seg n="331d7bcd">
              Det kommer nog i all framtid att framhärdas i att det behövs
              fler poliser än det antal som vi har för stunden. Men kommer vi
              verkligen att få så många att vi kan uppfylla allas förväntningar
              och önskemål på polisens tillgänglighet och närvaro på alla platser
              i landet? Nej, förmodligen inte.
            </seg>
            <seg n="fe7764ee">
              För att man ska kunna svara upp mot alla förväntningar på ett
              tryggt samhälle krävs det ett omfattande samarbete mellan polisen
              och övriga rättsvårdande myndigheter, mellan polis och andra samhällsinstanser
              och att alla tar sitt ansvar när det gäller att bringa ned alkoholkonsumtionen
              och annan drogkonsumtion och missbruk som vi vet har en påverkan
              på kriminalitetens utveckling.
            </seg>
            <seg n="dc8c19c3">
              För att polisen ska kunna klara sin uppgift, att utreda och lagföra
              brottsliga handlingar, krävs att vi ger polisen verktyg och instrument
              och en lagstiftning som underlättar deras arbete men också ett
              tydligt ledarskap och styrning av verksamheten. Jag tror att vi
              är överens om att polisen behöver mer resurser, inte bara för
              att utbilda och anställa fler poliser utan också för investeringar
              i bättre teknik, för kompetensutveckling, för utveckling av arbetsmetoder
              och för att kunna anställa medarbetare med annan specialistkunskap
              än den som polisen kan tänkas besitta. Det kan handla om ekonomer,
              analytiker, experter på olika områden.
            </seg>
            <seg n="9acb2677">
              Det vi inte är överens om är i vilken takt anslagsökningen ska
              ske, eller rättare sagt kan ske. Här är skillnaden väldigt tydlig
              mellan oss och alliansen. Vilket utrymme finns, som vi socialdemokrater
              ser det? Eller ska det ske, som ni föreslår, på bekostnad av andra
              områden som har att göra med människors välfärd? Vi tror att ökade
              klyftor i samhället som leder till utanförskap och marginalisering
              ökar risken för kriminalitet. Er politik riskerar just att klyftorna
              kommer att öka i samhället.
            </seg>
            <seg n="3163dd2f">
              Vi socialdemokrater har tillsammans med Vänsterpartiet och Miljöpartiet
              förbättrat förutsättningarna för polisens arbete. Det framgår
              av betänkandet, och det framgår också av tidigare förslag. Vi
              kräver också att effektiviteten i användandet av tillgängliga
              resurser måste bli mycket bättre och att det brottsförebyggandet
              arbetet måste utvecklas. Ett effektivare utnyttjande av resurserna
              pågår inom polisen inom ramen för Nationell polis. Men vi ser
              att det måste fortsätta.
            </seg>
            <seg n="10267e9e">
              Från alliansens sida talar ni mycket om att satsa mer på fler
              poliser men också på utveckling av teknik, datorunderstöd och
              fler specialistkunskaper. Men ni talar sällan om krav på effektivitet
              och brottsförebyggande arbete eller att vi alla har ett ansvar.
              Allas vårt ansvar, som är namnet på det nationella brottsförebyggande
              programmet, handlar inte, Hillevi Engström, om att skuldbelägga
              brottsoffren.
            </seg>
            <seg n="0571325b">
              Med allas vårt ansvar menar vi att samhället våra myndigheter,
              våra kommuner, skolan, vi som föräldrar och vi som vuxna gentemot
              unga faktiskt har ett ansvar att förhindra, att anmäla, att vara
              förebilder och att agera brottsförebyggande. Det var välgörande
              att höra att frivilliga insatser ses som någonting positiv. Vi
              tror att det är en viktig del i samhället. Det är inte bara de
              rättsvårdande myndigheterna som har ett ansvar. Vi har alla som
              medborgare i detta land ett ansvar.
            </seg>
            <seg n="5929a555">
              Från Socialdemokraterna och samarbetspartierna är vi överens
              om de satsningar som gjorts på polisen de gångna åren och också
              för år 2006. Men trots alla arbetsgrupper inom alliansen och trots
              den fasad av enighet som ni vill visa omvärlden har ni inte lyckats
              vara eniga om till exempel satsningen på polisen. Skillnaden mellan
              era förslag är väldigt stor. När kan vi förvänta oss ett förslag
              från den allians som aspirerar på regeringsmakten? Beatrice Ask
              säger: I Moderaternas Sverige kommer vi att göra så. Peter Althin
              säger: Vi hoppas på en allianspolitik på det här området. Vems
              politik är det som styr?
            </seg>
            <seg n="0328a599">
              Moderaterna vill satsa mest med sina 700 miljoner och Centern
              minst med 400 miljoner. Skillnaden är också väldigt stor om målsättningen
              och när den målsättningen ska vara uppnådd när det gäller antalet
              poliser. I en rad andra frågor är ni inte heller överens. Jag
              ska inte upprepa dem. Ta till exempel detta med polisutbildningen.
              Här finns en bred majoritet för att den ska akademiseras. Men
              där har ni moderater en helt annan uppfattning. Det finns andra
              områden där ni också är skiljaktiga. Var står de andra partierna
              när det till exempel gäller att organisera om hela polisen till
              en myndighet? Var står ni andra där?
            </seg>
            <seg n="7d289855">
              Det enda som jag ser att ni är rörande överens om är den beskrivning
              ni gör av den situation som råder i samhället. Den målar ni alltid
              med breda svarta penseldrag och beskriver brottsutvecklingen i
              samhället. Man kan naturligtvis se att det finns saker och ting
              som oroar. Brottsutvecklingen ligger ganska konstant under de
              senaste tio åren, men vissa brott har ökat. Vi är precis lika
              oroade som Hillevi Engström över den brottslighet som handlar
              om våld mot kvinnor eller våld mot barn. Där försöker vi prioritera
              och göra extra insatser för att komma till rätta med det.
            </seg>
            <seg n="598da4b5">
              Den diskussion som förs och de förslag som läggs fram om målsättningen
              om antalet poliser ser Rikspolisstyrelsen som ganska hämmande
              för den utveckling som behöver ske. Man bör mer lägga tonvikten
              på förmågan hos polisen som myndighet att kunna fullgöra sitt
              uppdrag. Det har man framfört i budgetunderlaget till regeringen
              nästa år.
            </seg>
            <seg n="bfc2fafd">
              Man vill hellre fokusera på frågor som vad polisen kan och ska
              uträtta i samhället, vilka förmågor som man måste besitta för
              att fullgöra sitt uppdrag och vad som krävs för att uppnå det,
              vad polisen presterar och resultat i förhållande till uppställda
              mål och hur polisen säkerställer en effektiv verksamhet som motsvarar
              medborgarnas krav.
            </seg>
            <seg n="741952b8">
              Man har påbörjat ett utvecklingsarbete och förändringsarbete.
              Det handlar om en fokusering just nu på mängdbrottsligheten. Man
              ser att man måste förbättra arbetssätt, anmälningsrutiner, brottsutredningar
              och arbeta brottsförebyggande.
            </seg>
            <seg n="5ffbb06c">
              För oss socialdemokrater hänger olika saker ihop i samhället.
              Det handlar om att bekämpa kriminaliteten och förhindra nyrekryteringen.
              Det räcker inte enbart med stora satsningar på rättsväsendet.
              Det handlar om att vi har en välfärd som kommer alla till del
              i det här landet. Det är socialdemokratiskt politik. Hårdare tag,
              höga straff, tidigare ingripanden mot unga, åtstramningar i välfärden
              för de mest utsatta kommer att bli kontraproduktivt i kampen mot
              brotten.
            </seg>
          </u>
          <note n="7080087c">
            Herr talman! Jag yrkar bifall till utskottets förslag i betänkandet
            och avslag på reservationerna.
          </note>
          <note n="6c7c64d6">
            I detta anförande instämde Kerstin Andersson, Britta Lejon, Göran
            Norlander och Ameer Sachet (alla s).
          </note>
          <note type="speaker" n="254dd66a">
            Anf. 39 BEATRICE ASK (m) replik:
          </note>
          <u who="beatrice_ask_084111" xml:id="i-1ea2c775de950024-5" n="39620808">
            <seg n="ccba2425">
              Herr talman! Margareta Persson påstod i sitt anförande att mina
              uppgifter om att underkompensationen motsvarade 600 årsarbetskrafter
              per år inom polisen var felaktiga. Det är en evinnerlig tur att
              jag har handlingarna med mig. Jag ska be att få läsa upp exakt
              vad det står.
            </seg>
            <seg n="2eb203a7">
              För de kommande åren 20072009 beräknas underkompensationen uppgå
              till ca 300 miljoner kronor årligen, vilket motsvarar en minskning
              med ca 600 årsarbetskrafter per år. Med nuvarande förutsättningar
              för anslagstilldelningen och regeringens antaganden om pris- och
              löneökningar uppgår underkompensationen till ca 1 000 miljoner
              kronor för åren 20062009. Detta kan till viss del klaras med de
              besparingar på ca 270 miljoner kronor som har beräknats för En
              nationell polis. Det är i dag osäkert hur mellanskillnaden på
              730 miljoner kronor kan finansieras om satsningar som redovisas
              i detta budgetunderlag och ökningen av antalet poliser enligt
              statsmakternas krav ska kunna klaras.
            </seg>
            <seg n="d1622230">
              Det är precis som jag säger. Med det budgetförslag som ni socialdemokrater
              har lagt fram och den prognos som ligger saknas det en väldig
              mängd pengar som motsvarar 600 personer per år de kommande åren.
              Det är möjligt att det kommer att regna mer resurser förr eller
              senare, men än har vi inte sett dem. Britta Lejon har nyss berättat
              att hon är väldigt trygg i att ni redan har sett ljuset och vet
              precis att det kommer att räcka det som redan är givet.
            </seg>
            <seg n="6e111da4">
              Jag ljuger inte. Jag redovisar vad vi har fått för uppgifter
              i myndigheten. Jag är mycket bekymrad. Jag tror inte att vi kan
              klara en bra polisverksamhet genom dramatiska neddragningar av
              antalet anställda. Tvärtom ser jag behov i flera avseenden av
              att kunna rekrytera människor. Om vi ska klara verksamheten över
              landet tror jag att resurserna behövs.
            </seg>
          </u>
          <note type="speaker" n="1091c4ba">
            Anf. 40 MARGARETA PERSSON (s) replik:
          </note>
          <u who="margareta_persson_b55e38" xml:id="i-5300ce30a1d6fce2-1" n="1fe7ab81">
            <seg n="8a355adf">
              Herr talman! Jag inledde med att säga att det krävs mer resurser
              till polisen. Det kommer man att få i det som nu finns förslag
              om. Detta är ett budgetunderlag som är inlämnat. Vi vet ingenting
              i nuvarande läge om huruvida man kommer att tillföra mer resurser.
            </seg>
            <seg n="0579ead3">
              Beatrice Ask påstår här att det kommer att leda till att 600
              avskedas per år. Det underskott som man har presenterat här motsvarar
              600 per år. Det är inte detsamma som att man kommer att avskeda.
            </seg>
            <seg n="223d96a0">
              Tittar vi på antalet poliser säger man från Rikspolisstyrelsen
              att vi kommer att ha 18 600 poliser år 2008. Förmodligen kommer
              det bara att bli 18 000 poliser, eftersom omställningsarbetet
              kanske gör att man behöver ta in annan specialistkompetens, civilpersonal
              och andra, som motsvarar 600. Det är alltså fram till år 2008.
              Det motsvarar 600 personer. Det är inte sagt att det kommer att
              ske.
            </seg>
          </u>
          <note type="speaker" n="4272fff6">
            Anf. 41 BEATRICE ASK (m) replik:
          </note>
          <u who="beatrice_ask_084111" xml:id="i-1ea2c775de950024-6" n="39620808">
            <seg n="d79567b2">
              Herr talman! Vi diskuterar nu det förslag som regeringen har
              lagt fram och som du, Margareta Persson, och dina samarbetspartner
              anser och har bestämt att riksdagen ska anta. Det är utifrån de
              uppgifterna som Rikspolisstyrelsen har bedömt vad det hela leder
              till, och det är det vi ska diskutera i dag.
            </seg>
            <seg n="2dfa6c85">
              Tyvärr saknas det en väldans massa pengar, och då blir svaret
              från Socialdemokraterna: Ja, men det kan ju komma pengar sedan!
              Men nu diskuterar vi den budget som föreligger nu och som gäller.
              Det är där vi ser problemen; det är det som är vår poäng. Det
              är därför vi moderater föreslår mer resurser.
            </seg>
            <seg n="d1af6d64">
              Det var ett väldans bekymmer för Margareta Persson att vi har
              redovisat vår politik öppet från Moderaterna, från Folkpartiet,
              från Centerpartiet och så vidare. Det är uppenbarligen konstigt
              för dem som styr i Sverige i dag. Ni sitter hellre på nattliga
              förhandlingar och gör upp utan att väljarna har en möjlighet att
              ta ställning till de olika förslagen.
            </seg>
            <seg n="51a932a9">
              Vi redovisar var vi står för våra väljare i respektive parti
              eftersom vi är olika partier. Men vi har också lagt fram gemensamma
              program och principer på en rad områden, och vi fortsätter på
              det sättet att redovisa det. Det kommer att finnas en mycket enad
              politik om vi får möjlighet att regera efter nästa val. Jag är
              inte ett dugg bekymrad över det.
            </seg>
            <seg n="c50edcc9">
              Men det är viktigt att väljarna kan ta ställning före valet till
              hur man vill se mixen. Det får man ju inte göra när det gäller
              socialdemokrater, Miljöpartiet och Vänsterpartiet. Ni har ju redan
              förhandlat bort alla nyanser och alla alternativ.
            </seg>
            <seg n="c167a94f">
              Det var precis det som hände med biltullarna, som har varit uppe
              här tidigare. Ni stod och lovade en sak och gjorde något helt
              annat. Sedan får man inte veta vad fortsättningen blir. Det vore
              intressant att veta om försöket ska fortsätta även om motståndet
              är stort. Men det får vi inget besked om.
            </seg>
            <seg n="d796ffd1">
              Jag är rätt stolt över alliansarbetet. Vi jobbar hårt. Vi är
              inte överens i varje fråga, och det tror jag inte att ni är på
              er kant heller. Men vi försöker beta av område efter område, och
              vi skäms inte för att redovisa varsin budget eftersom det är rätt
              betydelsefullt.
            </seg>
            <seg n="d9077f70">
              Vi är överens om att det behövs betydligt mer resurser till polisen.
              Det är ett viktigt besked till väljarna.
            </seg>
          </u>
          <note type="speaker" n="ec15494a">
            Anf. 42 MARGARETA PERSSON (s) replik:
          </note>
          <u who="margareta_persson_b55e38" xml:id="i-5300ce30a1d6fce2-2" n="1fe7ab81">
            <seg n="c0af17e3">
              Herr talman! Först och främst är det riktigt att det vi diskuterar
              i dag är ett betänkande som handlar om budgeten för nästa år.
              Men det utgår naturligtvis från tidigare budgetäskanden från myndigheterna
              också. Det kan ju ha kommit till andra faktorer eller andra situationer
              som gör att vi kan tillföra mer resurser för att man ska klara
              det hela. Det är också det vi talar om nu.
            </seg>
            <seg n="6a6c689d">
              Det handlar i slutändan om att man år 2009 säger sig komma att
              behöva ytterligare 500 miljoner. Det säger man i budgetunderlaget.
              Vi får ta ställning till budgetäskanden från olika myndigheter
              år från år och se vad vi klarar av. Det vi har sagt nu är baserat
              på tidigare budgetäskanden från myndigheterna och ingenting annat.
            </seg>
            <seg n="72d785e7">
              Jag undrar faktiskt lite grann. Ni vill ju gärna utåt sett visa
              en fasad av enighet. Men ni är ju inte eniga. Ni har ju inte ens
              klarat att tala om hur mycket pengar rättsväsendet behöver och
              hur många poliser som ska anställas inom vilken tidsutdräkt. Det
              borde ju vara ganska enkelt om ni nu ska regera ihop, som ni säger.
            </seg>
          </u>
          <note type="speaker" n="06c58e8b">
            Anf. 43 HILLEVI ENGSTRÖM (m) replik:
          </note>
          <u who="hillevi_engstrom_6401e9" xml:id="i-32c9b3b8d3e7d314-3" n="6bb97102">
            <seg n="84a120a3">
              Herr talman! Vi är överens om att det ska utbildas fler poliser,
              och vi tycker att det är bra att det görs. Vi vill till och med
              öppna ytterligare en polisutbildning i Sverige.
            </seg>
            <seg n="e708b28a">
              Men jag begriper inte hur Socialdemokraterna och regeringen kan
              tillåta att fungerande, friska, erfarna och kunniga poliser erbjuds
              möjlighet att gå i förtida pension när vi som bäst behöver den
              kompetensen. Jag får inte detta att gå ihop. Jag tror alla är
              överens om att polisyrket är något som man inte lär sig på en
              teoretisk utbildning. Det fordras ganska lång praktik. Ändå erbjuder
              man ett stort antal fungerande och skickliga människor förtida
              avgång. Man ger så attraktiva erbjudanden att de själva säger
              att det inte går att tacka nej. Det tycker jag är märkligt.
            </seg>
            <seg n="5a55b5b4">
              Det är också märkligt i perspektivet att pengarna och finansieringen
              inte kommer ur statsbudgeten. Det är externa pengar som parterna
              har samlat i trygghetsfonder. Jag skulle gärna vilja få en förklaring
              till att man tillåter den kompetensförlusten.
            </seg>
          </u>
          <note type="speaker" n="f9bb158f">
            Anf. 44 MARGARETA PERSSON (s) replik:
          </note>
          <u who="margareta_persson_b55e38" xml:id="i-5300ce30a1d6fce2-3" n="1fe7ab81">
            <seg n="e7cc2706">
              Herr talman! Jag hoppas verkligen inte att Rikspolisstyrelsen
              eller polismyndigheterna erbjuder förtidspension till skickliga,
              kompetenta, kunniga och friska polismän. Det handlar naturligtvis
              om andra saker, och jag kan inte redogöra för vilka kriterier
              som gör att man erbjuder en tidigare pension. Det kan ju vara
              på egen begäran, och det kan finnas andra orsaker.
            </seg>
            <seg n="04ab5b9d">
              Om Hillevi Engström har mer information i frågan så tar jag gärna
              emot den, och jag ska också ta upp den vid de tillfällen som jag
              har för att göra det. Men jag tror inte att det är så att friska,
              kunniga, kompetenta polismän kommer att få gå i tidigare pension.
            </seg>
          </u>
          <note type="speaker" n="29daafe8">
            Anf. 45 HILLEVI ENGSTRÖM (m) replik:
          </note>
          <u who="hillevi_engstrom_6401e9" xml:id="i-32c9b3b8d3e7d314-4" n="6bb97102">
            <seg n="dd8e9ad2">
              Herr talman! Det är ju det som sker, och redan har skett! Det
              finns ett antal som har haft problem och som har varit sjuka,
              men det finns också ett stort antal som är väldigt duktiga och
              skickliga. Jag känner själv några av dem, och de säger: Det var
              ett så bra erbjudande att det inte gick att säga nej! De här personerna
              kommer självfallet att kunna fortsätta på andra områden och arbeta
              vidare där, kanske inom politiken eller någonting annat.
            </seg>
            <seg n="dc543eed">
              Jag tycker att det här är märkligt. Det ligger ju nära till hands
              att tro att man finansierar de nya polisstudenterna genom att
              pensionera andra, erfarna poliser med extern finansiering från
              trygghetsfonderna. Det blir mycket märkligt, för det blir trots
              allt en kompetensförlust.
            </seg>
            <seg n="88fb4d7d">
              Man kan titta på siffrorna när det gäller anställda poliser.
              Visst har de ökat, men i de siffrorna finns också studenter som
              gör sin praktikperiod. Det kan vi väl vara överens om. Jag hoppas
              att vi också kan vara överens om att man inte är fulländad när
              man har gått en teoretisk utbildning och haft ett års praktik.
              Det tycker jag är en märklig ordning.
            </seg>
            <seg n="5638511e">
              Vi har också hört i dag att man inom Domstolsverket är helt beroende
              av att ta in ålderspensionärer som domare. Inom åklagarväsendet
              i Sundsvall lägger man ut ärenden på ålderspensionärer. Men inom
              polisen pensionerar man dem som är friska och som skulle kunna
              göra en stor insats för att minska brottsligheten och öka människors
              trygghet. Det får inte jag att gå ihop.
            </seg>
          </u>
          <note type="speaker" n="597d86b5">
            Anf. 46 MARGARETA PERSSON (s) replik:
          </note>
          <u who="margareta_persson_b55e38" xml:id="i-5300ce30a1d6fce2-4" n="1fe7ab81">
            <seg n="a3138b57">
              Herr talman! Ett antal, säger Hillevi Engström, och att hon känner
              några. Men det handlar väl ändå inte om alla? Jag ska gärna ta
              reda på den siffran.
            </seg>
            <seg n="ec252d8e">
              Rikspolisstyrelsen har avsatt medel för att kunna göra omställningsarbetet.
              Det fördes ju en stor diskussion i justitieutskottet om det för
              länge sedan. Det handlar alltså inte bara om externa medel för
              att klara den situationen.
            </seg>
            <seg n="eb62ebcf">
              Ni vill göra gällande att man på sina håll tar in pensionärer
              för att beta av balanser och sådant inom åklagarväsendet, inom
              domstolsväsendet och så vidare. Men det är väl inget generellt
              problem? Det är inget som man gör över hela landet. Ni lyfter
              fram det som händer på några platser och gör det till ett generellt
              problem. Det är så ni brukar göra. Ni svartmålar och ger svarta
              bilder av hur det ser ut inom rättsväsendets alla myndigheter.
            </seg>
          </u>
          <note type="speaker" n="89ebae27">
            Anf. 47 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-fd67e9c8f48c66c6-0" n="8482f841">
            <seg n="999359a4">
              Herr talman! Jag vill lyfta ned debatten till den nivå som det
              hela handlar om. Det var därför jag sänkte ned talarstolen!
            </seg>
            <seg n="ab2f2fc1">
              Alla människor ska kunna fredas mot brott. Det är ju rättsväsendets
              syfte och mål. Men när jag hör Margareta Perssons och Britta Lejons
              anföranden blir jag orolig för om det gäller alla. Britta Lejon
              talar om den organiserade brottsligheten och hur den får internationella
              förgreningar. Vi måste bekämpa detta, säger hon. Ja, men vi måste
              bekämpa den organiserade brottsligheten när den verkar inom landet
              också!
            </seg>
            <seg n="ba38dd2f">
              Den organiserade brottsligheten ger sig inte bara på journalister,
              poliser, åklagare, domare eller politiker. Den ger sig också på
              vanliga människor. Jag känner ett par i Göteborg som heter Garakoei
              Masoud och hans hustru. De är restaurangägare. I dagens Metro
              skriver man om deras utsatthet. De vågade anmäla när de blev angripna.
              Men de får dåligt skydd av samhället. Det måste vi kunna garantera.
            </seg>
            <seg n="4fab0a47">
              Men när Britta Lejon står här i riksdagens talarstol och säger
              att vanliga människor inte ska omfattas av detta skydd blir jag
              allvarligt oroad. Vanliga människor ska också kunna skyddas. Det
              är viktigt för tilltron till rättsväsendet hos alla medborgare
              att vi kan få till stånd en ändring. Det är det moderat politik
              handlar om.
            </seg>
            <seg n="3e6e6857">
              Margareta Persson och Britta Lejon säger också att vi i oppositionen
              svartmålar hur det ser ut. Nej, vi talar om hur verkligheten är.
              Det är inte att svartmåla.
            </seg>
            <seg n="bcdff8be">
              Det finns många områden, men i det här anförandet vill jag tala
              om domstolsväsendet. Miljöpartister, vänsterpartister och socialdemokrater
              anser att tillståndet i domstolsväsendet är godtagbart. Man erkänner
              att det kan finnas någon brist här eller där, men majoriteten
              i utskottet tycker att helhetsintrycket är positivt. Jag ljuger
              inte. Det står på s. 73, svart på vitt, att socialdemokrater,
              vänsterpartister och miljöpartister tycker att det är positivt.
            </seg>
            <seg n="426c3199">
              Jag vill inleda med att säga att jag är stolt över att människorna
              inom domstolarnas verksamhet fortfarande åstadkommer så mycket
              bra verksamhet med de usla förutsättningar som den rådande majoriteten
              försett dem med under tidigare år och ger dem i detta förslag.
              Framtiden ser inte hoppingivande ut med den rådande regeringen.
            </seg>
            <seg n="415d008c">
              För det första överstiger inflödet av mål till domstolarna antalet
              man hinner avverka. Balanserna stiger oroväckande inom alla domstolsslag.
              Balanserna ligger i dag på oacceptabla nivåer, och de ökar.
            </seg>
            <seg n="5ba360f5">
              För det andra bedrivs en stor del av denna viktiga verksamhet
              av pensionerade domare. Det är inget fel på pensionerade domare.
              De har mycket erfarenhet och kompetens, men den vilar på lite
              äldre erfarenheter. De som gått i pension får inte del av den
              kompetensutveckling och utbildning som de ordinarie domarna får.
              En stor del av verksamheten bedrivs alltså av människor som inte
              har tagit till sig de nya brotten och hur man ska bekämpa och
              döma dem. Det gäller också ny lagstiftning.
            </seg>
            <seg n="17a16b24">
              För det tredje är det inte nog med att en stor del av verksamheten
              bedrivs av människor som har gjort sitt, alltså gått i pension,
              utan en stor del av dagens domarkår är också på väg att lämna
              den aktiva verksamheten. Det är inte lätt att hitta efterträdare
              till domarna i dag. Det här är ett oroande tecken för framtiden.
            </seg>
            <seg n="f73558e6">
              För det fjärde ges det hela tiden nya förutsättningar för domstolsväsendet.
              Vi har förändringar i domstolsorganisationen i tingsrätterna som
              för närvarande, på grund av att det är ett val på gång, har stannat
              av. Vi har utlänningsavgörandena som nu efter årsskiftet ska avgöras
              av länsrätt och kammarrätt. Det är en gigantisk uppgift som de
              har framför sig, och den är inte ens ordentligt finansierad. Vi
              har här i riksdagen fastställt möjligheter för domstolarna att
              använda sig av modern teknik, men vi har inte skickat med medel
              för att vare sig köpa utrustning eller utbilda sig i hur den här
              nya tekniken ska användas.
            </seg>
            <seg n="da6ee1c6">
              För det femte har vi en ständigt pågående debatt om bemötande
              av målsägande i domstolarna. Regeringen ger inte ens medel till
              domare och andra för att de ska få kunskap i hur man bemöter människor
              i sin yrkesutövning. Sedan 2003 har Domstolsverket inte kunnat
              bedriva en enda utbildning i bemötande. Man har ställt in dessa
              av ekonomiska skäl.
            </seg>
            <seg n="34e89d08">
              Det är en mycket allvarlig väg regeringen har valt när man på
              det här sättet svälter ut domstolarna. Domstolarna har en oerhört
              viktig betydelse för allmänhetens förtroende för hela rättsväsendet.
              Det håller på att urholkas väldigt fort. Det är lätt att rasera
              en upparbetad tilltro, men det är mycket svårt att återställa
              den. Det tar många år.
            </seg>
            <seg n="b50b9a06">
              Låt mig lämna verkligheten en stund och återgå till regeringen,
              samarbetspartierna och betänkandet. Domstolarna ska leva upp till
              43 mål. Då kan man ju fråga sig hur många av de här målen som
              domstolarna lever upp till. Kan det vara hälften? Hälften av 43
              är ungefär 22. Det kanske man kan leva upp till. Nej, det är endast
              12 mål som man lever upp till. Är man på väg att uppnå målen i
              övrigt då? Nej, i många fall har man sämre utfall i år än förra
              året.
            </seg>
            <seg n="02078100">
              Jag tycker att man, när man ser en sådan statistik, borde fråga
              sig om regeringen och samarbetspartierna ställer för orimliga
              krav på verksamheten. Eller ska man ge dem bättre möjligheter
              att uppfylla målen? Ingetdera gör regeringen.
            </seg>
            <seg n="0d68b61b">
              Herr talman! Jag vill avsluta med att tala om en väldigt viktig
              verksamhet inom domstolarna, och det är nämndemännen, dessa folkets
              representanter i domstolarna. Det är en fantastiskt duktig kår
              av människor. De har inte fått sitt arvode höjt på 15 år. Jag
              kan bara konstatera att på samma tid har vi riksdagsledamöter
              säkert fått vårt arvode fördubblat, men deras arvode har inte
              höjts på 15 år.
            </seg>
            <seg n="59f373b4">
              Om jag förstod Rolf Olsson rätt säger han att den här frågan
              utreds. Det är väldigt konstigt när vi så sent som i augusti i
              socialförsäkringsutskottets betänkande nr 17 om den nya instansordningen
              blev lovade att regeringen skulle överlämna ett lagförslag till
              Lagrådet senast innevarande år, alltså 2005. Då skulle regeringen
              och samarbetspartierna komma med förslag på hur nämndemännens
              situation skulle förbättras. Det gällde rekrytering, ersättning
              och annat. Hur är det med detta? Kan vi få ett besked här i dag?
            </seg>
          </u>
          <note type="speaker" n="43219e7f">
            Anf. 48 BRITTA LEJON (s) replik:
          </note>
          <u who="unknown" xml:id="i-e7c5a3fdc1d0a20a-7" n="6234ae82">
            <seg n="dbb4e5a7">
              Herr talman! Det var ett underligt anförande som Cecilia Magnusson
              höll. Jag tror inte att de som lyssnade blev så mycket klokare
              av det. Det går inte att bemöta allt som Cecilia Magnusson anförde,
              men på en punkt måste jag få korrigera henne. När du från talarstolen
              påstår att jag nyss har sagt att jag bara vill värna journalister,
              åklagare, poliser och politiker i de rättsvårdande insatserna
              i det här samhället och att det bara är den typen av brott som
              vi ska bekämpa, blir jag med rätta upprörd. Det har jag självfallet
              aldrig sagt. Jag tycker att det är fullkomligt vansinnigt att
              jag ska behöva stå här och ta upp tid i kammaren med att kräva
              en förklaring av Cecilia Magnusson. Varför pådyvlar du mig åsikter
              jag aldrig har haft?
            </seg>
          </u>
          <note type="speaker" n="c0a928b7">
            Anf. 49 CECILIA MAGNUSSON (m) replik:
          </note>
          <u who="cecilia_magnusson_ec6e0d" xml:id="i-fd67e9c8f48c66c6-1" n="8482f841">
            <seg n="888b2b33">
              Herr talman! Britta Lejon tog i sitt anförande upp den organiserade
              brottsligheten och nämnde det kommer vi att kunna se i snabbprotokollet
              vilka grupper det här rörde. Det var just de som nämndes.
            </seg>
            <seg n="522cddd6">
              Jag blir förvånad över att Britta Lejon, som vice ordförande
              i justitieutskottet, inte har kunskap om att vanliga människor
              utsätts för detta varje dag. Det är inte bara i min hemstad Göteborg,
              där den organiserade brottsligheten ger sig på vanliga människor
              för att uppnå sina syften och skapar oro och otrygghet för dem
              själva och människor runtomkring. Det som är oroväckande är att
              Britta Lejon inte har den insikten.
            </seg>
            <seg n="fc3d57b2">
              Jag måste få tillägga, vilket jag inte gjorde i mitt anförande,
              att det som den organiserade brottsligheten gör i Sverige i dag
              gör att barn kommer på glid i skolorna. De tar efter. I Göteborg
              har vi ett fenomen som kallas bötning. Det är en dålig beskrivning,
              men det är när barn hotar andra barn och kräver pengar av dem
              annars hotas de med repressalier. Det är precis på samma sätt
              som den organiserade brottsligheten beter sig.
            </seg>
            <seg n="31be1aa6">
              Vad har Britta Lejon och Socialdemokraterna för svar till de
              föräldrar, barn och andra människor som inte får någon hjälp av
              samhället? Det är den viktiga frågan.
            </seg>
          </u>
          <note type="speaker" n="e2783d16">
            Anf. 50 BRITTA LEJON (s) replik:
          </note>
          <u who="unknown" xml:id="i-e7c5a3fdc1d0a20a-8" n="6234ae82">
            <seg n="96bcf6bd">
              Herr talman! Jag tycker att det är sorgligt att vi ska behöva
              uppta tid med sådant här. Men återigen, Cecilia Magnusson, är
              jag självfallet mycket medveten om den brottslighet som finns
              i Sverige. Självfallet är det också en av orsakerna till att den
              styrande majoriteten, bestående av socialdemokrater, miljöpartister
              och vänsterpartister, anslår många fler miljarder till rättsväsendet,
              däribland polisen.
            </seg>
            <seg n="b8b134c1">
              Självfallet ska brottslighet bekämpas oavsett var den finns och
              oavsett vem den drabbar. Varje brott är ett brott för mycket.
              Men jag menar att Cecilia Magnusson bör vara lite mer varsam när
              hon citerar människor än vad hon hittills har visat prov på. Läs
              gärna protokollet, Cecilia Magnusson!
            </seg>
          </u>
          <note type="speaker" n="cc453974">
            Anf. 51 CECILIA MAGNUSSON (m) replik:
          </note>
          <u who="cecilia_magnusson_ec6e0d" xml:id="i-fd67e9c8f48c66c6-2" n="8482f841">
            <seg n="432adaa5">
              Herr talman! Ja, jag tycker att det är sorgligt att situationen
              för människorna ser ut som den gör, att otryggheten växer för
              fler människor. Hillevi Engström, Beatrice Ask och våra borgerliga
              bröder och systrar har också talat om hur verkligheten ser ut.
              Det är sorgligt att det ser ut på detta sätt.
            </seg>
            <seg n="3b73d533">
              Vi i den borgerliga alliansen är övertygade om att de förslag
              som vi har betydligt bättre kan leva upp till de förväntningar
              som vanliga människor har på rättsväsendet och på staten i de
              här fallen. Vi måste leva upp till att vi ska skydda människor
              från brott. Socialdemokraterna har inte den insikten, enligt vårt
              förmenande, eftersom ni inte anslår tillräckligt med medel och
              inte lägger tillräckliga lagförslag för att vi ska kunna leva
              upp till det ansvar som människor ger oss.
            </seg>
          </u>
          <note type="speaker" n="75a1ddaf">
            Anf. 52 ROLF OLSSON (v) replik:
          </note>
          <u who="rolf_olsson_2d3bf9" xml:id="i-db3491623522b0fc-5" n="e15468cc">
            <seg n="37f4021c">
              Herr talman! Cecilia Magnusson frågade om nämndemän, och jag
              vill först understryka att det naturligtvis är jätteviktigt att
              det sker en tryggad rekrytering av nämndemän så att det också
              speglar befolkningen på ett bättre sätt än vad som är fallet nu.
            </seg>
            <seg n="ade9df2d">
              Det pågår ett arbete på Regeringskansliet när det gäller de frågorna,
              och det kommer ett förslag. Det besked jag har är att det kommer
              under våren. Det finns omtalat i budgetpropositionen, vilket man
              kan läsa sig till om man är en flitig läsare det är säkert Cecilia
              Magnusson. Men det besked jag har är att det är något försenat
              och att det kommer våren 2006.
            </seg>
            <seg n="335edf49">
              Jag lyssnade naturligtvis uppmärksamt på Cecilia Magnussons inlägg.
              Jag uppfattar inte det här som en runda med fasta turer kring
              domstolarna, utan jag tar mig före att fråga Cecilia om någonting
              som jag tycker är jätteviktigt och som har förbryllat mig.
            </seg>
            <seg n="706d0c68">
              Jag hörde nyss att ni i borgerligheten inte skulle skämmas över
              att ni var oeniga, men det är ändå påfallande vad oeniga ni är
              när man tittar på de här förslagen. Reservationerna 25 representerar
              varsin uppfattning när det gäller den framtida oerhört viktiga!
              organisationen av polisen. Där skiljer ni er åt rakt av. Det är
              alltifrån Centerns vanliga decentralisering och tal om satsning
              på den lokala polisen, som kd i väldigt stor utsträckning ansluter
              till, fram till Moderaternas tal om en myndighet, som Folkpartiet
              också vill låta utreda.
            </seg>
            <seg n="6eee7384">
              Jag frågar Cecilia Magnusson: Vad är det som gäller i den borgerliga
              alliansen?
            </seg>
          </u>
          <note type="speaker" n="f6adf9ac">
            Anf. 53 CECILIA MAGNUSSON (m) replik:
          </note>
          <u who="cecilia_magnusson_ec6e0d" xml:id="i-fd67e9c8f48c66c6-3" n="8482f841">
            <seg n="05678f6e">
              Herr talman! Nämndemannakommittén presenterade sitt förslag 2002,
              Rolf Olsson. Regeringen har haft väldigt god tid på sig att bereda
              detta ärende. I augusti i år sade regeringen att senast innevarande
              år, 2005, skulle en lagrådsremiss presenteras. Är det inte lite
              ineffektivt att inte kunna prestera förslag i en så här viktig
              fråga på så lång tid? Tycker inte Rolf Olsson att det är lite
              konstigt, när man i augusti lovar att det ska komma före december
              och nu ska det komma till våren? Det börjar likna flickan på lasarett,
              en gammal sång som jag sjöng när jag var liten.
            </seg>
            <seg n="bb55fab9">
              Det är inte acceptabelt att nämndemännen år efter år ska leva
              med den låga ersättningen. De ska inte ens få ersättning när målen
              inställs, och de har tagit ledigt från sina jobb och förlorar
              både arbetsförtjänst och ersättning från domstolarna. De lever
              under förhållanden som inte någon kan acceptera.
            </seg>
            <seg n="97d6694c">
              Rolf Olsson står här och säger: Ja, det blir ju försenat, och
              det kan komma i vår. Det är inte acceptabelt! Vi måste ha fram
              förslag nu. Det gäller inte bara den vanliga verksamheten. Men
              nu gäller det migrationsdomstolarna, där nämndemän ska rekryteras
              och utbildas, och vi måste veta vad det är för förhållanden som
              gäller för dem. Tycker inte Rolf Olsson det?
            </seg>
          </u>
          <note type="speaker" n="6e9c146a">
            Anf. 54 ROLF OLSSON (v) replik:
          </note>
          <u who="rolf_olsson_2d3bf9" xml:id="i-db3491623522b0fc-6" n="e15468cc">
            <seg n="0dd37a08">
              Herr talman! Jo, jag kan gärna hålla med om att det är lång tid.
              Men jag har, som sagt, god förtröstan om att det kommer ett väl
              berett förslag i vår. Jag väntar hellre på det än att jag får
              ett förslag som inte är tillräckligt berett. Det handlar ju inte
              bara om ersättningen, utan om hela rekryteringsfrågan och försörjningen
              av bra nämndemän på sikt. Det är ett väldigt viktigt område, och
              jag räknar som sagt med att det kommer ett bra förslag.
            </seg>
            <seg n="25ccfdce">
              På tal om effektivitet, kunde Cecilia Magnusson icke ge ett enda
              ord till svar när det gäller oenigheten, den alldeles uppenbara
              oenigheten på det mest centrala området, det mest pengakrävande
              området inom hela rättsväsendet, nämligen polisen inte ett enda
              ord! Jag förväntar mig att Cecilia Magnusson ger oss ett ord av
              vägledning när det gäller vad som ska ske framöver för polisorganisationen,
              när ni är så uppenbart oeniga i den borgerliga alliansen och strävar
              åt diametralt olika håll. Vem är det som ska bestämma?
            </seg>
          </u>
          <note type="speaker" n="053c5bc1">
            Anf. 55 CECILIA MAGNUSSON (m) replik:
          </note>
          <u who="cecilia_magnusson_ec6e0d" xml:id="i-fd67e9c8f48c66c6-4" n="8482f841">
            <seg n="c89b58f6">
              Herr talman! Det känns inte så skönt att höra Rolf Olsson ha
              den uppfattningen att nämndemännen inte är viktiga. Vi moderater
              har en helt annan uppfattning. För att ha en förankring i rättssystemet
              är det viktigt med nämndemännen, duktiga och utbildade nämndemän.
              Jag känner inte alls samma förtröstan som Rolf Olsson.
            </seg>
            <seg n="1b9648d2">
              Rolf Olsson får ursäkta, men han hade möjlighet att begära replik
              på Hillevi Engström och diskutera polisfrågorna. Nu orkade inte
              Rolf Olsson göra detta. När han inte har någonting att säga till
              nämndemännens försvar tar han upp polisfrågan.
            </seg>
            <seg n="de730873">
              Men jag kan tala om för Rolf Olsson att han kommer att bli helt
              bönhörd innan valet. Då kommer den borgerliga alliansen att vara
              väldigt överens om ett förslag om hur polisorganisationen ska
              se ut som väljarna kan ta ställning till i valet i september.
            </seg>
          </u>
          <note type="speaker" n="6a9af1fb">
            Anf. 56 KARIN GRANBOM (fp):
          </note>
          <u who="karin_granbom_66795b" xml:id="i-8428bf3b106015e2-0" n="122071e6">
            <seg n="69818d2e">
              Herr talman! I dag debatterar vi hur våra skattepengar ska satsas
              för att bekämpa brott och öka tryggheten. Många medborgare är
              redo att betala en hel del för att minska risken för att kränkas
              och skadas genom att bli utsatta för brott. Jag är övertygad om
              att många tycker att man ska satsa mer på rättsväsendet än vad
              regeringen gör.
            </seg>
            <seg n="49454915">
              Om det är en viktig skiljelinje om rättsväsendet är strukturellt
              underfinansierat eller ej vill jag verkligen vidhålla att det
              är det. Det är helt oacceptabelt. Rättsväsendet utgör kärnan i
              en demokratisk rättsstat.
            </seg>
            <seg n="8e670cbd">
              Politik handlar om det man ser och det man inte ser. Jag ska
              börja med att säga att jag ser att brottsligheten blir allt grövre,
              alltmer avancerad och att rättsväsendet i dag inte förmår att
              hålla jämna steg.
            </seg>
            <seg n="14cb23c4">
              När det gäller polisen, som är den första länken i rättskedjan,
              så ser jag att det kommer ut nya poliser från polishögskolorna
              men inte att uppklaringsprocenten när det gäller brotten ökar.
              Det är det som är målet. Antalet erfarna poliser och antalet civilanställda
              minskar. Därmed bedrivs en hel del av arbetet ineffektivt.
            </seg>
            <seg n="09decc46">
              För några dagar sedan träffade jag några poliser. De oroade sig
              för hur mycket av deras tid som går åt till rapportering och administrativt
              arbete. Så sade de: När det händer en grej, som till exempel bilstöld,
              så skriver vi en massa, och det gör vi mest bara för att kunna
              konstatera att brottet kan avskrivas. Det är väl ändå galet?
            </seg>
            <seg n="a459f755">
              Förtroendet för polisen blir allt sämre. En del av detta beror
              på att det många gånger inte händer någonting då man har gjort
              en polisanmälan, och så förstås på att uppklaringsprocenten är
              låg. Av 100 bostadsinbrott uppklaras 4, av 100 skadegörelsebrott
              uppklaras 4, och bara 6 av 100 bilstölder klaras upp. För att
              ta tag i det här usla resultatet ska det nu göras en mängdbrottssatsning.
              Jag minns att för en tid sedan hade polisen en mängdbrottslighetsdag.
              Då skulle de under en dag ta tag i högarna. Nu är alltså mängdbrottsligheten
              i fokus igen. Jag hoppas att det inte bara kommer att vara en
              satsning som sträcker sig fram till valet, för att regeringen
              ska kunna visa på en ökad uppklaringsprocent för den stora massan
              som drabbas av brott. Dessutom vill jag säga att flera poliser
              med mig befarar att den här satsningen kommer att ske på bekostnad
              av bekämpandet av de grova brotten.
            </seg>
            <seg n="ef27f357">
              Nästa länk i rättskedjan är åklagarna, och de jobbar järnet kan
              jag säga. Men tyvärr blir enbart 60 % av de misstänkta lagförda,
              och det beklagar också utskottsmajoriteten. Även om man självklart
              önskar en högre andel lagförda tycker jag egentligen att det är
              rätt så bra av åklagarna att kunna hålla 60 %, eftersom inströmningen
              har ökat och de är klart underbemannade. Men vad som är riktigt
              dåligt, vill jag säga, är att bara 3040 % av de familjevåldsmisstänkta
              lagförs. Det nämner inte majoriteten.
            </seg>
            <seg n="4a740ce5">
              När riksåklagaren besökte utskottet förra året talade han om
              satsningar som han ville göra inom olika brottstyper. Han ville
              prioritera familjevåld och sexualvåld, han ville få resurser att
              utbilda 35 specialister och tillsammans med polisen inrätta familjevåldsenheter
              i samtliga län. Åklagarmyndigheten vill dessutom ha en förstärkning
              för att utbilda några specialister i ekobrott, miljöbrott, mängdbrott
              och organiserad brottslighet. Men det blir nej tack från majoritetens
              sida, och ambitionerna fick läggas i garderoben.
            </seg>
            <seg n="722a62c8">
              Mot denna bakgrund tycker jag att det är konstigt att Rolf Olsson
              från Vänsterpartiet kan stå här och prata om att de noggrant ska
              följa kompetensutvecklingen i rättsväsendet. Texten känns också
              märklig. Så här står det: Vissa brottstyper ska på grund av sin
              karaktär uppmärksammas särskilt av Åklagarmyndigheten, nämligen
              vålds- och narkotikabrottslighet, hatbrott, ekonomisk brottslighet
              samt brott mot miljön. Det sedan åtskilliga år inledda arbetet
              med att vidareutveckla förmågan att bekämpa dessa brottstyper
              ska fortsätta med oförminskad kraft.
            </seg>
            <seg n="48067495">
              För någon som inte brukar läsa politiska texter kan det låta
              som om majoriteten vill vara kraftfull och stödjande, inte som
              det egentligen betyder, att de säger nej till förfrågningar från
              myndigheten om att göra välbehövda utbildnings- och samverkanssatsningar.
            </seg>
            <seg n="59b4b5d7">
              Därutöver: I regleringsbrevet för 2006 har regeringen gått in
              och öronmärkt pengar, inom ramen för den befintliga budgeten,
              för att Åklagarmyndigheten ska effektivisera när det gäller miljöbrottsligheten.
              Man kan undra vad Miljöpartiet vek sig för i budgetförhandlingarna
              för att få detta. Nog är det väl bra med ökad kompetens inom miljöbrott,
              men att styra utan att lägga till pengar så att befintlig verksamhet
              och andra områden, såsom familjebrott och sexualbrott där det
              finns ett synnerligen stort behov av att satsa, måste bortprioriteras
              är inget som jag stöder.
            </seg>
            <seg n="ee60f6b2">
              Jan Ertsborn ska senare i debatten tala om domstolarna. Därför
              ska inte jag beröra det i mitt anförande.
            </seg>
            <seg n="602b8bbe">
              Nu har vi kommit till sista länken i kedjan: kriminalvården.
              Jag ser att regeringen anslår 400 miljoner extra i år, och det
              är ju väl det, de var ju tvingade. Annars hade kriminalvården
              hamnat på en anslagskredit på 15 %, och 10 % är absoluta max.
              Normalt ska myndigheterna ligga på noll. Så alla pengar nästa
              år går till skuldsanering. På det sättet kommer i stort sett även
              framtida ramhöjningar att användas. Det som blir över när kriminalvården
              betalt av skulderna för att få en budget i balans äts upp av en
              nödvändig utbyggnad.
            </seg>
            <seg n="38369dd8">
              Kvalitetsökningar i form av vård och påverkansarbete för att
              minska återfall i brott kan vi inte vänta oss. I betänkandet redovisas
              att det skett en kraftig ökning av den outnyttjade tiden. I går
              blev jag uppmärksammad på att man för cirka ett år sedan, i samband
              med att man beslutade om senare upplåsning och tidigare inlåsning
              av intagna, också beslutade att full sysselsättning för intagna
              inte längre är en 40-timmarsvecka, som i övriga samhället, utan
              en 30-timmarsvecka. Då kan man fråga sig om det handlar om att
              vänja intagna vid någon slags halvtidsarbetslöshet.
            </seg>
            <seg n="4564cca9">
              Narkotikasituationen fortsätter att vara problematisk. Inte någon
              gång på 2000-talet har det varit så många intagna som antingen
              enbart missbrukar narkotika eller har någon form av blandmissbruk.
              Många fortsätter att missbruka i anstalt, och beroendet finns
              kvar när de har gått ut. Tänk vilken chans man går miste om genom
              att ignorera den! Plötsligt har man stora delar av Sveriges tunga
              missbrukare på ett och samma ställe, och man behöver inte bjuda
              på några sprutor, man vet var man har dem ändå. Då gäller det
              ju att sätta in rejäla resurser, kompetent behandlingspersonal,
              och få stopp på missbruket, och därefter se till så att de får
              stöttning ute i samhället efter frigivning. I stället lämnas många
              vind för våg efter straffet. Cirkeln börjar om igen, brott begås,
              människor kränks, resurser tas i anspråk, och många kommer åter
              i fängelse.
            </seg>
            <seg n="a3b51c83">
              Det betänkande som vi debatterar i dag är tjockt, men man får
              inte ut särskilt mycket av att läsa det. Det är vackra ord som
              kan tolkas på många sätt. Det är så mycket dolt att det krävs
              experter för att man inte ska bli bortsnurrad. Jag ska avsluta
              det här anförandet med ett exempel där jag ska skrapa på fernissan.
            </seg>
            <seg n="29b24c85">
              Det handlar om svaret på de motioner som oroar sig för den svåra
              säkerhetssituationen för vissa religiösa samfund.
            </seg>
            <seg n="cd328473">
              Majoriteten svarar att hoten mot religiösa samfund är en allvarlig
              brottslighet och att samhället tveklöst har ett ansvar för att
              tillse att minoritetsgrupper kan verka oförhindrat i det svenska
              samhället. De uppmanar den öppna polisen och Säpo att arbeta målmedvetet
              brottsförebyggande och säger att de brott som begås ska utredas
              och beivras. Men att, som det föreslås i flera av motionerna min
              kommentar är att det är bara två ge löpande statsbidrag till judiska
              institutioner och samfund för egna säkerhetsåtgärder skulle enligt
              utskottets mening föra för långt.
            </seg>
            <seg n="eb3a660f">
              Vad blir det av detta? Ingenting skulle jag tro. Den judiska
              församlingen får även i fortsättningen själv betala säkerhetskostnader
              som uppgår till en fjärdedel av deras kassa för att man ska våga
              utöva sin religion.
            </seg>
            <seg n="7686aefa">
              Islamic Center i Malmö kan nu efter ett antal attentat i praktiken
              inte längre försäkra sin fastighet. Självrisken blir så hög att
              medlemmarna i stället får vakta sin helgedom själva på nätterna.
              Stöd för en bättre säkerhetssituation kan de inte vänta sig av
              dagens majoritet.
            </seg>
            <seg n="45fbac45">
              Från oppositionen har vi en reservation i detta ämne som säger
              att vi vill låta utreda hur statens insatser för säkerheten i
              anslutning till berörda samfund ska förbättras. Det är en fråga
              om statens ansvar att garantera religionsfrihet och jag tycker
              att det är skamligt att vi inte kan ha en samsyn om detta.
            </seg>
          </u>
          <note n="05d70d48">
            Jag avslutar med att yrka bifall till reservation 1.
          </note>
          <note type="speaker" n="9aad4245">
            Anf. 57 BRITTA LEJON (s) replik:
          </note>
          <u who="unknown" xml:id="i-e7c5a3fdc1d0a20a-9" n="6234ae82">
            <seg n="6c38a41f">
              Herr talman! Jag bad om en replik när det gäller religiösa samfund
              och deras mycket berättigade skyddsbehov.
            </seg>
            <seg n="b538c055">
              Det som var problemet för majoriteten och som gjorde att vi inte
              hade möjlighet att gå med på de två motioner som finns i frågan
              var att de båda motionerna enbart tar upp de judiska församlingarnas
              skyddsbehov.
            </seg>
            <seg n="92f8b747">
              Hur reservationen är utformad är en annan sak. Den är lite mer
              generell. Men motionerna tar bara upp judiska församlingar.
            </seg>
            <seg n="c0656277">
              Hot- och hatbrotten ökar. Det har varit uppe tidigare i debatten.
              De riktar sig mot olika religiösa samfund. Det är något som naturligtvis
              måste tas på största allvar.
            </seg>
            <seg n="8ba0886c">
              Alla aktörer måste självklart själva ta ansvar att bedriva ett
              aktivt säkerhetsarbete. Det är jag övertygad om att den judiska
              församlingen också gör. Inom ramen för de vanliga anslagen till
              polisen och övriga brottsbekämpande myndigheter måste man vara
              beredd att hjälpa till om man bedömer att situationen blir så
              allvarlig att församlingarnas egna resurser inte räcker till.
            </seg>
            <seg n="746da4d3">
              Just den judiska församlingen i Helsingfors blir inte lämnad
              vind för våg. Helsingforss stad tillskjuter medel för att hjälpa
              till med säkerhetsarbetet där. För majoritetens del var det så
              att vi inte kan peka ut att just judiska församlingar har ett
              behov. Vi vet att till exempel muslimska församlingar i Sverige
              har ett sådant behov.
            </seg>
          </u>
          <note type="speaker" n="fecbd1be">
            Anf. 58 KARIN GRANBOM (fp) replik:
          </note>
          <u who="karin_granbom_66795b" xml:id="i-8428bf3b106015e2-1" n="122071e6">
            <seg n="3cdfdc25">
              Herr talman! Jag är glad att jag får en replik på detta. Det
              är ett oerhört viktigt ämne. Det handlar om grundläggande rättigheter
              och friheter.
            </seg>
            <seg n="bf1b27bc">
              Jag vet att Judiska Församlingen är mest oroad. De får lägga
              miljoner på säkerhetsåtgärder. De är helt klara över att om de
              inte lägger en fjärdedel av sina pengar på säkerhetsåtgärder som
              vakter och annat kommer det att hända något. Därför lägger de
              dessa pengar.
            </seg>
            <seg n="f9fa8e31">
              Motionerna har handlat om de judiska församlingarna. Det är rätt.
              Jag kan se att det finns fler samfund som skulle behöva ett ytterligare
              skydd. Jag nämnde själv Islamic Center i Malmö. De judiska församlingarna
              är särskilt utsatta och bör därför uppmärksammas.
            </seg>
            <seg n="0d65418d">
              Vi har ju skrivit en reservation där vi tycker att man allmänt
              bör se över hur det ser ut. Det handlar ju om att människor i
              Sverige ska kunna utöva sin religion utan att behöva vara rädda.
            </seg>
            <seg n="f7bd6502">
              Jag är bekymrad över att det inte kommer att hända något utifrån
              det som majoriteten har skrivit. Inte förrän jag får något slags
              bevis på att det kommer att hända något tror jag att den här texten
              är meningslös. Säpo har visserligen redan sagt att det finns ett
              hot mot den judiska församlingen. Men man gör ju ingenting. Den
              judiska församlingen får göra det själv. Jag vet att många är
              besvikna.
            </seg>
            <seg n="d39257f9">
              Annelie Enochson som är särskilt kunnig när det gäller de här
              frågorna kommer senare i debatten. Jag hoppas att ni ställer samma
              frågor till henne.
            </seg>
          </u>
          <note type="speaker" n="005311c3">
            Anf. 59 BRITTA LEJON (s) replik:
          </note>
          <u who="unknown" xml:id="i-e7c5a3fdc1d0a20a-10" n="6234ae82">
            <seg n="930f6ef8">
              Herr talman! Jag ska inte på något sätt ifrågasätta Karin Granboms
              beskrivning av verkligheten. Men jag vill problematisera den på
              en punkt.
            </seg>
            <seg n="b0547752">
              Ett bekymmer är att vi inte vet hur hoten mot olika religiösa
              samfund ser ut. Vi vet att vi inte vet hur omfattande de är mot
              muslimska samfund eftersom det inte har varit föremål för den
              statistikinsamling och det kartläggningsarbete som myndigheterna
              hittills har gjort. Nu ska vi flytta över statistiken för hatbrott
              och liknande hot till Brå. Det här är givetvis en fråga som kommer
              att uppmärksammas i det sammanhanget. Vi får se till att täppa
              till de problem och den kunskapslucka som finns.
            </seg>
            <seg n="85dab6a2">
              Utan att ha någon speciell kompetens när det gäller den judiska
              församlingen i Helsingfors vill jag säga att det är våra brottsbekämpande
              myndigheters ansvar att hjälpa till. Det inbegriper självfallet
              också Säpo. Om man bedömer att det finns allvarliga hot som är
              av en sådan karaktär att deras insatser måste tas i anspråk kommer
              det självfallet att ske.
            </seg>
          </u>
          <note type="speaker" n="a265e0dc">
            Anf. 60 KARIN GRANBOM (fp) replik:
          </note>
          <u who="karin_granbom_66795b" xml:id="i-8428bf3b106015e2-2" n="122071e6">
            <seg n="189099bc">
              Herr talman! Om man inte vet hur det ser ut är det väl bäst att
              se till att göra en ordentlig utredning. Britta Lejon har nu lovat
              att när man vet det och om situationen inte ser bra ut ska det
              självklart göras insatser.
            </seg>
            <seg n="664be075">
              Det har jag noterat. Ni ska veta att ni har många ögon på er
              när det gäller den här frågan. Frågan kommer säkert upp igen.
            </seg>
            <seg n="0935c1d5">
              Jag är glad att jag får höra åtminstone den här typen av inställning.
              Det vi har fått höra från ansvarig minister när den här frågan
              har kommit upp i medierna tidigare har varit väldigt svårt att
              förstå och ta till sig. Det har varit rent av stötande.
            </seg>
          </u>
          <note type="speaker" n="520d222c">
            Anf. 61 JEPPE JOHNSSON (m):
          </note>
          <u who="jeppe_johnsson_f5be11" xml:id="i-1c2f51974f1efd7d-0" n="71421a55" next="i-17b23781834c3c24-0">
            <seg n="e9fb60ab">
              Herr talman! I vissa kretsar blir ingen glad när polisen kommer,
              men i andra kretsar blir man glad när polisen kommer.
            </seg>
            <seg n="c0dc6e18">
              Jag var ute och tog en kopp kaffe och en smörgås. Debatten är
              lång, och för att man ska orka med måste man göra det. Jag fick
              då ett samtal från en av medborgarna hemma i kommunen som talade
              om hur glad man blev när man fick två närpoliser. Befolkningen
              blev så glad att några tog fram sina kameror och fotograferade.
              Visst kan polisen göra vanliga människor glada. Tack till dig
              som ringde.
            </seg>
            <seg n="43505564">
              Jag står givetvis bakom samtliga våra reservationer och särskilda
              yttranden, men jag yrkar bifall bara till reservationerna 1 och
              27.
            </seg>
          </u>
          <note n="4f8128a3">
            Herr talman! År 2003 dömdes 185 personer för grov kvinnofridskränkning.
          </note>
          <u who="jeppe_johnsson_f5be11" xml:id="i-17b23781834c3c24-0" n="71421a55" prev="i-1c2f51974f1efd7d-0">
            <seg n="772aa0eb">
              Ingen fick sex års fängelse. Ingen fick fem år. Ingen fick fyra
              år. Ingen fick tre år. Fem fick mellan två och tre år. 36 fick
              mellan ett och två år. 25 fick ett år. Det stora flertalet, nämligen
              82 fick mellan sex och tolv månader. 31 fick mellan tre och sex
              månader. Sex fick mellan en och tre månader.
            </seg>
            <seg n="7146552a">
              Herr talman! Den möjliga straffskalan går från sex månader till
              sex år. Snittsiffran det här året var tio och en halv månad.
            </seg>
            <seg n="e1b797eb">
              Rent teoretiskt har de 37 som fick högst sex månader för brottet
              grov kvinnofridskränkning kunnat avtjäna sitt straff med fotboja
              ute i den fria luften, i alla fall under delar av dygnet.
            </seg>
            <seg n="3b2dfb9c">
              Detta är ingen tillfällighet eller slump, herr talman. Så här
              vill den nuvarande politiska majoriteten i Sverige att straffskalan
              ska användas.
            </seg>
            <seg n="b7e365ff">
              Herr talman! För några veckor sedan gick justitieministern ut
              och förkunnade att straffskalornas användning och den mängd av
              olika påföljdskombinationer som finns i dag skall , som ni ju
              brukar använda, ses över. I stället för att vidta nödvändiga åtgärder
              direkt väljer justitieministern att begrava frågan i alla fall
              över detta val och förmodligen över ytterligare något. Detta ska
              vi dock se till att förändra i september.
            </seg>
            <seg n="0cbe542f">
              Riksåklagaren, som fick uppdraget, konstaterar att en total översyn
              tar väldigt lång tid. Mig veterligt har inte heller Riksåklagaren
              fått några medel för detta. Det hade han i alla fall inte fått
              när vi hade riksåklagarens rådgivande nämnd senast.
            </seg>
            <seg n="1f50d724">
              Herr talman! Vi moderater vill att hela straffskalan ska utnyttjas.
              Normalbrottet ska bestraffas från mitten av straffskalan, grova
              brott och återfall högre upp i straffskalan och lindrigare brott
              i den nedre delen. Vi anser alltså att straffmätningen ska utgå
              från mitten av den möjliga straffskalan. Och detta behöver inte
              utredas. Om man vill detta är det möjligt att åstadkomma mycket
              enklare genom att man kompletterar 29 kap. brottsbalken med en
              föreskrift om att straffskalan ska utnyttjas i större utsträckning.
            </seg>
            <seg n="768c6d7a">
              Så här vill inte den politiska majoriteten i dag att det ska
              vara. Den vill att man ska ligga i underkant, helst under.
            </seg>
            <seg n="40175183">
              Herr talman! För att skapa förtroende för påföljdssystemet krävs
              att detta är tydligt och att människor kan förutse vad som händer
              om man begår brott. Vi moderater kräver och vill att påföljdssystemet
              ska göras tydligare. Dagens system gör också att det finns risk
              att brott i olika delar av landet bedöms olika. För att skapa
              förtroende för påföljdssystemet krävs som sagt att det är tydligt
              och förutsebart, och för att uppnå detta föreslår vi att domstolarna
              ska utdöma två påföljder: böter eller fängelse. Fängelsestraffet
              kan i sin tur vara villkorligt eller ovillkorligt. När man dömer
              till villkorligt fängelsestraff kan i detta ingå till exempel
              skyddstillsyn eller samhällstjänst.
            </seg>
            <seg n="c90e93ea">
              Den som ges förtroendet att avtjäna sitt straff genom villkorligt
              fängelsestraff förenat med skyddstillsyn eller samhällstjänst
              ska sköta sina åligganden. Detta är oerhört viktigt. I dag kan
              man ofta missköta sig ganska länge innan det händer någonting,
              och när en misskötsel möjligtvis hamnar i domstol eller i någon
              annan nämnd brukar det oftast räcka med en varning. Det är i dag
              ovanligt att skyddstillsyn eller andra frivårdspåföljder omvandlas
              till fängelse.
            </seg>
            <seg n="cea89b7b">
              Vi vill inskärpa i den enskilda gärningsmannen att han, eller
              för den delen hon, faktiskt har fått ett förtroende att slippa
              gå i fängelse. Det finns tillfällen när det ska vara så en sista
              chans: Sköter du dig den här gången slipper du fängelse. Men då
              ska ett alternativt fängelsestraff ha dömts ut. Den som får detta
              förtroende ska veta att om jag missköter mig så har jag ett antal
              månader i fängelse som väntar, och de väntar omedelbart när jag
              missköter mig.
            </seg>
            <seg n="64f2acc6">
              Vi har också grundinställningen att när man går i fängelse är
              det hela fängelsestraffet som gäller. I dag vet alla att man får
              gå efter två tredjedelar. Även de som missköter sig ganska rejält
              får lov att gå efter två tredjedelar. Det tycker vi är fel. Däremot
              ska möjligheten finnas, och den ska vara stor, att få gå efter
              två tredjedelar om man sköter sig. Det ska alltid löna sig bättre
              att sköta sig än att inte sköta sig. Detta är bra brottsförebyggande,
              för det skulle stävja klimatet inne på fängelserna. Möjligheten
              att bli frigiven är förmodligen den bästa morot någon som sitter
              inne kan ha. Sedan medger jag att det säkert finns de i samhället
              som inte bryr sig om de här morötterna, men då ska de heller inte
              komma ut efter två tredjedelar.
            </seg>
            <seg n="5ab557e2">
              Herr talman! Om man är i behov av vård för sitt missbruk kan
              man få delar av sitt fängelsestraff verkställt genom så kallad
              § 34-placering. Det innebär att man får behandling för sitt missbruk
              i behandlingshem eller familjehem. Före placeringen görs en bedömning
              av hur lång behandlingstid som anses behövas för att man ska komma
              till rätta med ofta ganska svåra missbruk. Ofta är det dock så
              att den intagne när dagen för den villkorliga frigivningen kommer,
              alltså efter två tredjedelar av strafftiden, säger: Nej, jag känner
              nog att jag är färdigbehandlad, så nu går jag! Samhället kan icke
              säga någonting emot detta, utan det är fritt fram att gå. Det
              här tycker vi är fel.
            </seg>
            <seg n="2ad9978f">
              Jag ser möjligheten att avtjäna stora delar av ett fängelsestraff
              på ett vårdhem som ett ömsesidigt förtroende mellan samhället
              och den enskilde missbrukaren. Man skriver på ett kontrakt, och
              har man skrivit på ett kontrakt ska det hållas av bägge parter.
              Har man gemensamt gjort bedömningen att jag behöver så här lång
              tid för att bli frisk och komma till rätta med mina problem ska
              också den tiden avtjänas. Bryter man detta, ja, då ska man tillbaka
              till fängelset, anser vi. Det ska till och med ses som en allvarlig
              misskötsel så att man får sitta av hela straffet.
            </seg>
            <seg n="9f0331c7">
              Herr talman! En utländsk medborgare som döms till fängelse tycker
              vi också ska dömas till utvisning efter avtjänat straff. Den möjligheten
              finns i dag, men det är bara i ungefär 20 % av fallen som en utvisning
              också följer på domen. Antalet som utan eget medgivande avtjänar
              sitt straff i hemlandet var förra året, enligt dagens betänkande,
              bara 45.
            </seg>
            <seg n="1ce7c898">
              Här går det för långsamt! Vi skriver på papper och kommer överens
              i EU, men trots detta var det bara 45 av de utländska medborgare
              som förra året dömdes i Sverige som skickades hem till sina länder.
              Det gjorde visserligen 18 till, fast de gjorde det frivilligt.
              Vi tycker att detta nästan ska vara rutin. Det borde gå att fixa,
              i alla fall inom EU. Kan vi komma överens om allting annat borde
              detta ske med vändande post.
            </seg>
            <seg n="6c6264c9">
              Herr talman! Om jag inte hade mer talartid skulle jag kunna sammanfatta
              dagens kriminalvård i ett enda ord: överfullt.
            </seg>
            <seg n="f454f711">
              I dagens betänkande finns målen för kriminalvården beskrivna.
              Det är inte många av de uppsatta målen som uppfylls. Ett av målen,
              att anstalternas totala platskapacitet skulle utnyttjas effektivt,
              har dock uppnåtts med råge. Vi har i stort sett beläggning på
              över 100 % på både anstalter och häkten.
            </seg>
            <seg n="7126b2ab">
              Ett annat mer positivt mål som faktiskt uppnåtts, det vill jag
              erkänna, är att antalet platser med självförvaltning har ökat.
              Rätt ska vara rätt.
            </seg>
            <seg n="a2486f10">
              Herr talman! Jag ska ge lite beröm till utskottsmajoriteten.
              Ni har i alla fall haft den goda smaken att inte skönmåla verksamheten
              inom kriminalvården så mycket som ni gjorde när det gällde domstolsväsendet.
              Ni brukar ju reflexmässigt tala om hur bra allting är trots att
              ni har räknat upp alla de mål som inte har uppfyllts.
            </seg>
            <seg n="71d589c8">
              Annars är bilden av svensk kriminalvård dyster i många avseenden.
              Antalet verkställighetsfall på våra häkten har ökat ytterligare
              från en redan hög nivå. Sysselsättningsgraden för de intagna minskar,
              antalet lekmannaövervakare minskar, man har inte tillräckligt
              med verkställighetsplaner, och de man har håller inte tillräckligt
              hög kvalitet. Så skriver utskottsmajoriteten. Detta är inte bra.
              Här finns oerhört mycket att göra.
            </seg>
            <seg n="c465e547">
              Nu skjuter Socialdemokraterna och stödpartierna till en del pengar,
              och det välkomnar vi. Det är bra och nödvändigt. Största delen
              är dock, om ni inte har upptäckt det själva, skuldsanering. Kriminalvården
              har varit satt på svältkur under många år. Vi har haft och har
              en kriminalvård på kredit. Kriminalvården borde ha begärt sig
              själv i konkurs för länge sedan. Nu finns inte den möjligheten;
              annars hade man säkert gjort det. Vi moderater tror inte att de
              tillskott som ni föreslår räcker. I vårt alternativa förslag lägger
              vi direkt ungefär 400 miljoner extra till kriminalvården. Och
              vi tror att det behövs om de mål som regeringen sätter upp i budgeten
              ska gå att nå.
            </seg>
            <seg n="a39a3613">
              I förslaget till budget under rubriken Återfallen i brott ska
              minska finns följande målsättningar, som jag helt delar och ställer
              mig bakom.
            </seg>
            <seg n="7fcbbc96">
              Herr talman! Mål och medel måste gå att förena. Det har inte
              varit möjligt för kriminalvården i Socialdemokraternas Sverige
              de senaste tio åren.
            </seg>
          </u>
          <note type="speaker" n="cd6c5514">
            Anf. 62 LEIF BJÖRNLOD (mp) replik:
          </note>
          <u who="leif_bjornlod_8cb7a2" xml:id="i-56f4054916eb7c15-5" n="d8b3d1d7">
            <seg n="0b611d38">
              Herr talman! Din partikamrat Hillevi Engström var uppe i talarstolen
              och tog som en av sina första frågor upp attityden till polisen.
              Det var ju ett trevligt och positivt vittnesbörd du hade med dig
              från din kamrat i Skåne, som jag uppfattade det. Jag kan också
              erkänna att jag blev väldigt glad när jag såg en inlinesbeklädd
              polis hemma på Arvika torg. Det kändes väldigt trevligt, och han
              väckte stor positiv uppmärksamhet.
            </seg>
            <seg n="c482cc14">
              Nu skulle jag bara vilja ställa en annan fråga. Moderaterna har
              ju varit med, och tillsammans med Vänstern och Centerpartiet har
              vi gått emot Socialdemokraterna när det gäller den mångfald av
              repressiv lagstiftning som numera drabbar oss. Vi har infört en
              förfärlig mängd nya övervakningsmetoder. Nu senast antog EU, efter
              svenskt agerande, reglerna om datatrafikloggning.
            </seg>
            <seg n="abc20a2b">
              Tror du att det finns någon risk att allmänhetens attityd gentemot
              polisen förändras på grund av det som många uppfattar som en intill
              kränkning gränsande övervakning?
            </seg>
          </u>
          <note type="speaker" n="989e54d6">
            Anf. 63 JEPPE JOHNSSON (m) replik:
          </note>
          <u who="jeppe_johnsson_f5be11" xml:id="i-481fa362c82fdb93-0" n="71421a55">
            <seg n="d41882f8">
              Herr talman! Riktigt från Skåne är jag inte, men från gränsen.
              Jag kommer från Blekinge.
            </seg>
            <seg n="094a759d">
              Det är inte alltid bra att man fotograferar polisen. Det gör
              en del demonstranter också i ett annat syfte. Men jag garanterar
              att i Sölvesborg var det ett gott syfte. Man blev glad av att
              man såg en polis. Tack Anna-Karin Steen för samtalet.
            </seg>
            <seg n="5363c8af">
              När det gäller datatrafikloggningen tar ju Leif Björnlod upp
              en punkt där vänstermajoriteten inte är överens. Jag ska bara
              säga det därför att ni på er sida brukar hugga väldigt mycket
              på om det skiljer några hundratusen kronor i budgeten fram och
              tillbaka. Men här är ett grundläggande problem som ni inte är
              överens om.
            </seg>
            <seg n="adfb8c37">
              Det finns allmänhet som kan tycka att det här är mycket integritetskränkande,
              att någon kan gå in och titta på precis vad jag har haft för datatrafik.
              Det är därför vi har tagit ställning på det sätt vi har gjort.
            </seg>
          </u>
          <note type="speaker" n="782127ad">
            Anf. 64 LEIF BJÖRNLOD (mp) replik:
          </note>
          <u who="leif_bjornlod_8cb7a2" xml:id="i-56f4054916eb7c15-6" n="d8b3d1d7">
            <seg n="55916ec0">
              Herr talman! Det här tycks ju vara en partiskiljande fråga. Som
              jag förstår finns det en stor oenighet även inom den så kallade
              alliansen i den här frågan. Då tycker jag att det finns skäl att
              fundera lite längre med anledning av Hillevi Engströms uttalande
              om människors förhållande till polisen. Jag tycker att det finns
              anledning att fundera på om man skulle kunna omformulera delar
              av polisens verksamhet till PR-verksamhet för att kunna fortsätta
              vidmakthålla den här positiva attityden.
            </seg>
          </u>
          <note type="speaker" n="67cbbab8">
            Anf. 65 JEPPE JOHNSSON (m) replik:
          </note>
          <u who="jeppe_johnsson_f5be11" xml:id="i-481fa362c82fdb93-1" n="71421a55">
            <seg n="fd05fe51">
              Herr talman! Den bästa PR polisen kan göra är att den syns på
              gator och torg, att polisen kommer när vi ringer, även om det
              bara är ett lägenhetsinbrott eller om det bara är någon som har
              krossat min ruta. En polis som kommer är vad människor behöver
              och vill ha. Även om det inte finns några gärningsmän närvarande
              är närvarande polis, en lokal polis som har kännedom om de små
              byarna och de små städerna, den bästa PR som polisen kan göra.
              Någon annan PR tror jag inte att de behöver. Och här skulle Leif
              Björnlod ha kunnat hjälpa till med att påverka vänsteralliansen
              lite mer så att det faktiskt hade funnits pengar att både behålla
              de gamla poliserna och anställa de nya.
            </seg>
          </u>
          <note type="speaker" n="05bc98ab">
            Anf. 66 JAN ERTSBORN (fp):
          </note>
          <u who="jan_ertsborn_0fcba0" xml:id="i-5e786e1aca13918d-0" n="0b0dd157">
            <seg n="f4441894">
              Herr talman! Vi har nu i ungefär 3 ½ timme lyssnat till brott
              och straff, polis och kriminalvård, med ett litet undantag för
              Cecilia Magnusson som berörde domstolarna. Jag ska under mina
              minuter enbart ägna mig åt domstolarna, och då inte i första hand
              ur brottmålssynpunkt, för det ska ni veta att när vi framför kritik
              mot domstolarna är det brottmålen som fungerar bäst i domstolarna
              i dag. De stora problemen ligger på övrig verksamhet i domstolarna.
            </seg>
            <seg n="d9a0e061">
              När jag förbereder anföranden brukar jag gå tillbaka till min
              egen verksamhet som advokat och även gå ut och prata med några
              chefsdomare. Men den här gången behövde jag inte göra någotdera
              utan jag kunde läsa i betänkandet helt enkelt.
            </seg>
            <seg n="e82ce2d7">
              Utskottsmajoriteten skriver ju i ingressen att verksamhetsresultatet
              för domstolsväsendet är godtagbart. När man läser några sidor
              framåt hittar man argumenten för detta.
            </seg>
            <seg n="1afffb33">
              Om vi börjar med tingsrätterna kan vi se att de inte har uppnått
              något av de nio verksamhetsmålen avseende balanserade mål. Det
              inger oro för de kommande åren, skriver utskottsmajoriteten.
            </seg>
            <seg n="54944c06">
              Hovrätterna har uppnått tre av sex verksamhetsmål beträffande
              balanserna.
            </seg>
            <seg n="c3b5906f">
              För länsrätternas del är det en kraftig inströmning av nya mål
              och en ökning av balanserna. Det inger oro för de kommande åren,
              skriver utskottsmajoriteten.
            </seg>
            <seg n="ad4889be">
              När det gäller kammarrätterna skriver majoriteten att arbetssituationen
              fortfarande är bekymmersam.
            </seg>
            <seg n="4c8433fa">
              De här sakerna leder alltså fram till att man instämmer med regeringen
              i att det är ett godtagbart resultat som domstolsväsendet redovisar.
              Det här är ju ett mycket märkligt resonemang. Det finns inte någon
              som helst logik i detta. För mig är det helt omöjligt att förstå.
            </seg>
            <seg n="a2d70022">
              Situationen i de allmänna domstolarna, tingsrätterna framför
              allt, är bekymmersam såtillvida att majoriteten har fattat ett
              antal beslut om förändringar, sammanläggningar och liknande. Det
              tar naturligtvis mycket tid i anspråk. Mycket arbetskraft går
              åt till att hantera organisationsfrågor. Detta borde vi inte ha
              genomfört. Vi borde ha väntat med det tills vi hade en situation
              där vi hade allt under kontroll.
            </seg>
            <seg n="0cd193c8">
              Regeringen och riksdagen har tillfört medel till domstolsväsendet
              de senaste åren. Så det är inte i kronor räknat det är problem.
              Men det räcker ändå inte till. Det är alldeles uppenbart.
            </seg>
            <seg n="3986896e">
              Jag tittade lite grann på personalfrågan beträffande domstolsväsendet.
              Det är faktiskt rätt intressant läsning på s. 74 i betänkandet.
              Antalet ordinarie domare har från 20032004 minskat med 72, icke
              ordinarie domare med 58, notarier med 124 och annan personal med
              95. De pensionerade domarna, som vi har talat om lite grann, har
              minskat med 8. Allt är årsarbetskrafter och inte individer.
            </seg>
            <seg n="6a132d3e">
              Det är intressant att notera att när budgeten lades fram i september
              stod det i pressmeddelandet från justitieministern att nu tillsätter
              vi hundra nya notarietjänster. Det försvann 124 mellan 2003 och
              2004.
            </seg>
            <seg n="42411ec3">
              Vad redovisningen blir för 2005 vet jag givetvis inte. Men jag
              är övertygad om att det blir en kraftig minskning på samtliga
              de här punkterna, med tanke på det sätt som regeringen hanterade
              budgetbeslutet på i december förra året.
            </seg>
            <seg n="d2c20931">
              Jag sade att det är mycket bekymmer med tvistemålen. Det finns
              stora tvistemål liggande. Jag kan med några månaders mellanrum
              ta med mig en lista till debatterna och tala om att de fortfarande
              inte har satts ut till huvudförhandling i Göteborg. Det är snart
              sju och ett halvt år sedan som stämningsansökningarna lämnades
              in. Det beror på att det inte finns resurser att sätta ut målen
              till avgörande.
            </seg>
            <seg n="842a0679">
              Jag har nyligen själv följt ett mål om ogiltigförklarande av
              testamente. Det var en man som dog sommaren 2001, och en av arvingarna
              klandrade testamentet och ville ha det ogiltigförklarat. I förra
              veckan kom det besked från Högsta domstolen om att man inte ska
              ta upp ärendet för prövning. Det är alltså fyra år, och det är
              en ganska kort tid. Vad har hänt under tiden? Jo, mannen som ville
              klandra testamentet har bott i dödsboets fastighet i fyra år utan
              att betala en krona för detta. Ni förstår att det finns några
              andra arvingar som har synpunkter på hastigheten i rättsväsendet.
            </seg>
            <seg n="f0c3f713">
              Det finns många andra exempel med trafikskadade, rättegångar
              mot försäkringsbolag, vårdnadstvister med mera. Människor i vårt
              samhälle lider av att det tar så lång tid.
            </seg>
            <seg n="2dbc22a3">
              Då är det intressant att notera att majoriteten skriver i betänkandet
              att det är angeläget att minska omloppstiderna för samtliga målkategorier.
              Men gör man det, och på vilket sätt gör man det?
            </seg>
            <seg n="d36c58a5">
              Jag tror att det finns en sak vi måste göra, och det framgår
              tydligt den här gången, när majoriteten i utskottet så oreserverat
              instämmer i regeringens bedömningar. Vi måste flytta domstolsväsendet
              från regeringen till riksdagen. Vi måste se till att domstolsväsendet
              blir helt fristående och att det därmed inte går att styras, som
              skedde i december 2004 genom att anslaget minskades. 2005 är ett
              oerhört besvärligt år. Det är många domstolschefer som är glada
              över att det snart är nyår och att det kommer lite nya pengar
              nästa år.
            </seg>
          </u>
          <note n="7df547a6">
            Herr talman! Jag yrkar bifall till reservation nr 14.
          </note>
          <note type="speaker" n="d0360e2a">
            Anf. 67 BERIT HÖGMAN (s):
          </note>
          <u who="berit_hogman_dc347c" xml:id="i-33a9ebc9fa0dc317-0" n="6949447d">
            <seg n="e28d1ca2">
              Herr talman! Jag begär ordet med anledning av min motion Ju500
              om polisens arbete. Jag kräver dels gemensamma kriterier för fördelning
              av polisiära resurser över landet, dels en gemensam översyn över
              vilka tjänster som polisen kan och bör ta betalt för.
            </seg>
            <seg n="b5876047">
              Jag tycker att utskottet kanske har en lite njugg inställning
              till problemet med skillnader i landet beträffande båda dessa
              frågor.
            </seg>
            <seg n="e0f8ddcc">
              Det är naturligtvis glädjande och bra att det hela tiden blir
              fler poliser i landet. Så även i mitt kära Värmland. Men på samma
              sätt som man inte höjer låga kvinnolöner med generella påslag,
              löser vi inte bekymret med fördelning av poliser över landet med
              de verktyg vi har i dag vare sig hos Rikspolisstyrelsen eller
              någon annanstans vad jag förstår. Vi får fler poliser jättebra
              men den i grunden svårförklarade fördelningen består.
            </seg>
            <seg n="75b36096">
              Jag blir också glad när jag läser bilagan till tidningen Svensk
              Polis som kom i veckan. Jag ser att rikspolischefen delar uppfattningen
              att det inte får se för olika ut över landet. När det gäller att
              ta betalt för tjänster är uppfattningarna olika bland länspolismyndigheterna.
              Det i sin tur måste innebära att det inte finns en samsyn om vad
              som är polisens kärnuppgifter.
            </seg>
            <seg n="a744ac96">
              Jag drar parallellen med sjukvården, som också är en viktig del
              av välfärden och tryggheten i vårt samhälle. Där har riksdagen
              enhälligt slagit fast vad som är sjukvårdens viktigaste uppgifter
              genom prioriteringsbeslut, som sedan sjukvårdshuvudmännen och
              Socialstyrelsen har att jobba efter. De ser detta som en vägledning
              i svåra prioriteringssituationer. Besluten skyddar verkligen de
              sköraste människorna. Det är väl det vi egentligen vill med polisens
              insatser. Det är också här samverkan med övriga samhället är så
              viktigt, som Margareta Persson talade så väl om. Ingen av oss
              vill väl ha ett samhälle med alltför stora skillnader i synen
              på vad som är polisens uppgifter. Därför hoppas jag att utskottet
              följer frågan om dessa skillnader och ger Rikspolisstyrelsen åtminstone
              informellt stöd i arbetet med att få likartade riktlinjer och
              likartad syn över hela landet.
            </seg>
            <seg n="290bab8e">
              Skulle det inte inträffa trots Rikspolischefens goda intentioner
              utgår jag från att utskottet tar upp detta som en fråga för riksdagen.
              Därmed är jag nöjd.
            </seg>
          </u>
          <note type="speaker" n="438c090c">
            Anf. 68 ROLF GUNNARSSON (m):
          </note>
          <u who="rolf_gunnarsson_3eea95" xml:id="i-269cc4a6998d92e0-0" n="464aabcf">
            <seg n="0a48fe24">
              Herr talman! Det blir en repris, men kanske inte någon önskerepris,
              i alla fall inte för Socialdemokraterna och vänsteralliansen.
              Jag hade nämligen samma fråga uppe i onsdagens allmänna debattimme
              för drygt en vecka sedan. Men det är i dag som polissituationen
              ska diskuteras, och framför allt tänker jag hålla mig till verkligheten.
              Jag tycker att ämnet måste tas upp igen.
            </seg>
            <seg n="7033c52f">
              Jag har väckt en motion om ökade resurser till polisen i Dalarna,
              Ju237. Den kommer självklart att avslås, som alla andra motioner.
              Men vad är bakgrunden till motionen? Jo, det är allt tal som socialdemokrater
              och vänsteralliansen kör med, och det finns många citat att hämta
              ur protokollen. Jag har inte orkat ta reda på alla, men det heter
              alltid att vi aldrig har haft så många poliser som nu, att vi
              har rekordmånga poliser och att vi satsar miljarder på polisen.
              Det har vi hört i tv-soffor, i debattartiklar och här i kammaren.
            </seg>
            <seg n="e6864c29">
              Jag har hört Britta Lejon säga samma meningar i dag. Jag satt
              på mitt rum och noterade dem. Hon sade att vi rustar rättsväsendet,
              och vi har gjort så under många år. Gång på gång, månad efter
              månad, år efter år de år jag har suttit i riksdagen har jag hört
              dessa meningar. Jag har väckt motioner. Det är kanske egoistiskt
              att jag håller mig till ett län, men det må ni väl kalla mig.
            </seg>
            <seg n="9b953e0f">
              Men hur är verkligheten? Det ville jag ta reda på. Är det som
              Britta Lejon säger eller finns det någon annan verklighet? Hon
              talade om hela vårt avlånga land i det anförande hon höll vid
              tjugo i elva. Jag bad Rut, riksdagens utredningstjänst, att titta
              på detta. Jag ville veta hur det står till i Dalarna. Vi håller
              oss till Dalarna eftersom jag representerar Dalarna. Jag vill
              veta hur det står till där.
            </seg>
            <seg n="fa902170">
              Ja, Rut kom fram till verkligheten. Dessa siffror har Britta
              Lejon hört förut. Jag ber ändå om ursäkt för att jag tar upp dem
              en gång till. Det är nog inte sista gången. Jag kanske kommer
              att komma tillbaka till dem ofta. År 2002 fanns 436 årsarbetskrafter
              inom polisen. Det stör mig när jag läser betänkandet att ni håller
              er till antal. Rut räknade fram årsarbetskrafter. Det är riktigt.
            </seg>
            <seg n="a043cfe0">
              Debatten i dag har handlat om hur många som försvinner. Det har
              man inte diskuterat. Det måste man titta på. Alltså: 436 årsarbetskrafter
              år 2002. Hur blev det året därpå? Jo, det var minus fyra årsarbetskrafter
              på ett län med 15 kommuner. Minus fyra rimmar illa med det vi
              har hört från majoriteten i dag. 2004 hade siffran stigit till
              438. Vi ska notera en höjning med två årsarbetskrafter fördelat
              på Dalarnas 15 kommuner. Det är väl den satsningen som Britta
              Lejon pratar om, det vill säga två årsarbetskrafter. Britta Lejon
              sade i dag, ungefär tjugo i elva, att antalet civilanställda har
              ökat kraftigt. Jag tänkte att jag måste ha läst fel. Så skrev
              inte Rut. Rut skrev något annat. Jag tittade på Ruts siffror.
              2002 fanns det i Dalarna 162 civilanställda, och 2004 var det
              142. Minus 20. Så sade inte Britta Lejon! Hon sade att det hela
              tiden hade ökat kraftigt. Det går att läsa i protokollet. Så är
              verkligheten.
            </seg>
            <seg n="20072477">
              Jag sade vid allmänna debattimmen att man hade god lust att ringa
              Riksrevisionen och säga att de måste kolla det här, om miljarderna
              har försnillats eller vart de har tagit vägen. De har inte hamnat
              i mitt län. Vi vet att Riksrevisionen har varit inne på detta.
            </seg>
            <seg n="0282086a">
              Jag läste om polisen i en tidning i går. Nu pratar rikspolischefen
              om en ny utredning. Jag tror inte att det är utredningar polisen
              behöver. Det har funnits tillräckligt många under de år jag har
              ägnat mig åt polisfrågor. Jag har pryat hos polisen och träffat
              massor av poliser i mitt hemlän. Egoistisk? Okej, ni får gärna
              kalla mig det.
            </seg>
            <seg n="53b0e56c">
              Nej, vi måste börja räkna årsarbetskrafter precis som Rut gör.
              Utskottet har något att lära där, tycker jag, att titta på den
              biten och inte räkna huvuden. Om man jobbar 30 % eller 100 % är
              en väldig skillnad. Och som debatten har varit här flera gånger
              på olika områden drar man inte bort dem som försvinner utan lägger
              bara på dem som man säger kommer till. Man behöver inte vara särskilt
              bra på matte för att inse att det inte går ihop.
            </seg>
            <seg n="d64a9e47">
              Det här är verkligheten. I går hade tidningarna i Dalarna, det
              finns ju en koncern som har fem sex tidningar, rubriken: Busarna
              fler än polisen. Det var en ledarartikel. Där påpekade man hur
              läget var i Borlänge, som tyvärr är ett ganska svart område när
              det gäller brott. Det är bara att beklaga. Det var tung arbetsbelastning
              hos polisen. De hann inte utreda de brott som de för närvarande
              hade på hög. Och de såg ingen ljusning heller. Det var läget,
              och de sade att man måste titta på det här. Tittat på det har
              vi gjort i många år nu, men det blir inte bättre. Jag tycker att
              det här är verkligheten, och ska Britta Lejon gå emot mig nu måste
              hon nästan gå upp och säga att det är Rut som har fel och jag
              som har rätt. Det måste ju vara slutsumman av den här debatten:
              Rut har fel och vi socialdemokrater, och Björnlod och andra, har
              rätt. Det ökar, och det har ökat de senaste fem åren, tror jag
              att Britta Lejon sade i debatten med mig i förra veckan.
            </seg>
            <seg n="e6665376">
              Jag vill ta upp det här för att jag tycker att det är en viktig
              fråga. Det är en fråga som har stor betydelse i mitt hemlän. Och
              fortfarande egoist eller ej, ni får gärna kalla mig det, och det
              är jag gärna: Den här frågan kommer jag att följa. Jag kommer
              att följa den väldigt noga och räkna årsarbetskrafter. Jag vill
              också göra en rekommendation, om man får göra sådana till ett
              utskott: Börja räkna i årsarbetskrafter så blir ni mer trovärdiga.
            </seg>
            <seg n="70b1a93a">
              Fru talman! Jag har inga andra yrkanden än dem som mina partikamrater
              tidigare framställt.
            </seg>
          </u>
          <note type="speaker" n="18aaa14f">
            Anf. 69 ANNELIE ENOCHSON (kd):
          </note>
          <u who="annelie_enochson_4aff48" xml:id="i-68ff6593aa098d49-0" n="da05f100">
            <seg n="b6219538">
              Fru talman! Antisemitismen visar åter sitt fula tryne i Europa.
              Under de senaste fem åren, framför allt sedan den andra intifadans
              utbrott, har antisemitiska yttringar blivit alltmer påtagliga
              i Sverige liksom i övriga världen. Judar och judisk egendom har
              hotats och attackerats. Antisemitiska slagord har hörts på europeiska
              gator och klottrats på våra väggar.
            </seg>
            <seg n="5c570972">
              Bakom motståndet mot Israels politik döljer sig alltför ofta
              ett ifrågasättande av den judiska statens rätt att existera liksom
              fientlighet mot judar i stort. Säpos senaste rapport över antisemitiska
              brott visar en ökning med 44 % på ett år. Judiska företrädare
              påtalar att det samtidigt finns ett stort mörkertal då många judar
              inte vågar eller vill anmäla brott som är antisemitiska.
            </seg>
            <seg n="6bd3bc17">
              Hotbilden mot den judiska befolkningen i Sverige innebär hot
              mot och misshandel av enskilda judar samt vandalisering och sabotage
              mot judiska institutioner och begravningsplatser i Sverige. Hotet
              kommer i dagsläget främst från grupper med anknytning till konflikten
              i Mellanöstern men även från nazistiska grupperingar. Detta är
              inte acceptabelt!
            </seg>
            <seg n="fba02981">
              Hotbilden mot de judiska församlingarna i Sverige, liksom i övriga
              Europa, har fått till följd att församlingarna under de senaste
              åren fått budgetera en allt större del av sina ekonomiska resurser
              för säkerhetsarrangemang. Detta gäller såväl tekniska installationer
              som vaktpersonal för att trygga församlingsbornas säkerhet. För
              Helsingforss judiska församling och Göteborgs judiska församling
              går ca 25 % av medlemsavgiften till säkerhetskostnader. Detta
              innebär att många för församlingen angelägnare aktiviteter måste
              läggas åt sidan.
            </seg>
            <seg n="4719cbad">
              Judarna är en av fem godkända nationella minoriteter i Sverige,
              vilket innebär att man enligt Europarådets konvention om nationella
              minoriteter måste säkerställa att de judiska institutionerna får
              möjlighet att verka i trygghet. Detsamma gäller för den judiska
              gruppen. De måste kunna leva ett judiskt liv i vårt land utan
              rädsla. Det borde därför vara en självklarhet att staten bär den
              större delen av dessa säkerhetskostnader då det är statens uppgift
              att garantera säkerheten för sina medborgare. Det borde också
              vara statens uppgift att säkerställa att judiska institutioner,
              begravningsplatser och skolor skyddas mot skadegörelse.
            </seg>
            <seg n="d72050bd">
              Detta har jag motionerat om i ett antal år, och dessa motioner
              behandlas i det betänkande som vi diskuterar nu i kammaren. Tyvärr
              avstyrker majoriteten motionerna, men till min glädje tillstyrker
              alliansen dem i en särskild reservation, nr 1.
            </seg>
            <seg n="70427090">
              Organisationen för säkerhet och samarbete i Europa, OSSE, hade
              ett antal uppmärksammade konferenser under våren 2004 där man
              belyste den alarmerande hotbild för den judiska befolkningen som
              den ökande antisemitismen i Europa innebär. Alla medlemsnationerna
              de är 55 stycken uppmanades att i alla avseenden minska och förhindra
              den ökande antisemitismen. Det är inte rimligt att den judiska
              delen av vår befolkning ensam ska bära den kostnad som den ökande
              antisemitismen innebär vad gäller våld och hot.
            </seg>
            <seg n="d850cfb9">
              Fru talman! Hotbilden mot judar i vårt land förstärks av den
              hatpropaganda som vissa muslimska länder bedriver mot judarna
              och landet Israel. Genom parabolantennen strömmar det direkt i
              våra vardagsrum in propaganda som många tar som sanningar. Senast
              i går uttalade sig Irans statschef Ahmadinejad i den statliga
              iranska televisionen i vad man kan beskriva som en uppskruvad
              förtalskampanj mot västvärlden och Israel. Kampanjen går ut på
              att förklena eller rent av ifrågasätta morden på närmare sex miljoner
              judar under andra världskriget och hävda att det rör sig om en
              ren myt. För några veckor sedan uppmanade även Irans statschef
              i ett tal inför 4 000 studenter till motstånd och förintande av
              den sionistiska regimen. När han kom in bland studenterna hördes
              ropen: Död åt Israel! Presidenten, veteran från det hårdföra iranska
              revolutionsgardet, uppmanade studenterna att ropa högre.
            </seg>
            <seg n="fee08319">
              Nu är självklart inte alla araber eller alla muslimer antisemiter.
              Men det kan inte och får inte förnekas att det i Mellanöstern
              lever och frodas antisemitism på samma sätt som i Europa på 1930-talet.
              Invandrare från dessa länder för med sig denna antisemitism, detta
              judehat, till Sverige, och lever kvar i denna tradition genom
              bland annat satellit-tv och Internet.
            </seg>
            <seg n="acf34792">
              Existensen av judehat är ett faktum. Denna onda företeelse får
              aldrig accepteras eller ignoreras utan måste bekämpas och utrotas,
              precis som vilken annan form av rasism eller främlingsfientlighet
              som helst. Efter andra världskriget sade vi att detta aldrig får
              ske igen. Det är nu dags att säga det igen. Vi får aldrig godta
              att en folkgrupp anses som mindervärdig jämfört med en annan,
              vilket är själva antisemitismens budskap. Vi kan aldrig tillräckligt
              betona vikten av varje människas unika värde, och vi kan aldrig
              handla tillräckligt för att skydda det.
            </seg>
            <seg n="175bba7c">
              I Förintelsemuseet Yad Vashem i Jerusalem finns de berömda orden
              av den tyska protestantiska pastorn Martin Niemöller, som mördades
              under förintelsen och vars ord starkt påtalar vikten av att visa
              solidaritet och engagemang för minoriteter. Jag vill avsluta med
              dem: "De kom för kommunisterna och jag hindrade dem inte för jag
              var ingen kommunist. De kom för socialisterna och jag hindrade
              dem inte för jag var ingen socialist. De kom för arbetsledarna
              och jag hindrade dem inte för jag var ingen arbetsledare. De kom
              för judarna och jag hindrade dem inte för jag var ingen jude.
              De kom för mig och det var ingen kvar att hindra dem.
            </seg>
          </u>
          <note type="speaker" n="20c4805a">
            Anf. 70 LEIF BJÖRNLOD (mp) replik:
          </note>
          <u who="leif_bjornlod_8cb7a2" xml:id="i-56f4054916eb7c15-7" n="d8b3d1d7">
            <seg n="fcc980e8">
              Fru talman! Jag vill tala om för Annelie Enochson att vi har
              ett särskilt yttrande, och vi har diskuterat den här motionen
              väldigt mycket. Jag vill inte dra in Mellanösternpolitik eller
              de motsättningarna i den här frågeställningen. Jag har i mitt
              särskilda yttrande påpekat vikten av att vi i ett pluralistiskt
              samhälle kan ge alla religiösa samfund och institutioner det skydd
              som de har rätt att få.
            </seg>
            <seg n="c4453fe9">
              Anledningen till att vi inte kunde ansluta oss till den här reservationen
              är att detta har handlat om endast ett av samfunden, även om reservationen
              kom att handla om flera samfund.
            </seg>
            <seg n="dc028655">
              Men det som jag ser faktiskt har inträffat är att en hel del
              moskéer har brunnit. Och man har inte längre möjlighet att försäkra
              dessa moskéer. Man har själv tagit hand om bevakningen. Jag tycker
              att det är otillfredsställande. Det är ett litet underbetyg till
              oss. Jag medger att detta har varit akut och kommit fort. Men
              jag tycker att det är viktigt att vi på något sätt ser till att
              dessa sakrala byggnader och andra fastigheter skyddas från den
              här typen av hatbrott eftersom det handlar om hatbrott. Och hatbrotten
              kan ju dessvärre även riktas mot till exempel det hinduiska templet
              i Helenelund.
            </seg>
            <seg n="ea779694">
              Det finns faror i att man accepterar och inte kraftfullt bekämpar
              den här typen av hatbrott. De har tyvärr en pestilent karaktär.
              Det var skälet till att jag bara skrev ett särskilt yttrande.
              Jag ville bara lämna den förklaringen.
            </seg>
            <seg n="76c191bf">
              I övrigt har jag fått reda på att den mosaiska församlingen får
              ett visst stöd från Helsingforss stad för säkerhetsåtgärder, eller
              har jag fel?
            </seg>
          </u>
          <note type="speaker" n="146c517b">
            Anf. 71 ANNELIE ENOCHSON (kd) replik:
          </note>
          <u who="annelie_enochson_4aff48" xml:id="i-68ff6593aa098d49-1" n="da05f100">
            <seg n="8b6ab863">
              Fru talman! Vad som särskiljer judarna från de andra är att de
              utgör en av Sveriges minoriteter. De har under de senaste åren,
              under en lång tid tillbaka, haft enorma problem med säkerheten.
              Du kan alltså inte bara gå rätt in i en synagoga som du kan göra
              i en moské, i en kyrka eller i ett tempel. Du är tvungen att passera
              vakter på grund av säkerheten. Det beror enbart på att dessa människor
              är judar och att man kopplar ihop det med politiken i Israel.
              De behöver inte alls ha samma åsikt som dem som bedriver politiken
              i Israel. Men just på grund av att de är judar och bor i Sverige
              så får de klä skott för detta. Det är det allvarliga. Det är därför
              som jag har skrivit motionen.
            </seg>
            <seg n="e7a00603">
              Sedan håller jag med om att det också finns moskéer, tempel och
              kristna kyrkor som utsätts för skadegörelse. Det är lika fel alltihop.
            </seg>
            <seg n="c82f9978">
              Men om jag har förstått det rätt var det hälften av majoriteten
              i utskottet som gärna ville ha en vidare diskussion och som gärna
              ville ha med er på detta. Därför tycker jag att det var synd att
              ni inte var med på detta utan att det blev en reservation med
              bara partierna i alliansen. Det står i betänkandet att det skulle
              enligt utskottets mening föra för långt. Jag undrar: På vilket
              sätt är detta att föra för långt?
            </seg>
            <seg n="237239be">
              Att det talas om judar beror på att de utgör en minoritet. Därför
              har man enligt Europarådets konventioner särskilt ansvar just
              för den gruppen.
            </seg>
            <seg n="4a7aaa5e">
              Men varför kunde ni inte tänka er att ta en diskussion i utskottet
              för att kunna få en majoritet och kunna se över och göra en utredning
              i fråga om alla de religiösa samfunden?
            </seg>
          </u>
          <note type="speaker" n="01c5214d">
            Anf. 72 LEIF BJÖRNLOD (mp) replik:
          </note>
          <u who="leif_bjornlod_8cb7a2" xml:id="i-56f4054916eb7c15-8" n="d8b3d1d7">
            <seg n="5b8d0a73">
              Fru talman! Jag tycker att det är viktigt att man skiljer på
              dessa saker. Jag kanske gör fel. Jag säger den mosaiska församlingen
              och jämställer den med den islamiska församlingen, medan jag däremot
              uppfattar den judiska gruppen som en etnisk gruppen i vidare bemärkelse.
              Jag kan ha missuppfattat vad som står.
            </seg>
            <seg n="e62b9b37">
              Jag menar att det för för långt om man inriktar ett särskilt
              stöd till en grupp när andra grupper utsätts för samma typ av
              hatbrottslighet. Då måste vi ta ett helhetsgrepp, så att vi på
              det sättet kan förhindra en spridning av den fruktansvärda hatbrottstrend
              som finns i dag.
            </seg>
            <seg n="a7781ffd">
              Jag menar alltså att vi måste se över helheten.
            </seg>
          </u>
          <note type="speaker" n="744b68e0">
            Anf. 73 ANNELIE ENOCHSON (kd) replik:
          </note>
          <u who="annelie_enochson_4aff48" xml:id="i-68ff6593aa098d49-2" n="da05f100">
            <seg n="56411424">
              Fru talman! Om det är som du säger, att ni vill se över helheten,
              så fanns den möjligheten i utskottet. Om jag förstod reservationen
              rätt så ville man göra det. Och att det i reservationen talas
              om judiska församlingar och institutioner är på grund av att judarna
              har en särställning.
            </seg>
            <seg n="c9e9e5c5">
              Jag skulle önska att alla som lyssnar på detta besöker en synagoga.
              Jag tror att de flesta som sitter här i kammaren har besökt en
              kyrka. Men man kan även besöka en synagoga just för att se vad
              det innebär att gå in i en synagoga och genomgå denna kontroll.
              Det måste dessa människor göra på grund av att de är judar. Det
              kan vi inte acceptera i Sverige i dag.
            </seg>
          </u>
          <note n="91f4b4bb">
            Överläggningen var härmed avslutad.
          </note>
          <note n="527b1f73">
            7 § Näringsliv
          </note>
          <note n="e0aad38c">
            Föredrogs
          </note>
          <note type="speaker" n="0f6a7dbc">
            Anf. 74 KRISTER HAMMARBERGH (m):
          </note>
          <u who="krister_hammarbergh_733a26" xml:id="i-fdecdf6b2a8fef9c-0" n="ed300126">
            <seg n="ac924055">
              Fru talman! Vi ska nu behandla Utgiftsområde 24 Näringsliv .
              Det är en viktig titel. Den lovar mycket. Naturligtvis är grunden
              för all den välfärd som vi har i Sverige, grunden för vårt välstånd,
              att vi har ett väl fungerande näringsliv. Nu skulle man kanske
              kunna tro att många av lösningarna skulle gömma sig inne i ett
              sådant här betänkande. Trots att det är viktigt kan man konstatera
              att huvuddelen i det som krävs för att vi ska kunna få ett väl
              fungerande näringsliv inte behandlas i detta betänkande. Det behandlas
              inte ens i näringsutskottet. Det behandlas i andra utskott. Där
              ligger grunden till att svenskt näringsliv ska kunna fungera på
              ett bra sätt.
            </seg>
            <seg n="407b1076">
              Huvuddelen av detta betänkande handlar egentligen om hur vi ska
              fördela pengar till olika typer av statliga myndigheter. Därför
              tror jag att det är väldigt viktigt att vi talar om huvuddragen
              i hur en näringspolitik skulle kunna utformas för Sverige.
            </seg>
            <seg n="44156b53">
              För att belysa detta kan jag berätta att Norrbottens-Kuriren
              i somras gjorde en enkät där det gällde för riksdagsledamöterna
              att försöka förklara hur väl de kunde villkoren för företagandet.
              Om man tittade på de tioelva frågorna kunde man ganska snabbt
              se att en av frågorna hade med näringsutskottets områden att göra,
              åtta hade med skatteutskottets områden att göra och ett tror jag
              hade med lagutskottets områden att göra. Det visar kanske på inriktningen
              i svensk politik. För att näringslivspolitiken ska fungera krävs
              det tag från hela riksdagen.
            </seg>
            <seg n="86448221">
              Alla talar i dag gott om svenskt näringsliv och om behovet av
              det och inser vikten av att det finns där för att kunna skapa
              jobb och för att kunna generera de skattemedel som behövs för
              att vi ska kunna ha en väl fungerande vård, skola och omsorg.
              Men ett bekymmer, när alla gör det även i ett betänkande och säkerligen
              kommer att göra det här i talarstolen också, är att när politiken
              väl ska utformas i sak väljer den sittande majoriteten, vänsterkartellen,
              i dag att finta höger och spela vänster gång på gång. Det leder
              till sämre förutsättningar för svenskt näringsliv. Ett exempel
              har vi haft i dag på morgonen då vi har voterat om ett förslag
              som skulle handla om att ändra reglerna för att underlätta för
              fåmansföretagen. Det blev lite lättnader för vissa av dem, men
              långtifrån för alla, och det får konsekvenser. Det är synd och
              beklagligt.
            </seg>
            <seg n="e42dbe0d">
              Välfärden kräver nämligen att hela systemet fungerar. Visst behöver
              vi en offentlig sektor. Vi behöver en offentlig sektor som fungerar
              och är stark där den ska vara stark. Och till det krävs det resurser,
              och till det krävs det skatteinkomster. Det är ett av våra stora
              bekymmer i dag. Vi håller på att byta skattebaser. Vi håller på
              att förlora den viktigaste skattebasen, nämligen inkomster från
              arbete.
            </seg>
            <seg n="9f8c517c">
              I vild panik genomförs grön skatteväxling eller annat som fortsätter
              att ta bort mycket av de gröna jobben. Det blir en ond cirkel
              där skattebasen för inkomster ytterligare försämras. Vi behöver
              alltså bli ett folk igen som går tillbaka till arbete. Det är
              den enda möjligheten att trygga den svenska välfärden.
            </seg>
            <seg n="637b782d">
              Det finns i dag målsättningar från regeringen som i ord är goda.
              Först och främst ska vi stärka Sveriges konkurrenskraft. Ja, vem
              ställer inte upp på det? Vidare gäller det att få fler och växande
              företag. Javisst, men då måste vi just gå från ord till handling.
            </seg>
            <seg n="1d539386">
              Ett betyg på hur väl vi lyckas är den tilltro som finns till
              Sverige både hos dem som vill investera i Sverige och som är från
              Sverige och hos andra som finns utomlands. Vi kan konstatera att
              under det första halvåret försvann de utländska investeringarna
              i Sverige helt och hållet. Den enda större investering som diskuteras
              i dag är huruvida ett sydafrikanskt bolag ska köpa ett försäkringsbolag
              eller inte.
            </seg>
            <seg n="03210080">
              Under samma halvår valde svenska företag att investera netto
              100 miljarder kronor i utlandet. På något sätt känns detta, fru
              talman, lite förskräckande därför att det visar att tilltron till
              Sverige så att säga inte riktigt är vad den är.
            </seg>
            <seg n="643d9455">
              Sedan kan man vända statistik upp och ned. Men till syvende och
              sist är det resultatet som räknas.
            </seg>
            <seg n="0653c984">
              Just nu pågår WTO-förhandlingarna i Hongkong. Det gäller de största
              utmaningarna som vi i framtiden har att möta. Ska vi klara av
              situationen i en globaliserad värld krävs det att vi har en stark
              utbildning. Det krävs också forskning och innovationer så att
              vi kan få samma resultat som vi en gång hade. Det handlar om att
              vi har företag och företagare som driver fram en utveckling som
              gör att vi kan vara starka på den internationella arenan. Men
              då krävs det åtgärder.
            </seg>
            <seg n="6a3914dd">
              Det måste börja löna sig bättre att arbeta, och det måste löna
              sig att studera. Vi har aldrig haft en situation med så många
              arbetslösa akademiker som vi i dag har. Det måste löna sig att
              vara företagare. Finns det inte företagare finns det inga företag,
              och då finns det heller ingen som anställer. Där har vi från alliansen
              och från Moderaternas sida en politik. Vi vill göra det lönsamt
              att jobba genom att införa bland annat arbetsavdrag.
            </seg>
            <seg n="622c3771">
              Det måste vara bättre att växla från bidrag till arbete; det
              måste i alla lägen löna sig. Men det måste också löna sig att
              bli företagare. Därför måste vi utforma reglerna därefter. Företagare
              är ofta människor med en oerhörd drivkraft när det gäller att
              vilja utveckla sig själva och sina idéer. Men det måste också
              kunna finnas ekonomiska drivkrafter att vara företagare. Samma
              företagare måste naturligtvis också ha drivkrafter när det gäller
              att vilja anställa.
            </seg>
            <seg n="07ced712">
              I betänkandet konstateras det samfällt att 2 % av företagen har
              19 anställda eller fler. 98 % av företagen har alltså 18 anställda
              och färre. Två tredjedelar av företagen har ingen anställd alls.
              Det innebär att om en tiondel av dessa anställde en person skulle
              arbetslösheten sjunka med 1 %.
            </seg>
            <seg n="3f14d695">
              Det måste vara lättare att starta företag och att driva dem,
              och det måste finnas en drivkraft att anställa och en känsla av
              att det lönar sig. I dag har många företagare en rädsla för att
              ge, skapa, jobb därför att det finns en osäkerhet om vilka förpliktelser
              man ingår i framtiden.
            </seg>
            <seg n="b9060451">
              Ett exempel på ett beslut som drevs igenom under föregående år
              här i riksdagen gäller den eviga medfinansieringen av sjukförsäkringen.
              Också här kan man diskutera statistik. Men de facto kan vi se
              och mäta att man på företagen drar sig för att anställa därför
              att man är rädd för det här systemet.
            </seg>
            <seg n="9a42ebbf">
              Vi måste få en fungerande kapitalbildning så att företagen kan
              investera. Därför föreslår vi i alliansen ett återupprättande
              av förmånsrätten detta för att se till att det dagliga kapitalet
              finns kvar i företagen.
            </seg>
            <seg n="bc4df810">
              Vi vill ha bättre regler när det gäller fåmansföretagen. Vi vill
              kika på ett statligt lånegarantisystem när man sätter i gång.
              Vi tycker att man ska kunna få uppskov med vinstbeskattningen
              vid försäljning av ett företag så att pengarna återigen investeras
              i svenska företag i Sverige.
            </seg>
            <seg n="89a9626e">
              I likhet med Tony Blairs Storbritannien tycker vi att man kunde
              titta på detta med investeringsavdrag just därför att kanske andra
              än staten i vissa lägen ska kunna gå in och satsa på företag.
            </seg>
            <seg n="a27603d7">
              Vi lever, som sagt, i en globaliserad värld. Det gör att vi måste
              hävda oss starkt i konkurrensen. Om vi lyckas eller inte avgörs
              i första hand på vår inhemska marknad. Jag är inte imponerad när
              det gäller regeringens syn på frihandel i praktiken. Det beror
              på att jag kommer från Norrbotten och kan jämföra de olika förhållandena,
              inte minst när det gäller gränshandeln mellan Sverige och Finland.
              Svenska företag har här många gånger stora nackdelar.
            </seg>
            <seg n="2f11c0b9">
              Förslaget om flygskatt gynnar inte situationen. Den offentliga
              sektorns monopol är märkligt. Vi skulle ju kunna få fram goda
              tjänsteföretag, men de tillåts inte verka på en marknad. Detta
              är, som sagt, märkligt.
            </seg>
            <seg n="6df74e40">
              Vem av oss hade kunnat räkna ut att bara friskolereformen i sig
              skulle skapa 800 friskolor? Tänk vilken kraft vi då släppte fram!
              Varför låter vi inte kraften komma fram också inom andra sektorer?
            </seg>
            <seg n="1a7e11ec">
              Vi behöver se över regelverken. Den diskussionen har vi fört
              många gånger här i kammaren. Vi vet att det kostar stora pengar.
              Arbetet går långsamt. Men vi kommer inte att öka drivkraften bland
              företagarna om inte de här regelverken de facto förändras.
            </seg>
            <seg n="3fb60af8">
              Uppgiften för oss politiker är att skapa ramverk som fungerar
              för samhället i övrigt. Vi känner inte och kan aldrig veta utvecklingen
              lika lite som någon annan kan det utan vi måste skapa förutsättningarna.
              När politiker vill ratta näringslivet och ta på sig båda rollerna,
              alltså att både vara domare gentemot näringslivet och vara de
              som ska göra investeringsbedömningarna, finns det alltid risker.
              Därför finns det all anledning att se över hur vi i dag hanterar
              de statliga företagen.
            </seg>
            <seg n="7bdca9ac">
              Konkurrensverkets ställning måste stärkas. Ska vi hävda oss i
              en globaliserad värld måste den inhemska marknaden fungera och
              därmed konkurrensen. Här finns det anledning att stötta Konkurrensverket,
              inte minst för att kunna se hur staten sköter sig på den öppna
              marknaden om man verkligen följer detta med en god och fungerande
              konkurrens.
            </seg>
            <seg n="2d207371">
              Vi känner oss tveksamma till de låneramar som i dag sätts upp
              för de statliga företagen. Här har man möjlighet att verka på
              den öppna marknaden, men man har också möjlighet att från Riksgälden
              direkt, utan någon som helst kreditprövning, utöka sina låneramar.
              Detta är inte bra för den öppna konkurrensen.
            </seg>
            <seg n="208a2b94">
              I stort handlar betänkandet mycket om olika stödformer. Vi har
              i dag i Sverige 140 stödformer. Vi tror dock inte att det är det
              som skapar ett fungerande näringsliv, utan det är förutsättningarna
              och möjligheten att få det att löna sig att vara företagare som
              de facto kommer att gynna svenskt näringsliv på sikt. Därför känner
              vi stor tveksamhet inför en hel del av dessa stödformer.
            </seg>
          </u>
          <note n="3ab6fc3c">
            Fru talman! Jag yrkar bifall till reservation 1.
          </note>
          <note type="speaker" n="189b5421">
            Anf. 75 NYAMKO SABUNI (fp):
          </note>
          <u who="nyamko_sabuni_fae1bc" xml:id="i-6367d8fb6aa0307a-0" n="8d205a5c">
            <seg n="8295d627">
              Fru talman! Sverige upplever den största förändringen av världsekonomin
              på årtionden. Det är svårt att tro att det kan ske något av samma
              magnitud på lång tid. Det här oroar många svenskar. Många anställda
              i industrin i Kumla och Västervik, i Nynäshamn och Skåpafors,
              i Trelleborg och Luleå och på många andra orter har fått uppleva
              hur deras jobb bokstavligen har flyttats utomlands. Ingenting
              tyder på att konkurrenstrycket kommer att avta. Oroliga människor
              blickar mot sina politiker, mot oss. Hittills har svaren inte
              varit särskilt övertygande.
            </seg>
            <seg n="c89a690e">
              Hur ska vi hantera den helt nya, till synes förödande konkurrensen?
            </seg>
            <seg n="ec06f0cf">
              Ska vi anpassa våra lönenivåer till de nya konkurrenterna? Ska
              vi gå ned till baltisk nivå och ge en civilingenjör på Ericsson
              i Mölndal 10 000 kr i månaden, eller måste vi ned till kinesisk
              nivå och ge honom eller henne 5 000 kr i månaden?
            </seg>
            <seg n="64da865e">
              Eller ska vi slakta våra välfärdssystem? Ska det bli som i Kina,
              så att bara den som kan arbeta hårt får mat på bordet och sjukvård?
            </seg>
            <seg n="67108252">
              Eller ska vi släppa hänsynen till miljön? Ska vi chansa på att
              växthuseffekten inte är så allvarlig?
            </seg>
            <seg n="fab5782b">
              Nej, ingenting av detta lockar någon av oss.
            </seg>
            <seg n="dd7a275d">
              Med många stängda utvägar kan det tyckas nattsvart för Sverige.
              Men vi är övertygade om att det finns betydligt bättre lösningar.
              Det finns andra metoder att handskas med den stenhårda konkurrensen.
              Men då måste vi ha modet att fatta de rätta politiska besluten.
              Så har dock inte varit fallet.
            </seg>
            <seg n="94477183">
              Beslutet att stänga Barsebäck innan vi har andra energislag som
              ger våra industrier den energi de behöver i sin verksamhet till
              rimliga priser är inte förnuftig politik.
            </seg>
            <seg n="df594649">
              Beslutet att ålägga arbetsgivare ytterligare kostnader för sjukersättning
              är inte förnuftig politik. Beslutet att frånta bankerna förmånsrätt
              till sina utlånade pengar vid företagskonkurser är inte heller
              förnuftig politik.
            </seg>
            <seg n="5037a75e">
              Sverige är illa ute om vi inte inser att läget är förändrat.
              Men vi kan klara den nya konkurrensen om vi verkligen bestämmer
              oss för det och inser att det kräver en del smärtsamma omprövningar
              och en hel del hårt arbete. Vi kan bli så välutbildade, så flitiga,
              så företagsamma som behövs. Vi har gjort det förr, vi kan göra
              det igen.
            </seg>
            <seg n="57b94b4c">
              Sverige har i dag det lägsta nyföretagandet i Norden och är på
              väg att få den äldsta kåren företagare i Europa. Var tredje företagare
              kommer att pensioneras inom tio år, och med dem riskerar en stor
              del av småföretagen att också pensioneras bort. Regeringens egen
              myndighet Nutek har räknat med att det behöver startas minst 10
              000 fler företag varje år för att få en rimlig återväxt av småföretagen
              och för att kompensera för de arbetstillfällen som stadigt försvinner
              från de större industriföretagen. Förutsättningar för fler nya
              företag är nyckeln till en god utveckling och välfärd. Följande
              är en del av vad vi anser behöver göras.
            </seg>
            <seg n="1f850ac6">
              Svenska folket tycker om småföretag men få vill själva bli företagare.
              Bara 4 % av alla svenskar i arbetsför ålder är engagerade i ett
              nytt eller ett relativt nytt företag. I USA är motsvarande andel
              12 % och i Danmark drygt 6 %.
            </seg>
            <seg n="e9bee396">
              När EU-kommissionen jämförde attityderna till eget företagande
              i de olika medlemsländerna hamnade Sverige långt ned. Bara drygt
              30 % av de tillfrågade skulle hellre vilja vara företagare än
              anställda, och över 60 % hade aldrig ens kommit på tanken att
              bli företagare.
            </seg>
            <seg n="1807d035">
              Människors grundattityder och livsval formas tidigt. Eget företagande
              borde kunna vara ett lika intressant och naturligt framtidsval
              som en anställning för nya generationer. Därför tycker Folkpartiet
              att kunskaper om entreprenörskap och eget företagande måste integreras
              i skolutbildningen och att elever tidigt ska få möjlighet att
              prova på eget företagande.
            </seg>
            <seg n="0708ef72">
              Olika insatser för att sprida kunskaper om företagande bland
              unga visar att det är möjligt att intressera fler människor för
              att bli företagare. Tio år efter det att projektet Ung företagsamhet
              startades för att intressera gymnasieelever för nyföretagande
              hade var femte deltagare ett eget företag med i genomsnitt sex
              anställda. Föreningen Snilleblixtarna, som arbetar för att stimulera
              företagande bland grundskoleelever, är ett annat bra exempel.
            </seg>
            <seg n="b9417346">
              Varje företag börjar med en människa och en idé. Därför är det
              viktigt att stödja uppfinnare både i idéstadier och vid realiserandet
              av idén. Det saknas inte företagsidéer i Sverige. Enligt Europeiska
              patentkontoret, EPO, är svenskarna bland de mest innovativa i
              Europa, räknat efter antalet ansökningar om nya patent i relation
              till befolkningsstorleken. Idéer och patentansökningar leder normalt
              till att företag startas. I Sverige sker det dock i mindre utsträckning
              än i andra länder. Våra goda idéer blir patent och arbetstillfällen
              i andra länder i stället för i Sverige. Denna utveckling måste
              hejdas.
            </seg>
            <seg n="64a13fe5">
              Vi anser att en större andel av befintliga statliga medel ska
              avsättas till bidrag och lån för idéutveckling i ett tidigt skede.
              Stipendier till fria uppfinnare som vill jobba med att utveckla
              uppfinningar är en annan möjlighet.
            </seg>
            <seg n="20723934">
              Fru talman! Tjänstesektorn utgör sedan länge huvuddelen av den
              svenska ekonomin. 40 % av alla sysselsatta arbetar inom den privata
              tjänstesektorn. Den privata tjänstesektorn har länge varit den
              expanderande delen av ekonomin.
            </seg>
            <seg n="04302ed4">
              En politik för fler och växande företag måste därför vara inriktad
              på att öppna nya affärsmöjligheter för expanderande tjänsteföretag.
            </seg>
            <seg n="05fd0206">
              Den första vägen går via den internationella tjänstehandeln.
              Sverige är ett litet exportberoende land, och vi har länge klarat
              oss bra genom att sälja råvaror och industrivaror utomlands. Integrationen
              inom EU ger nu nya möjligheter för svenska företag att expandera
              internationellt. Och därför välkomnar vi det faktum att EU-parlamentet
              nu fattat ett beslut som stöder tjänstedirektivet, direktiv som
              syftar till att underlätta gränsöverskridande handel med tjänster
              och som är särskilt viktigt för små och medelstora företag.
            </seg>
            <seg n="7e6a812a">
              Mellan 60 och 70 % av kostnaden för en tjänst utgörs av skatter
              och sociala avgifter. Det bromsar framväxten av tjänsteföretag
              och fler riktiga arbeten i tjänstesektorn. I synnerhet gäller
              det tjänsteproduktion riktad till privatpersoner som betalar med
              redan beskattade medel.
            </seg>
            <seg n="1a51e699">
              De höga skatterna och sociala avgifterna har drivit upp priset
              på vita hushållstjänster till en nivå som de flesta privatpersoner
              inte anser sig ha råd med att betala. Incitamenten för att i stället
              betala svart är stora och sannolikheten att bli upptäckt liten.
              Folkpartiet vill öppna för en verklig marknad för att vita hushållstjänster
              genom en skattereduktion gör det möjligt för hushåll att köpa
              vita tjänster till hälften av dagens kostnad.
            </seg>
            <seg n="bb78f0b7">
              Vi vill öppna den offentliga sektorn. Mer än 80 % av kommunernas
              verksamhet består av tjänster som inte kan betraktas som myndighetsutövning.
              Möjligheten att producera dessa i konkurrens är mycket stor, och
              vi betalar naturligtvis med gemensamma skattemedel.
            </seg>
            <seg n="37ceb1a7">
              Att öppna den offentliga tjänstesektorn för konkurrens skulle
              ge stora möjligheter för nyföretagande. Förra året startades det
              drygt 41 000 nya företag. Endast 30 % av dessa leddes av kvinnor.
              Genom att öppna den offentliga sektorn ger vi kvinnor chans att
              starta företag inom deras egna kompetensområden.
            </seg>
            <seg n="cb89047d">
              Det är krångligt att vara företagare i dag. Regelverket är omfattande
              och invecklat, och för varje år som går läggs nya regler till
              de gamla. Svenska företag ska i dag rätta sig efter mer än 20
              000 sidor med företagsregler och fylla i över 9 miljoner blanketter
              varje år. Ett svenskt företag med färre än 20 anställda har kostnader
              för att administrera skatte-, arbetsmarknads- och miljöreglerna
              på ca 30 000 kr per anställd och år. Nutek har räknat fram att
              företagens direkta administrativa kostnader för regelverket i
              dag uppgår till mellan 60 och 70 miljarder kronor varje år.
            </seg>
            <seg n="90162d45">
              Ovanpå detta måste man lägga den samhällsekonomiska kostnaden
              för regelkrånglet i form av företag som aldrig startas, investeringar
              som aldrig görs och arbetstillfällen som inte skapas. I Holland
              har regeringen uppskattat att den övriga samhällsekonomiska kostnaden
              för regelkrånglet är lika stor som den administrativa bördan.
              I Sverige skulle det betyda att regelkrånglet kostar samhällsekonomin
              mellan 120 och 140 miljarder kronor per år. Det är oacceptabelt.
            </seg>
            <seg n="e910ff31">
              Regeringen har länge talat om att minska regelbördan. Men förutom
              ett ambitiöst kartläggningsarbete har väldigt lite hänt. Några
              mindre regler har försvunnit eller blivit enklare, men samtidigt
              har nya kostsamma regelverk införts.
            </seg>
            <seg n="5b7502d0">
              Folkpartiet lovar att på fyra år minska de svenska företagens
              administrativa kostnader för de offentliga regelverken med en
              fjärdedel. Stora befintliga regelverk måste göras enklare. De
              förenklingar som har högst prioritet är:
            </seg>
            <seg n="7a719942">
              En vital konkurrens skärper effektiviteten och ökar välståndet.
              Insatser för att främja konkurrensen är därför viktiga inslag
              i en politik för att stärka Sveriges utvecklingskraft. En effektiv
              konkurrens gynnar alltid i första hand konsumenterna, och konkurrensen
              är den kanske viktigaste drivkraften till teknisk utveckling och
              ekonomisk tillväxt. En fungerande och sträng konkurrenslagstiftning
              är därför viktig för att en effektiv konkurrens ska råda i det
              privata näringslivet.
            </seg>
            <seg n="74caf20d">
              Staten ska sätta ramar och övervaka spelreglerna på marknaden,
              men om staten agerar såväl domare som spelare på marknaden är
              risken stor att konkurrensen snedvrids. Därför är Folkpartiet
              kritiskt till det stora statliga ägandet av bolag och menar att
              dessa ska säljas ut så fort de marknadsmässiga förutsättningarna
              medger det.
            </seg>
            <seg n="4693069f">
              Regeringen har så fullt upp med att leka företagare och långivare
              att de glömmer bort det som är viktigast för vårt välståndsbyggande.
              Det är detta betänkande ett bevis på. Detta betänkande handlar
              om hur staten ska finansiera Bolagsverkets underskott, det vill
              säga flytta pengar från en myndighet till en annan. Det handlar
              om låneramar till järnvägsrelaterade statliga bolag samt om hur
              staten ska förbättra kapitalstruktur i övriga statliga bolag.
              Inte mycket sägs om hur vi ska skapa förutsättningar för fler
              och nya företag och därmed fler arbetstillfällen. Det räcker inte
              med så kallade gardinjobb för att möta den globaliserade konkurrens
              som vi utsätts för.
            </seg>
            <seg n="aa285fff">
              Regeringen har gett upp, och det är dags för alliansen att ta
              över.
            </seg>
          </u>
          <note n="b8b1749e">
            Jag yrkar bifall till reservation 1.
          </note>
          <note type="speaker" n="7a68abae">
            Anf. 76 MIKAEL OSCARSSON (kd):
          </note>
          <note n="9623a918">
            Fru talman! Låt mig börja med att yrka bifall till reservationerna
            1 och 4.
          </note>
          <u who="mikael_oscarsson_78ae8d" xml:id="i-3eb00575ec6bbb8e-0" n="5e2ab394">
            <seg n="66702654">
              Det märks att vi nu går in i ett valår. Socialdemokraterna säger
              sig kunna visa alla att man är en handlingskraftig regering som
              skapar plusjobb för arbetslösa och gör miljonsatsningar på vissa
              utvalda framtidsbranscher. Men är plusjobben och branschsatsningarna
              verkligen ett bevis på handlingskraft? Är de inte snarare ett
              bevis på bristande handlingskraft? Om grundförutsättningarna för
              svenska företag vore de rätta skulle varken plusjobb eller särskilda
              branschsatsningar vara nödvändiga.
            </seg>
            <seg n="a6d9a83e">
              För Kristdemokraterna är näringspolitik inte bara en politik
              för att fler ska få jobb. Det handlar också om att enskilda människors
              idéer, kreativitet och entreprenörskap ska ha möjlighet att blomma
              ut.
            </seg>
            <seg n="76ccceb5">
              Fru talman! Enligt en undersökning som är gjord av Europeiska
              kommissionen säger ca 35 % av svenskarna att de föredrar att vara
              företagare jämfört med ca 45 % för övriga Europa. I USA är motsvarande
              siffra över 60 %.
            </seg>
            <seg n="94495847">
              Global Entrepreneurship Monitor är en av de mest omfattande internationella
              studierna när det gäller entreprenörskap. Deras undersökning visar
              att endast 4 % av den svenska befolkningen är involverad i entreprenöraktiviteter,
              det vill säga antingen är i färd med att starta ett nytt företag
              eller att driva ett företag som är yngre än tre och ett halvt
              år. Motsvarande siffra för Finland är 7 % och för Norge 7½ %.
              Sverige är alltså betydligt sämre på den här punkten än vad våra
              närmaste grannländer är. Dessutom visar undersökningen att 12
              % av befolkningen har en affärsidé som de verkligen tror på och
              skulle vilja satsa på, men det är alltså bara en tredjedel av
              dessa som verkligen gör det. Steget att starta eget är så stort
              att två tredjedelar av dessa svenskar lägger sina planer åt sidan.
              Steget att starta eget måste bli mindre i vårt land.
            </seg>
            <seg n="bc49a377">
              Ett mål för näringspolitiken måste vara att få fler människor
              att vilja bli företagare, och för att nå dit krävs ett målinriktat
              arbete. Skolan, till exempel, måste utgå ifrån att det är lika
              naturligt att bli företagare som det är att bli anställd. I dag
              är det tyvärr ovanligt att svenska studenter får lära sig grunderna
              i hur det går till att driva ett företag.
            </seg>
            <seg n="9a1d9dbb">
              Fru talman! Varför flyttas kapital ut från Sverige som så väl
              skulle behövas för investeringar i svensk företagsamhet? En viktig
              anledning är förmögenhetsskatten. Vi kristdemokrater har länge
              drivit kravet på att förmögenhetsskatten måste avvecklas. Inte
              ens en bråkdel av de 500 miljarder svenskägda kronor som Riksskatteverket
              tror finns utomlands på oredovisade konton kommer tillbaka till
              Sverige så länge som förmögenhetsskatten finns kvar. Dessa pengar
              som enligt andra bedömare kan uppgå till tre gånger så mycket
              skulle ju så väl behövas för investeringar i svenskt riskkapital.
            </seg>
            <seg n="42e84579">
              I går beslutade den finska riksdagen att slopa förmögenhetsskatten
              från den 1 januari 2006. Den socialdemokratiske talesmannen sade
              i debatten att förmögenhetsskatten internationellt sett är en
              relikt, och det har han sannerligen rätt i.
            </seg>
            <seg n="3827fa38">
              Om man ser på hur det ser ut i Europa och i världen slopades
              den för ett par år sedan i Nederländerna. Förmögenhetsskatten
              är borta i Danmark, Tyskland och Österrike. Den finns inte i Irland,
              Italien och Portugal. I samtliga tio nya EU-länder finns inte
              någon sådan skatt och inte heller i USA. Då vill jag ställa en
              fråga till majoritetens representant, Lars Johansson: Instämmer
              du i de finländska socialdemokraternas resonemang? Förstår du
              hur skadlig den här skatten är för Sverige?
            </seg>
            <seg n="db69c716">
              Inom OECD finns det från 2006 bara fem av 30 länder som fortfarande
              har kvar förmögenhetsskatten. Alla dessa fem länder har betydligt
              lägre skattesatser än Sverige. Vad gör den svenska regeringen?
              Jo, sedan flera år tillbaka har den inrättat ett slags skattefrälse
              för de rikaste svenskarna som fortfarande bor kvar i landet. 17
              av landets 18 rikaste miljardärer kommer undan förmögenhetsskatten.
            </seg>
            <seg n="5583398e">
              Det är principvidrigt att ha ett frälse som alltså inte behandlas
              efter samma måttstock som alla andra skattebetalare. Om den skamfläcken
              utraderades skulle förutsättningarna för att vitalisera ekonomin
              och öka tillväxten förbättras radikalt om vi följde det finska
              exemplet från i går.
            </seg>
            <seg n="e5d1c9c7">
              Fru talman! Det krävs också konkreta åtgärder som gör det mindre
              skrämmande att bli företagare och att anställa personal. Jag tänker
              på minskat regelkrångel och på slopad medfinansiering i sjukförsäkringen.
              Men jag tänker också på regeringens planer om lagstadgad rätt
              till heltid.
            </seg>
            <seg n="67a05498">
              Ibland känns det som att regeringen tror att fler regler leder
              till fler företag. När man går igenom regeringens skrivelser om
              regelförenklingsarbeten från 1999 och framåt framkommer det nämligen
              att Sveriges företagare har fått, inte färre regler utan 1 750
              fler regler att förhålla sig till jämfört med 1999 då det så kallade
              regelförenklingsarbetet kom i gång.
            </seg>
            <seg n="43f5c97d">
              Fru talman! Socialdemokraterna säger nej till förslag som kan
              leda till en bredare arbetsmarknad. Därmed accepterar man också
              en hög arbetslöshet. Ta till exempel förslaget om hushållstjänster.
              Av erfarenheterna från Finland vet vi vilka positiva effekter
              det här förslaget kan få. Men Socialdemokraterna vägrar konsekvent
              att ge denna del av tjänstesektorn rimliga villkor i vårt land.
            </seg>
            <seg n="f18c4939">
              Andelen kvinnliga företagare i Sverige ligger i absoluta bottenskiktet
              i Europa. Medan det går nio kvinnliga företagare på tio manliga
              i Schweiz och sju manliga på tio kvinnliga i Frankrike är motsvarande
              siffra för Sverige tre på tio.
            </seg>
            <seg n="de482fd5">
              Pengar i höstbudgeten ska läggas på så kallade strategiska nyckelbranscher.
              Dessa är fordon, IT, telekom, metallurgi, läkemedel och bioteknik
              samt skogs- och trävarubranschen. Sammantaget är över 75 % som
              är sysselsatta i Östros sex framtidsbranscher män. Kvinnors företag
              finns till största delen i serviceyrken som inte räknas in i regeringens
              framtidssatsningar. I stället för att stödja företagandet på dessa
              områden har majoriteten valt att lägga hinder i vägen för kvinnors
              företagande. Privata initiativ inom vård, skola och omsorg ses
              med misstro. Det är just i dessa branscher som det finns lika
              många kvinnliga som manliga företagare.
            </seg>
            <seg n="29e55888">
              Socialdemokraterna har i regeringsställning pratat om bättre
              företagsamhet år efter år. Först var det Björn Rosengren som pratade
              glatt och gärna om detta. Sedan kom Mona Sahlin och Leif Pagrotsky.
              Nu är det Thomas Östros tur att komma med fina och vackra utfästelser.
              Men än så länge verkar det vara som förut: stora ord, men mycket
              lite verkstad.
            </seg>
            <seg n="a7f2a643">
              Vi behöver en ny regering som kan ge småföretagsamheten i vårt
              land de villkor som man så väl behöver. Detta kommer att ge jobb
              och tillväxt i vårt land.
            </seg>
          </u>
          <note type="speaker" n="f4d934a0">
            Anf. 77 ÅSA TORSTENSSON (c):
          </note>
          <u who="asa_torstensson_08c4f6" xml:id="i-1eb83914bbdaa200-0" n="bed13ae3">
            <seg n="57db18e4">
              Fru talman! Att inte vara behövd, att inte kunna försörja sig
              själv och sin familj, att inte få vara med och bidra till samhällsutvecklingen
              med sina idéer och sitt arbete är en stor grogrund för utanförskap,
              för dåligt självförtroende och en grogrund som leder till sociala
              klyftor.
            </seg>
            <seg n="143b5e09">
              Varje dag är det över en miljon människor som inte går till jobbet,
              utan möjlighet att över sin egen vardag eller sin egen plånbok
              självständigt få bestämma en situation där många känner sig utestängda
              från samhället och tvingade att stå med mössan i hand.
            </seg>
            <seg n="ecf5b7dc">
              Arbete åt alla, fru talman, är därför den absolut viktigaste
              politiska uppgiften. Och det handlar om jobb, jobb och åter jobb.
            </seg>
            <seg n="681add60">
              Fru talman! Sverige har fantastiska möjligheter med invånare
              med hög utbildning och många företag som är framgångsrika på världsmarknaden.
              Det finns naturtillgångar och naturvärden som människor reser
              långväga ifrån för att få uppleva. Alla som bor i vårt land har
              förutsättningar att uträtta storverk. Vi har väl utvecklade välfärdssystem.
              Vi har en tradition av att vara framgångsrika och att ta för oss
              i den globala ekonomin.
            </seg>
            <seg n="ea447594">
              Ändå, fru talman, lyckas inte Sverige. Socialdemokraterna tycks
              fullständigt sakna visioner och svar på dagens framtidsfrågor,
              för när så många som över en miljon kvinnor och män inte har möjlighet
              att gå till ett riktigt jobb, då hotas välfärden. När människor
              är rädda för att jobben flyttar utomlands utan att kunna se möjligheten
              i att nya utvecklas och startas i Sverige, ja, då hotas solidariteten
              människor emellan. Och det finns stora risker att en hopplöshet
              och ett utanförskap hos många människor cementeras på ett sätt
              som i grunden förändrar ett solidariskt uppbyggt samhälle.
            </seg>
            <seg n="31a616cf">
              Fru talman! Vi har att hantera utgiftsområde 24 om näringsliv.
              Men egentligen finns inga svar på hur ett näringsliv i Sverige
              ska utvecklas i det här betänkandet. Då kanske man kan fundera
              på om det hänvisas till andra betänkanden. Men det hjälper inte
              att läsa skatteutskottets, finansutskottets, arbetsmarknadsutskottets,
              socialförsäkringsutskottets eller socialutskottets betänkanden.
              Vi finner inte heller där svar på frågorna om hur de nya jobben
              ska utvecklas och hur tillväxten ska kunna stärkas.
            </seg>
            <seg n="4c090562">
              Fru talman! Centerpartiet vill att Sverige ska vara det land
              som är bäst på att fånga upp alla människors inneboende drömmar,
              som ger förutsättningar för att nya företag startas och att människors
              till synes helt omöjliga drömmar ska kunna förverkligas. Vi vill
              att fler människor som har sådana tokiga idéer, som att designa
              isrum och hyra ut dem på ett ishotell, ska kunna förverkliga sådana
              idéer och dessutom tjäna pengar på dem. Fler sådana möjligheter!
            </seg>
            <seg n="c210effd">
              Därför krävs det att vi skapar ett land där kreativitet och företagsamma
              människor tas till vara, där nya invånare välkomnas med öppna
              armar, där det är självklart att man ska våga testa idéer i egna
              företag, där man ges möjlighet att lyckas och misslyckas, där
              modet att ta egna risker möts med möjlighet att faktiskt också
              kunna bli rik, där det är självklart att företagare ska våga gå
              vidare och anställa när företaget ska växa, där kvinnor likaväl
              som män startar och driver egna företag, där det lönar sig att
              arbeta, där man kan gå från bidrag till eget arbete och företagande.
            </seg>
            <seg n="0ab35f22">
              Att förverkliga sina drömmar är naturligtvis varje individs eget
              ansvar. Självklart är det så. Men det krävs ett samhälle som ger
              förutsättningar och där det finns frihet och öppenhet att pröva
              sina idéer. I dag saknas den friheten och det företagsamma klimatet.
              Dessutom faller väldigt många igenom skyddsnätet och hamnar utanför
              på ett sätt som gör det mycket, mycket svårt att komma tillbaka
              in i samhället och att också känna sig behövd.
            </seg>
            <seg n="e628aabb">
              Välfärd, fru talman, bygger på ekonomisk och uthållig tillväxt,
              att vi förmår producera varor och tjänster effektivt och att fler
              skapar sitt eget arbete. Att nå en uthållig och högre välfärdsnivå
              med bättre skola, bättre omsorg och en rättvisare sjukvård tillgänglig
              för alla bygger på att vi har människor som vill bli företagare,
              att vi har välmående och privata företag som skapar just arbetstillfällen
              och därmed skatteintäkter.
            </seg>
            <seg n="da50649a">
              Därför, fru talman, måste det löna sig att starta och driva företag,
              att företagare vågar anställa och att kvinnor och män ges samma
              möjligheter att förverkliga sina drömmar och sina idéer. Det är
              på det sättet som Sverige fortsatt kan hävda sig i de mest konkurrensutsatta
              delarna i världen.
            </seg>
            <seg n="7990483b">
              Sverige måste faktiskt göra sin egen hemläxa. Politiken i sig
              skapar inte jobb. Däremot kan politiken skapa hinder för nya jobb.
              Socialdemokraterna har valt den vägen, att blockera företags vilja
              att utveckla företag och att anställa personal genom krångliga
              regler, genom utökat sjuklöneansvar och utredningar om heltidsjobb.
              Visst borde också Socialdemokraterna fundera på sin företagarpolitik
              när de flesta småföretagare, trots att efterfrågan skulle kunna
              öka med bortåt 25 %, säger att de skulle välja att hyra in personal
              eller till och med avstå från de nya beställningarna. Ringer det
              då inga varningsklockor hos er socialdemokrater? Ser ni inte faran
              i att företagaren bakom företaget känner en sådan otrygghet med
              den lagstiftning som riksdagen har beslutat att de väljer bort
              möjligheten att anställa, väljer bort ökad produktion och därmed
              möjligheten att stärka Sveriges konkurrens? Ser ni inte att den
              politiken utökar och stärker de sociala klyftorna på ett sätt
              som ställer ännu fler människor utanför samhället?
            </seg>
            <seg n="68483ff2">
              Villkoren för företagandet har under lång tid anpassats till
              storföretagen, vilket leder till brist på mångfald och medelstora
              och växande företag. Den svenska näringslivsstrukturen domineras
              alltjämt av ett litet antal gamla och stora företag.
            </seg>
            <seg n="9375ab83">
              Fru talman! Ta till exempel möjligheten till framväxt av nya
              företag inom tjänste- och servicesektorn, som effektivt har hindrats
              genom den offentliga sektorns kraftiga utbyggnad och monopol.
              I det här sammanhanget kan noteras att framväxten av kvinnors
              företag hindras just av det politiska motståndet mot privata alternativ
              inom de yrken där kvinnor traditionellt sett har erfarenhet och
              kompetens.
            </seg>
            <seg n="94e7ac33">
              Nej, fru talman, Sverige måste ställa sig starkare och mer internationellt
              konkurrenskraftigt för företagande i en alltmer internationaliserad
              värld. Vi måste fästa fokus på de små och medelstora företagens
              möjligheter att utvecklas och att anställa. Det handlar om att
              ta bort krångliga regler som framför allt är problematiska för
              småföretagare. Det räcker inte med de steg som vi beslöt i morse
              vad gäller 3:12-reglerna. Nej, ta också bort förmögenhetsskatten
              som en direkt koppling till 3:12-reglerna, ompröva förmånsrättslagstiftningen,
              som i dag är ett hinder för småföretag, och se sanningen att det
              utökade sjuklöneansvaret har stängt ute människor från arbete!
              Var det detta som var meningen?
            </seg>
            <seg n="72c6e109">
              Fru talman! Det är jobben det handlar om, och det är här det
              går en skiljelinje i svensk politik. Centerpartiet och alliansen
              lägger förslag som tar till vara det företagsamma Sverige, som
              tar till vara de företagsamma människorna som vill förverkliga
              idéer och de företagare som vill utveckla sina företag och som
              vill anställa, för det är riktiga jobb, i privata företag, som
              behövs för att äldreomsorgen, skolan och sjukvården ska få de
              pengar som de så väl behöver. Om fler företag vågar anställa och
              vågar växa leder det till att nya jobb kan ersätta de gamla. Det
              är så vi lägger grunden för ett starkt solidariskt samhälle där
              de sociala klyftorna minskar.
            </seg>
            <seg n="cc67dd07">
              Det är dags att se sambanden med ett företagsamt samhälle med
              fler företag som ger nya jobb och som ger mer pengar till vården,
              skolan och omsorgen,
            </seg>
          </u>
          <note n="f3d27cfa">
            Fru talman! Därmed yrkar jag bifall till reservation nr 1.
          </note>
          <note type="speaker" n="3a1cfc0a">
            Anf. 78 LARS JOHANSSON (s):
          </note>
          <u who="lars_johansson_74863e" xml:id="i-66e6b5079aa74190-0" n="47702835">
            <seg n="b564e0f5">
              Fru talman! Efter dessa fyra dysterkvistars beskrivning av Sverige
              vill jag nog börja med att redovisa hur det faktiska läget är.
            </seg>
            <seg n="b60af455">
              Den svenska ekonomin kommer att växa starkt de närmaste åren,
              och arbetslösheten kommer att fortsätta minska. Det spår organisationen
              för ekonomiskt samarbete OECD i sin senaste prognos. Enligt OECD
              kommer ökningen i Sverige att vara betydligt högre jämfört med
              andra länder i Västeuropa under nästa år. I år växer ekonomin
              med 2,4 % och nästa år med 3,5 % för att under 2007 dämpas något
              till 3 %. Samtidigt ligger inflationen och räntan på historiskt
              låga nivåer i Sverige. Exporten från företagen har ökat med 6
              %. Exportrådet räknar med att exporten kommer att öka med lika
              mycket de kommande åren. Detta är alltså organ som inte har något
              uppdrag från den socialdemokratiska regeringen utan som prövar
              i vilken utsträckning den ekonomiska politiken är framgångsrik
              eller inte i Sverige.
            </seg>
            <seg n="7d78fc9f">
              Samtidigt ökar företagandet i landet. Det har också nämnts här
              av Nyamko Sabuni. Det ökade till hela 41 600 nya företag under
              föregående år. I år tror Nyföretagarcentrum enligt deras prognoser
              att det kommer att öka ännu mer. Under de sex första månaderna
              ökade antalet nya företag med 28 000. I Jönköpings län ökade det
              under förra året med hela 30 % och i Västra Götalands län med
              27 % under föregående år. Det är alltså områden som har industritradition
              som också ökar kraftigt.
            </seg>
            <seg n="38c6cd5e">
              Enligt Ams senaste prognos kommer också arbetslösheten att sjunka
              med närmare 65 000 personer under nästa år. Samtidigt ska man
              vara klar över att det naturligtvis pågår en förändring i vårt
              samhälle i dag. Det pågår hela tiden förändringar också för näringslivet
              och för dess möjligheter att utvecklas. Företagen måste finnas
              närmare marknaden eller producera i länder där marknaden finns
              och därför ersätta jobb i Sverige med jobb i dessa länder. Men
              det beror inte på att det svenska näringsklimatet är dåligt, som
              många borgerliga politiker påstår, utan det är den internationella
              konkurrensen som kräver närvaro på andra marknader och att man
              också måste producera där. För att Sverige som industriland med
              en stor, omfattande export ska kunna finnas med i utvecklingen
              framöver måste vi också hänga med i den internationella konkurrensen.
            </seg>
            <seg n="c0cce2e2">
              Därför krävs det en aktiv näringspolitik som är långsiktig. Socialdemokraterna
              fullföljer därför en tradition av att utveckla näringspolitiken
              i nära samarbete med företagarna och fackliga organisationer.
              Detta sker genom satsning på utbildning, forskning och utveckling
              i nära samverkan med prioriterade branscher som har framtiden
              för sig.
            </seg>
            <seg n="fbf9e768">
              Det första steget, som vi nu har tagit, var att ta fram Innovativa
              Sverige, en strategi för tillväxt genom förnyelse. Strategin baseras
              på samtal mellan regeringen och företrädare för akademin, näringsliv,
              myndigheter och fackliga organisationer med syfte att stärka och
              utveckla Sveriges konkurrenskraft. Det är det som vi lyfter fram
              i näringsutskottets betänkande, och riksdagen kommer nu också
              att kunna ta ställning till denna framåtsyftande politik.
            </seg>
            <seg n="08294f8b">
              Fem branscher har vi under hela hösten fört samtal med om hur
              man ska kunna utveckla dem. Det är fordonsindustrin, skog och
              trä, metallurgi, IT och telekom, biotek och läkemedel. Det handlar
              om branscher som sysselsätter 600 000 människor och som har exportinkomster
              på över 560 miljarder kronor årligen. Ett stort antal människor
              från näringslivet har varit aktivt engagerade i dessa överläggningar.
              Gemensamt har man nu tagit fram de allra sista kommer att presenteras
              denna vecka, möjligen nästa utvecklingsprogram för de här fem
              olika branscherna, och näringsliv, regering och myndigheter har
              också ett gemensamt ansvar för att fullfölja dem. Detta talar
              de borgerliga partierna inte ett ord om. Det är alltså en stor
              skillnad mellan vad vi gör och genomför och det de borgerliga
              partierna pratar om.
            </seg>
            <seg n="a9e2e69f">
              Det är också så att de här programmen är utformade så att de
              naturligtvis kommer att kunna utvecklas vidare i olika former
              av dialog som regeringen och myndigheterna kommer att ha med branscherna
              framöver. 1 miljard kronor satsar regeringen på det här, och näringslivet
              satsar lika mycket.
            </seg>
            <seg n="a460e03d">
              Jag noterar i betänkandet att den borgerliga pakten, eller vad
              ni nu vill kalla er för, inte är helt överens på den här punkten.
              Centerpartiet är med på den här politiken till ungefär två tredjedelar.
              Så där har ni ingen gemensam politik. Moderaterna, Folkpartiet
              och Kristdemokraterna säger däremot att det här är fel politik.
              Man ska inte föra samtal med näringslivet på det viset som regeringen
              gör. Samtal med näringslivet om att utveckla branschprogram kring
              strategisk forskning och utveckling ska man inte ha. Det ska lösas
              av marknaden själv. Det borgerliga alternativet innebär att svensk
              konkurrenskraft ska vässas genom lägre skatter, lägre ersättning
              vid arbetslöshet och sjukdom, lägre löner och försvagade fackföreningar.
              Moderaterna går som vanligt längst, även om de inte sade det just
              i dag, men i andra sammanhang drömmer man sig tillbaka till 60-talet
              och vill uppta den svenska samhällsmodellen från tiden före de
              nuvarande arbetsmarknadslagarnas inträde på arbetsmarknaden.
            </seg>
            <seg n="0e2e8f40">
              Vi socialdemokrater tycker tvärtom. Vi tycker att det är viktigt
              att det finns statlig lönegaranti vid konkurser. Vi tycker att
              det är viktigt att arbetstagarna ska ha rätt till utbildning så
              att man kan hänga med i utvecklingen och ges kunskaper till nya
              jobb. Sådana reformer fanns inte på 60-talet.
            </seg>
            <seg n="3acfc99d">
              Det är intressant att notera att de borgerliga partierna inte
              tagit till sig vad näringslivets företrädare själva ger uttryck
              för, nämligen att man vill ha ett samarbete med staten. För inte
              så länge sedan var riksdagen faktiskt inbjuden till Iva, Kungliga
              Ingenjörsvetenskapsakademin, som en hel kväll redovisade betydelsen
              av att man deltar aktivt i samarbete mellan stat och näringsliv.
              Man påtalade betydelsen av att telekom-, energi-, järnvägs- och
              försvarssektorerna med flera har utvecklats väldigt bra i Sverige
              tack vare att man har haft en långsiktig samverkan med staten.
            </seg>
            <seg n="749c60cc">
              Men man är lite orolig för det i dag, därför att vi har genomfört
              en avreglering som leder fram till att statliga bolag är mer intresserade
              av att forska kring sådant som har att göra med marknader, effektivisering
              och så vidare. Men man säger: Vi måste ha mer långsiktiga, kapitalintensiva
              projekt. Det var budskapet, och det är precis det våra branschprogram
              handlar om.
            </seg>
            <seg n="7eb6f9a3">
              Men vad gör de borgerliga partierna? Vad har ni för politik?
              Ni har ännu inte kunnat redovisa något näringspolitiskt program,
              trots att ni har pratat om det i ett och ett halvt år. Hur svarar
              ni upp mot Ivas uppmaning inför framtiden?
            </seg>
            <seg n="d9ab74ad">
              Men det är inte nog med de här satsningarna som vi gör, utan
              vi satsar naturligtvis också på mindre företag, även om många
              mindre företag kommer att ha stor glädje av de olika branschprogrammen
              direkt och indirekt. Men vi avsätter särskilda pengar på närmare
              900 miljoner kronor inom de närmaste åren för forskning och utveckling
              för dessa företag.
            </seg>
            <seg n="12b48e1f">
              130 miljoner kronor satsas, vilket också framgår av betänkandet,
              på särskilda entreprenörsskolor. Det är oerhört viktigt, och det
              finns också i samhället ett stort intresse av att vara med och
              starta företag. Det vill vi utveckla.
            </seg>
            <seg n="e5e41eb3">
              Vi gör också särskilda satsningar för de små, mindre och medelstora
              företagen som gäller exportsatsning. I varje län ska det finnas
              särskilda exportrådgivare. Eftersom småföretagare oftast inte
              har möjlighet att bygga upp den typen av kompetens själva måste
              staten även här medverka aktivt genom att lyfta fram den typen
              av kunskap och bjuda på den för de olika företagen.
            </seg>
            <seg n="0b84c852">
              Vi vill utveckla företagsklimatet genom att satsa på kunskap,
              trygghet och företagande. Det är den svenska välfärdsmodellen
              som hittills, vid alla internationella bedömningar, visat sig
              vara framgångsrik, det som vi ofta talar om som den nordiska modellen
              där Sverige är en viktig del.
            </seg>
          </u>
          <note n="5cb67787">
            Avslutningsvis vill jag yrka bifall till näringsutskottets förslag
            i betänkandet, som arbetats fram tillsammans med Vänsterpartiet
            och Miljöpartiet, och avslag på samtliga motioner.
          </note>
          <note type="speaker" n="71cda8eb">
            Anf. 79 NYAMKO SABUNI (fp) replik:
          </note>
          <u who="nyamko_sabuni_fae1bc" xml:id="i-6367d8fb6aa0307a-1" n="8d205a5c">
            <seg n="75c1fb1e">
              Fru talman! Lars Johansson påstår att jag sade att företagandet
              har ökat. Det var inte vad jag sade. Jag redovisade bara hur många
              företag som hade startats. Jag redovisade också att Nutek, regeringens
              egen myndighet, säger att vi måste starta ytterligare 10 000 företag
              per år för att få den återväxt som behövs för att kunna skapa
              fler jobb.
            </seg>
            <seg n="c1526dc6">
              Det jag vet är att vi har färre företagare i dag än vi hade 1994.
              Bland alla de företag som startas är en del av dem faktiskt sådana
              som startas av skatte- och redovisningsmässiga skäl, det vill
              säga företagare startar ytterligare ett företag för att på så
              sätt kringgå några av de höga skatterna och de krångliga redovisningarna.
            </seg>
            <seg n="e6173d34">
              Vi har i dag lika många jobb som vi hade 1984, men vi har drygt
              500 000 fler personer i arbetsför ålder. Många i förorterna känner
              nog inte igen den bild som du ger, Lars Johansson. OECD spår att
              vi kommer att få ökad tillväxt och fler arbetstillfällen, men
              det man spår, det man tror ska hända, betyder inte nödvändigtvis
              att det måste hända. Samma slags spådomar har ju Göran Persson
              haft i denna talarstol sedan jag kom in i riksdagen 2002, men
              arbetslösheten har inte sjunkit.
            </seg>
            <seg n="6e157f86">
              Vad har du att säga till alla de människor som är arbetslösa
              i dag och som inte känner igen sig i den beskrivning som du ger
              av vårt land?
            </seg>
          </u>
          <note type="speaker" n="593db3d2">
            Anf. 80 LARS JOHANSSON (s) replik:
          </note>
          <u who="lars_johansson_74863e" xml:id="i-66e6b5079aa74190-1" n="47702835">
            <seg n="3ee39fb3">
              Fru talman! När det gäller antalet företag verkar vi vara ganska
              överens om att det sker en ökning av antalet. Jag tror att vi
              ganska snart är framme vid det behov som Nutek talat om, 45 000.
            </seg>
            <seg n="1451a1d0">
              Då är nästa fråga: Vad är det för politik man ska driva för att
              åstadkomma fler företag? Jag menar att det är den centrala frågan,
              och som jag tidigare nämnde behövs det framtidsinriktade insatser
              för att utveckla olika områden, olika branscher. Inte med ett
              ord har Nyamko Sabuni lyft upp vikten av att satsa på olika branscher.
              Ni säger nej till den politiken. När vi föreslår åtgärder för
              att utveckla näringspolitiken och få fler nya jobb säger ni nej
              till den politiken. I stället talar ni bara om skattesänkningar.
              Men trots den skattenivå vi har i Sverige startas det nya företag,
              och den ekonomiska utvecklingen går i positiv riktning. Vi har
              en bra tillväxt.
            </seg>
            <seg n="b2a73442">
              Självfallet för vi den politik som vi nu för också för att ge
              fler människor möjlighet att få arbete. Nu är vi i ett läge där
              vi ser att sysselsättningen kommer att öka. Sedan 1994, då Nyamko
              Sabunis parti satt i regeringsställning, har vi fått 290 000 fler
              jobb. Det är inte så att vi varit passiva, men vi är inte nöjda.
              Vi vill utveckla politiken ytterligare. Vi tror nämligen att de
              program som vi nu lyfter fram kommer att innebära att vi långsamt
              får ytterligare förstärkningar på arbetsmarknaden och därmed fler
              arbeten.
            </seg>
          </u>
          <note type="speaker" n="0fd2003f">
            Anf. 81 NYAMKO SABUNI (fp) replik:
          </note>
          <u who="nyamko_sabuni_fae1bc" xml:id="i-6367d8fb6aa0307a-2" n="8d205a5c">
            <seg n="e54f6cb9">
              Fru talman! Nej, Lars Johanssons parti och därmed regeringen
              har inte varit passiva när det gällt beslut om att försämra för
              företagandet. Ni har fattat beslut om att försämra för banker
              som lånar ut pengar, för att man ska kunna starta företag och
              expandera, genom att tala om för bankerna att de inte kan garanteras
              att få tillbaka sina pengar vid konkurser.
            </seg>
            <seg n="cbfdd422">
              Vet du vad som händer runtom i landet, Lars Johansson? Små företag,
              som i dag behöver låna pengar, kan inte göra det eftersom deras
              bostäder inte är värda någonting. Därför kan de inte ens använda
              bostaden som säkerhet vid banklån. Hur ska de klara sig? Ja, kanske
              ska den ryska maffian komma hit och låna ut pengar till dem. Då
              får du se vem som äger den svenska arbetsmarknaden!
            </seg>
            <seg n="d57baeb9">
              Det hjälper inte att lägga ned Barsebäck och samtidigt importera
              energi från kolkraftverk i Danmark eller till och med kärnkraft
              från Finland. Varför kan vi inte ha egen kärnkraft så att våra
              industrier får tillgång till den energi de behöver?
            </seg>
            <seg n="6830ee92">
              Det hjälper inte att ålägga arbetsgivare fler kostnader genom
              att kräva att de ska betala för sjukersättningar när det framför
              allt är vi politiker, vår verksamhet, som är anledningen till
              de höga sjukskrivningstalen. Nu åläggs alltså de privata företagen
              att betala för kostnader som de inte kan ansvara för.
            </seg>
            <seg n="1664fe57">
              Om vi hade en rehabilitering som fungerade, om vi hade en arbetsmarknad
              som fungerade, så att den som blir sjuk på en arbetsplats kunde
              söka sig till en annan arbetsplats, en annan tjänst, skulle vi
              kanske inte behöva ha så många människor sjukskrivna i onödan.
            </seg>
            <seg n="144f6ae7">
              Vad vill Lars göra åt allt detta?
            </seg>
          </u>
          <note type="speaker" n="ef088410">
            Anf. 82 LARS JOHANSSON (s) replik:
          </note>
          <u who="lars_johansson_74863e" xml:id="i-66e6b5079aa74190-2" n="47702835">
            <seg n="91258c07">
              Fru talman! Återigen samma klagovisa, trots att vi är i ett läge
              där den ekonomiska utvecklingen i Sverige är positiv. Jag tycker
              att man i stället ska prata om vad som kan åtgärdas.
            </seg>
            <seg n="67e365b3">
              Förmånsrätten talar Nyamko Sabuni om. Det är klart att bankerna,
              när de ger lån till företag, också har ett ansvar att se till
              att de företag som de lånar pengar till kan betala av på lånen,
              både räntor och amorteringar. De måste också granska företagen
              så att de inte lånar ut pengar till vem som helst. Det är vad
              frågan egentligen handlar om. Många seriösa företag klarar det
              alldeles utmärkt, men det finns en del andra som har vissa bekymmer.
            </seg>
            <seg n="4a5bb0d3">
              Frågan är för övrigt ganska ny. Den så kallade förmånsrätten
              har varit verksam under det här året. Vi får väl se hur utvecklingen
              blir, men hittills har antalet nya företag inte minskat tvärtom.
            </seg>
            <seg n="54784259">
              Det är ganska intressant att lyssna på Nyamko Sabuni. När jag
              talar om näringslivsutveckling, hur vi ska kunna satsa på fordonsindustri,
              läkemedel, IT, telekom och så vidare, säger Folkpartiet inte ett
              ord om hur de ska vara med i den utvecklingen utan tar i stället
              upp energipolitiken. Jag lämnar den frågan därhän.
            </seg>
            <seg n="998454e4">
              Jag vill nämna ett annat område som du tog upp i ditt anförande.
              Det gäller den offentliga sektorn. Ni vill att den skattefinansierade
              kommunala verksamheten skola, barnomsorg, äldreomsorg och sjukvård
              ska öppnas upp för privata entreprenörer så att de kan starta
              företag på dessa områden. Det blir inga nya jobb på det sättet.
              Det blir kanske färre jobb. Det är ingen lösning för att skapa
              nya jobb i samhället. Dessutom är det inte en marknad, utan det
              är fråga om verksamheter som utgår från de olika behov som människor
              har. Det är fel områden. Ni går in på skattefinansierade områden
              och vill starta nya jobb. Vår politik går ut på att starta jobb
              på marknaden.
            </seg>
          </u>
          <note type="speaker" n="23572f17">
            Anf. 83 KRISTER HAMMARBERGH (m) replik:
          </note>
          <u who="krister_hammarbergh_733a26" xml:id="i-fdecdf6b2a8fef9c-1" n="ed300126">
            <seg n="b47d0d7d">
              Fru talman! Att följa det föregående replikskiftet var ganska
              fascinerande. Uppenbarligen händer det ingenting i vissa sektorer
              om det får finnas konkurrens, om människor får utvecklas utanför
              politikens ram. Varför tar du inte steget fullt ut, Lars Johansson,
              om du nu vill styra allt? Skulle allt bli bättre om politiken
              tog över resten av näringslivet också? Det stämmer inte. Det finns
              ingen logik i detta resonemang. Det finns ju andra som försökt.
              Var det lyckat? Nej, det har ni själva avvisat.
            </seg>
            <seg n="fbce6598">
              Med statistik kan man visa allt. Ta nya företag som exempel.
              Just de regler som vi beslutade om i morse har lett till att vi
              fått många nya företag. Men är det nya företag? Nej, det är ombildade
              företag. På grund av 3:12-reglerna, som vi alltså fattade beslut
              om i morse, har många sålt sina företag eftersom de annars skulle
              drabbas av en orimlig beskattning när de väl avyttrar företaget.
              Vem säljer de till? Jo, de säljer till sig själva i ett nytt företag.
              På det sättet kan man få upp siffrorna över antalet nybildade
              företag.
            </seg>
            <seg n="8418796c">
              Jag vill inte vara konspiratorisk, men visst får ni en hel del
              skatteinkomster på det sättet. Och visst blir statistiken bra.
              Men har det blivit bättre för svenskt näringsliv? Har vi fått
              fler fungerande företag som anställer? Svaret är nej.
            </seg>
            <seg n="5ee1f736">
              Moderaterna vill inte ha utbildning vilket snack! Kartellen eller
              alliansen, eller vad du nu valde att tala om, har inte tagit till
              sig vad samarbetet vill säga. Det är klart att näringslivet måste
              ha ett fungerande samarbete med staten, men när hörde du näringslivet
              ropa efter mer reglering? Svara på den frågan.
            </seg>
            <seg n="7ce3c49a">
              Jag tycker också att du ska svara på den fråga som du vänder
              dig bort från, nämligen: Vad vill du göra för att småföretagen
              ska vilja anställa och våga anställa fler? Det är faktiskt knuten
              för Sveriges utveckling.
            </seg>
          </u>
          <note type="speaker" n="8f29a8e6">
            Anf. 84 LARS JOHANSSON (s) replik:
          </note>
          <u who="lars_johansson_74863e" xml:id="i-66e6b5079aa74190-3" n="47702835">
            <seg n="7b5b7810">
              Fru talman! Nu får ni faktiskt bestämma er. Är det så att det
              startas mer företag, eller startas det inte mer företag? Mina
              uppgifter bygger på att det startas fler företag. Under föregående
              år startades det väldigt många företag också inom tjänstesektorn,
              det som ni i andra sammanhang talar om att ni tycker är väldigt
              viktigt. Det var framför allt inom den privata tjänstesektorn
              som det startades företag. 83 % av dem som startades fanns inom
              tjänstesektorn.
            </seg>
            <seg n="1f58caa5">
              Det är nog så. Företag startas. Det är inte så dåligt näringslivsklimat
              som ni säger. Men vi vill från Socialdemokraternas sida vara med
              i framkanten. Vi vill vara med och fortsätta att utveckla politiken.
              Det är inte så att vi styr allt, som ni påstår. Vi för samtal
              med näringslivet om att utveckla näringspolitiken inom olika branscher.
              Varför vill man vara i Sverige? Varför vill stora multinationella
              bolag vara etablerade i Sverige, kring till exempel biotek och
              läkemedelsindustrin? Jo, därför att det finns en stor offentlig
              sektor i Sverige. Det finns en stor offentlig sektor, sjukvårdssektor,
              som är finansierad via skattemedel, som står i framkant när det
              gäller forskning och utveckling. Det är därför man har klinisk
              prövning, som Astra har på Sahlgrenska Universitetssjukhuset i
              Göteborg eller som Astra har i Helsingfors. Det är därför man
              finns här.
            </seg>
            <seg n="248f62ae">
              Runt de här företagen etableras också nya företag. Jag kan bara
              ta mitt eget exempel från Göteborg, eftersom jag är därifrån.
              Runt Sahlgrenska Universitetssjukhuset finns det väldigt många
              olika små och medelstora företag med totalt 6 000 anställda, i
              privat verksamhet. Det är så här vi går hand i hand, offentlig
              och privat verksamhet. Och vi vill utveckla det vidare. Det är
              därför det nya branschprogrammet lyfter fram de här frågorna ytterligare,
              för att man ska kunna utveckla verksamheten genom forskning och
              utveckling i Sverige.
            </seg>
          </u>
          <note type="speaker" n="dc4d2211">
            Anf. 85 KRISTER HAMMARBERGH (m) replik:
          </note>
          <u who="krister_hammarbergh_733a26" xml:id="i-fdecdf6b2a8fef9c-2" n="ed300126">
            <seg n="90858439">
              Fru talman! Det fanns en gång en tv-serie som hette Pojken med
              guldbyxorna . Jag kan inte lägga på detta, men på något sätt kan
              det kännas som att det åtminstone blir lite grann som farbrorn
              med den magiska trollstaven. Jag vill nog vara lite mer ödmjuk
              som politiker. Jag vet faktiskt inte vilka som är framtidsbranscherna,
              men jag vet att det finns många människor som kan utveckla svenskt
              näringsliv om de får förutsättningarna att göra det.
            </seg>
            <seg n="2561989c">
              Och visst skiljer det mellan alliansen och er på det här sättet.
              Vi tror på människorna, och vi tror att vi med goda ramverk skapar
              bra förutsättningar. Då får vi fler jobb. Men ni vill in och styra
              med bidrag överallt, och det gäller även företagssektorn. Det
              enda som nämndes om småföretag var att det skulle finnas lite
              mer bidragspengar. Småföretagen skulle få gå till dem som fattar
              besluten, det vill säga politiker, för att göra den affärsmässiga
              bedömningen.
            </seg>
            <seg n="23e53454">
              Jag skulle vilja fråga Lars Johansson, farbrorn med den magiska
              staven: Vilka är framtidssektorerna? Vilka affärsidéer är det
              som kommer att bära om tio år? Hade du trott, för tio år sedan,
              att ringsignaler till mobiltelefoner skulle kunna dra in ½ miljard
              i Västeuropa för ett svenskt företag? Vilken mer av den nya typen
              av innovationer kommer ni att trolla fram? Vad har ni bestämt
              er för?
            </seg>
            <seg n="87a7c1a1">
              Det här är lite grann skillnaden i politiken. Ni tror att ni
              kan styra allt. Vi ser vår begränsning som politiker. Vi ser att
              vi är viktiga. Det är viktigt att föra samtal, men vi vet att
              det är andra som utvecklar, inte vi och inte ni.
            </seg>
            <seg n="b52711c3">
              Jag ska säga något kort om förmånsrätten och bankernas ansvar
              att inte låna ut till vem som helst. Det finns en reglering som
              säger att bankerna faktiskt inte får låna ut hur som helst. I
              och med att ni också har bestämt en begränsning när det gäller
              säkerheter kan bankerna inte låna ut. Det har lett till enorma
              problem, och frågan är nu: Tänker ni göra någonting åt det? Du
              verkar så nöjd.
            </seg>
          </u>
          <note type="speaker" n="213e7034">
            Anf. 86 LARS JOHANSSON (s) replik:
          </note>
          <u who="lars_johansson_74863e" xml:id="i-66e6b5079aa74190-4" n="47702835">
            <seg n="fb303590">
              Fru talman! Det är intressant att lyssna. Det är en stor skillnad.
              Det är helt uppenbart. Ni vill inte ha branschsamtal. Ni säger
              nej till näringslivet, som vill ha branschsamtal. Det är en avgörande
              skillnad mellan oss och inte hela borgerligheten men en stor del
              av borgerligheten. Ni säger nej. Ni tror att marknaden löser allting.
              Vi ser att det inte fungerar så i verkligheten, utan det finns
              områden som vi vill utveckla. Jag nämnde ett område alldeles nyss,
              läkemedel och biotek. Jag ska inte ta upp det igen.
            </seg>
            <seg n="b33ab85b">
              Men titta på andra områden! Titta på miljöpolitiken! Titta på
              energipolitiken! Där betyder det väldigt mycket hur samhället
              agerar, hur regeringen agerar och hur kommuner och landsting agerar.
              Det har stor betydelse för vad som händer på marknaden. Nu har
              vi bestämt att vi ska göra en energiomställning. Det kommer därmed
              att stimulera fram ny teknik inom energiområdet och också inom
              miljöområdet.
            </seg>
            <seg n="4e1da0d4">
              Det visar sig att det är oerhört lönsamt för företagen. Förra
              året exporterade företag som jobbade med miljöteknik för hela
              24 miljarder kronor. Det skapas massor med jobb inom den sektorn.
              Det kommer att fortsätta att göra det. Vi talar ju inte om hur
              det ska gå till, men vi ger en inriktning i politiken. Det är
              ett prioriterat jätteviktigt område för Sverige, förmodligen för
              hela jorden. Det är oerhört avgörande att vi får en bra miljöpolitik,
              inte bara i Sverige utan också i andra länder. Svenska företag
              som har spetskompetens kan hjälpa till och starta nya företag
              i andra länder i världen, till exempel i Kina som har stora miljöproblem
              och som kommer att få allt större miljöproblem i framtiden om
              de inte får ny miljöteknik. Det handlar om att inte göra om de
              misstag som man har gjort i den industrialiserade delen av världen
              eller Västeuropa.
            </seg>
            <seg n="85490a19">
              Där har det betydelse vad man säger som politiker och vilka beslut
              man är med och fattar som politiker. Vi vill vara med och fatta
              de besluten. Men industrin och företagen ska naturligtvis själva
              vara de som utvecklar de olika produkterna. Det är deras ansvar,
              deras uppdrag. Och under varje år satsar faktiskt, vilket du kanske
              inte känner till, industrin tillsammans ungefär 75 miljarder kronor
              på forskning och utveckling i Sverige.
            </seg>
          </u>
          <note type="speaker" n="5b713256">
            Anf. 87 ÅSA TORSTENSSON (c) replik:
          </note>
          <u who="asa_torstensson_08c4f6" xml:id="i-1eb83914bbdaa200-1" n="bed13ae3">
            <seg n="2c35a8de">
              Fru talman! Varje dag är det över en miljon människor som inte
              går till jobbet och är starkt beroende av att det finns ett fungerande
              bidragssystem, men det finns inga jobb i det här landet.
            </seg>
            <seg n="3bd35556">
              Till mig säger Lars Johansson att han är nöjd med hur Sverige
              utvecklas. Just nu pågår ett systemskifte i det här landet som
              är större än systemskiften vi tidigare har varit med om. Vi har
              en politik som aktivt stänger ute människor och som skapar blockeringar
              som leder till att människor stadigt hamnar i ett utanförskap.
              Det leder till sociala klyftor och i förlängningen till situationer
              som vi i dag egentligen inte kan blicka över.
            </seg>
            <seg n="ec2ca3b4">
              Detta är Lars Johansson nöjd med. Är det det Lars Johansson tycker
              att jag ska säga till de människor som i dag inte kommer ut i
              arbetslivet, som inte får hjälp med att komma till rehabilitering
              och som inte får tillgång till sjukvård för att kunna komma tillbaks
              till arbetslivet eller få möjlighet att byta jobb eller söka nya
              jobb? Är det detta som Lars Johansson är nöjd med?
            </seg>
          </u>
          <note type="speaker" n="d8c6dfe4">
            Anf. 88 LARS JOHANSSON (s) replik:
          </note>
          <u who="lars_johansson_74863e" xml:id="i-66e6b5079aa74190-5" n="47702835">
            <seg n="c6ec0e00">
              Fru talman! Jag noterade att Åsa Torstensson använde en siffra
              över arbetslösheten som är lite intressant. Om man utgår från
              en sådan siffra, en miljon arbetslösa, trots att statistiken visar
              att det är 250 000 menar man förmodligen någonting helt annat.
              Det är det man brukar kalla för det breda sättet att beräkna sysselsättningsgraden
              i samhället. Om man gör jämförelser i Europa på det viset, med
              andra länder, skulle arbetslösheten i Frankrike vara 35 %. Det
              är alltså orimligt att använda sig av den typen av statistik.
            </seg>
            <seg n="de474beb">
              Vi ska använda oss av den riktiga. Det är 250 000 människor som
              står till arbetsmarknadens förfogande och som är arbetslösa för
              närvarande. Det är på väg ned, vilket vi tycker är väldigt positivt.
              Det är det som är vår politik.
            </seg>
            <seg n="4597044b">
              Jag hade hoppats att Åsa Torstensson, som centerpartist och som
              delvis tycker att de här branschsamtalen är bra, skulle ta upp
              det som är oerhört positivt. Det är till exempel att man i Västra
              Götalandsregionen, där Centerpartiet och Folkpartiet och Socialdemokraterna
              regerar tillsammans, deltar mer aktivt i just detta branschprogram.
              På tre olika områden är man själv delaktig. Där är alltså centerpartisterna
              lokalt med och tycker att det är oerhört väsentligt att man utvecklar
              program för forskarutbildning och kliniskt verksamma läkare. Man
              tar upp IT-struktur inom den kliniska forskningen, projekt inom
              medicin, teknik och hälso- och sjukvård och så vidare. Det finns
              ett helt program kring detta.
            </seg>
            <seg n="04247e8c">
              Det hade jag förväntat mig att Åsa Torstensson skulle göra. Men
              tyvärr faller hon tillbaka till gnället om näringslivsutvecklingen
              i Sverige och hur det är i samhället. Vi har olika syn på detta.
            </seg>
          </u>
          <note type="speaker" n="082096aa">
            Anf. 89 ÅSA TORSTENSSON (c) replik:
          </note>
          <u who="asa_torstensson_08c4f6" xml:id="i-1eb83914bbdaa200-2" n="bed13ae3">
            <seg n="153f158e">
              Herr talman! Jag har med mig en historia där jag känner en socialdemokrati
              som har satt arbete som högsta prioritet. Var och en ska ha rätt
              till arbete, arbete ger självkänsla och man ges möjlighet att
              vara med och bidra till samhället. Det skapar självständiga människor
              med egen förmåga att över sig själv bestämma. Det trodde jag också
              var vad som var socialdemokrati på 2000-talet. Men det är det
              uppenbarligen inte.
            </seg>
            <seg n="3b43c2e8">
              Nu försöker Lars Johansson att tala förbi människor som i dag
              går in i förtidspensionering utan att ha möjlighet att få hjälp
              till nya jobb. De har inte möjlighet att växla över från ett jobb
              till ett annat på grund av att man inte har någon politik för
              det breda arbetslivet. Från Socialdemokraternas sida blundar man
              fullständigt för att det är en miljon människor som i dag inte
              går till jobbet.
            </seg>
            <seg n="136f2bf6">
              Var finns den politik som skapar förutsättningar för att dessa
              människor ska ges möjlighet att vara med och bidra och ges möjlighet
              att söka nya jobb bland nya företag? Var finns den politik där
              man ger tydliga möjligheter för befintliga små företag att skapa
              nya jobb, skapa tillväxt och våga anställa?
            </seg>
            <seg n="bcb26c83">
              Vad är det som gör att Lars Johansson inte svarar på frågan om
              att man aktivt har skapat ett sjuklönesystem som stänger ute människor?
              Vi har ett systemskifte i det här landet. Nu sätter vi upp gränser
              mellan oss och dem. De som redan har kommit in i ett arbetsliv
              ges möjlighet att vara kvar där. De som har ställts utanför släpps
              inte in.
            </seg>
            <seg n="13b22a16">
              Det är en aktivt socialdemokratisk politik med en lagstiftning
              som innebär att våra småföretagare inte vågar anställa. De väljer
              att projektanställa eller att köpa tjänster på ett annat sätt.
              Varför ser man inte att den politik som Lars Johansson här har
              drivit igenom faktiskt blockerar nyanställningar?
            </seg>
            <seg n="009d0025">
              Jag trodde att vi var överens om att arbetet har ett mervärde
              för var och en. Det är avgörande att vi får fart på Sverige och
              nya jobb, även för dem som Lars Johansson har stängt ute från
              arbetslivet i dag.
            </seg>
          </u>
          <note type="speaker" n="5d435fe9">
            Anf. 90 LARS JOHANSSON (s) replik:
          </note>
          <u who="lars_johansson_74863e" xml:id="i-66e6b5079aa74190-6" n="47702835">
            <seg n="8dc15652">
              Herr talman! Det är intressant att lyssna till Åsa Torstensson.
              Du går hela tiden runt det som är vårt område, näringspolitiken
              och hur vi ska utveckla näringarna i olika delar av landet. Du
              kommer hela tiden tillbaka till arbetsmarknadspolitiken, sjukförsäkringssystem
              och så vidare.
            </seg>
            <seg n="936420af">
              Låt mig bara upplysa om att antalet äldre som är kvar på arbetsmarknaden
              ökar. Dessutom går sjukskrivningstalen ned. Rehabiliteringsinsatserna
              med det program som vi har lagt fast börjar få verkan, vilket
              är oerhört positivt för väldigt många människor. Också arbetsplatserna
              och arbetsgivarna själva är med och tar del av det i form av olika
              rehabiliteringsinsatser. Syftet i den offentliga sektorn, i den
              privata sektorn och i de små företagen var att man känner en större
              delaktighet i detta.
            </seg>
            <seg n="8e5dbebe">
              Mot bakgrund av vad Åsa Torstensson talar om kan man fråga sig
              varför ni ställer upp tillsammans med Moderaterna för att sänka
              a-kassan, försämra för de människor som är sjuka med lägre ersättning,
              och vill föra den politiken. Det kommer inte att innebära att
              människorna blir lyckligare, snarare tvärtom. De som drabbas av
              arbetslöshet kommer att drabbas av sämre ekonomiska villkor med
              den politik ni företräder, vilket i sig är oerhört olyckligt.
            </seg>
            <seg n="e78eec33">
              Vi behöver ha en politik som innebär att människor också när
              de tvingas att lämna ett arbete, på grund av att konkurrensen
              gör att jobbet inte längre kan finnas kvar, får möjligheter till
              omskolning via Ams för att kunna få möjligheter att gå in i nya
              arbeten eller delta i andra utbildningsinsatser.
            </seg>
            <seg n="b7d91610">
              Det är oerhört centralt att den möjligheten finns i Sverige.
              Vi kan på det viset vara med och utveckla nya näringar. Det är
              därför vi koncentrerar oss så mycket just på att med vår politik
              tillsammans med näringslivet peka ut hur vi utvecklar nya näringar.
              Jag bara beklagar att Åsa Torstensson inte gör samma sak som centerpartisterna
              i Västra Götalandsregionen och ställer upp på det branschprogram
              som man tillsammans har arbetat fram med näringen och regeringen.
            </seg>
          </u>
          <note type="speaker" n="8b2e738f">
            Anf. 91 MIKAEL OSCARSSON (kd) replik:
          </note>
          <u who="mikael_oscarsson_78ae8d" xml:id="i-b8a1fbc91df5e76c-0" n="5e2ab394">
            <seg n="58f8f59b">
              Herr talman! Lars Johansson beskriver oss som dysterkvistar.
              Låt mig då få påminna om att det finns problem. Jag tror till
              exempel att Lars Johansson borde vara medveten om att det i dag
              är lika många som är utanför arbetsmarknaden och som är i åtgärder
              som de värsta åren på 90-talet. Vi har oerhört många svenskar
              som inte går till arbetet. De är ungefär en miljon.
            </seg>
            <seg n="4ba53946">
              Men det finns möjligheter. Tjänstesektorn är ett område där det
              skulle kunna bli oerhört mycket nya jobb. Vi ser exempel från
              Finland vad det betyder och vad det skulle betyda för kvinnligt
              företagande, som jag talade mig varm för i mitt inlägg.
            </seg>
            <seg n="f9b69e53">
              Här finns det också socialdemokrater som har varit ute i debatten.
              Kvinnoförbundet har krävt lättnader vad det gäller skatterna för
              hushållstjänsterna och även s-märkta politiker runtom i Helsingfors.
              Hur står Lars Johansson i den frågan? Det skulle vara intressant
              att höra.
            </seg>
            <seg n="dfcd159d">
              Jag tog också upp ett exempel från i går. Det gällde Finland
              och riksdagen där. Där fattade man i går beslutet att avskaffa
              förmögenhetsskatten. Man talade om att det är en relikt och påminde
              i debatten där i går om att den skatten är borta i Danmark, Tyskland
              och Österrike. Den finns inte i Belgien, Grekland och inte i någon
              av de nya EU-länderna. Den finns inte i Amerika och inte i Storbritannien.
              Den finns bara i ett fåtal länder.
            </seg>
            <seg n="0959092c">
              Inser Lars Johansson hur skadlig den skatten är för Sverige?
              Den driver ut kapital som skulle kunna vara riskkapital och verka
              i vårt land?
            </seg>
          </u>
          <note type="speaker" n="dd59ad14">
            Anf. 92 LARS JOHANSSON (s) replik:
          </note>
          <u who="lars_johansson_74863e" xml:id="i-66e6b5079aa74190-7" n="47702835">
            <seg n="91f3b6dd">
              Herr talman! Om förmögenhetsskatten har så stor betydelse eller
              inte återstår att se. Jag bara noterar att vi helt nyligen avskaffade
              gåvoskatten. På det viset har man tagit bort ett av de krav som
              näringslivet hade. Det andra kravet det hade var att man också
              skulle ta bort förmögenhetsskatten.
            </seg>
            <seg n="ebf3c9ef">
              Man måste se på skatteuttaget totalt sett mellan olika grupper
              i samhället: löntagare, företagare och kapitalägare. Alla måste
              vara med på olika sätt och bidra till den gemensamma hushållskassan.
            </seg>
            <seg n="a2984dd4">
              Det är en väldigt överdriven diskussion om förmögenhetsskatten.
              Jag inledde med att berätta om det ekonomiska läget för Sverige
              och hur mycket företagen utvecklas i det här landet. Förmögenhetsskatten
              är inte det stora problemet.
            </seg>
            <seg n="18ae88b6">
              När det gäller hushållsnära tjänster och liknande kom en undersökning
              i dag som jag tog del av som Nordea hade gjort. Den pekade på
              att hela 160 000 hushåll i dag använder sig av hushållsnära tjänster.
              Det visade sig att av dem är det nästan hälften som faktiskt gör
              det vitt. De anlitar företag som betalar sina skatter och avgifter.
            </seg>
            <seg n="4ec2f2b2">
              Det visar på att det inte är en riktigt så stor svart sektor
              som det talas om. Det kommer att innebära att vi framdeles kommer
              att ha alltfler människor som är beredda att använda sig av denna
              typ av olika tjänster. Det kan handla om trädgårdsskötsel eller
              andra saker i deras hem. Men de är också beredda att betala för
              det, eftersom de har en sådan inkomst att de kan göra det.
            </seg>
            <seg n="9ae76115">
              Vad vi säger, och vad vi också kommer att utveckla vidare inom
              den offentliga sektorn, är att vi ska ge möjligheter till fler
              äldre människor att också kunna ta del av den verksamheten men
              då göra det via den kommunala organisationen.
            </seg>
          </u>
          <note type="speaker" n="70cd7317">
            Anf. 93 MIKAEL OSCARSSON (kd) replik:
          </note>
          <u who="mikael_oscarsson_78ae8d" xml:id="i-b8a1fbc91df5e76c-1" n="5e2ab394">
            <seg n="b63818bf">
              Herr talman! Jag noterar att Lars Johansson broderar kring de
              möjligheter som finns med tjänsteföretagen. Men det är samma hårdnackade
              motstånd mot att öppna för skattelättnader. Det tycker jag är
              tragiskt. Det skulle ge väldigt många nya möjligheter för människor
              som i dag är utanför arbetsmarknaden.
            </seg>
            <seg n="9001d516">
              Vad gäller förmögenhetsskatten så får vi vänta och se.
            </seg>
            <seg n="4299ec81">
              Socialdemokraterna har redan i dag förstått vilket problem det
              här är, och det är väl ett bevis att 16 av landets 17 rikaste
              miljardärer slipper förmögenhetsskatten i dag. Inser inte Lars
              Johansson att det är orimligt att de gör det samtidigt som vanliga
              svenskar drabbas av den? Det är hög tid att vi hakar på det exempel
              som Finland gick före med i och med gårdagens beslut i den finska
              riksdagen.
            </seg>
            <seg n="56f64134">
              Sedan har vi det här med regelförenklingar. Jag har sett att
              Thomas Östros har varit ute i en rad tidningar och sagt att nu
              ska det ske stora saker nu ska regelförenklingarna komma! Man
              kan ju undra när de ska komma. Än så länge har det varit tomma
              ord, och inget konkret. Tvärtom om vi går igenom regeringens skrivelser
              om det här så ser vi att det har blivit värre. Under de sex år
              som regelförenklingsarbetet har pågått det började ju med buller
              och bång och salut 1999 så har det blivit inte färre utan 1 750
              fler regler.
            </seg>
            <seg n="9e89ad20">
              Vad är det som ska få oss, Sveriges småföretagare, att tro att
              det ska fungera bättre om ni får en chans till då ni har haft
              elva år på er totalt sett för att göra allt bättre? Det är dags
              för en ny regering som inser vikten av regelförenklingarna.
            </seg>
          </u>
          <note type="speaker" n="f280550c">
            Anf. 94 LARS JOHANSSON (s) replik:
          </note>
          <u who="lars_johansson_74863e" xml:id="i-66e6b5079aa74190-8" n="47702835">
            <seg n="e820a0e6">
              Herr talman! Man får intrycket av att alla företagare bara är
              intresserade av förmögenhetsskatten eller regelförenklingarna.
              Så är det ju inte! Jag är också ute och träffar en massa företag.
            </seg>
            <seg n="fa209519">
              Företag i allmänhet pratar om två saker. Hur ser marknaden ut?
              Hur kan jag få avsättning för de produkter eller tjänster som
              jag står för? Det är den ena frågan.
            </seg>
            <seg n="7bc1fc65">
              Den andra frågan som är avgörande om man är ute på den internationella
              marknaden, vilket alltfler är, är hur man klarar exporten. Det
              är de två frågorna som företagarna pratat med mig om.
            </seg>
            <seg n="fa33a7fa">
              Jag har träffat företagare helt nyligen Scandfilter i Svenljunga
              till exempel, som tillhör ett stort amerikanskt företag. Där har
              man nu flyttat hem produktion från andra europeiska länder till
              Svenljunga. Varför gör man det? Jo, man gör det därför att man
              anser att näringslivsklimatet där är bättre än på de andra ställena
              i Europa.
            </seg>
            <seg n="408567d3">
              Det finns alltså många som ser möjligheterna att utveckla företagsamhet
              också i Sverige. Därför blir det lite patetiskt när man hela tiden
              i en näringspolitisk diskussion eller debatt bara pratar om skatter
              i olika avseenden.
            </seg>
            <seg n="747c6a00">
              Nu kan inte Mikael Oscarsson svara på någon fråga, men jag kan
              notera en sak. När man tittar på det förslag som vi har lagt fram
              om att vi vill öka möjligheterna för de små och medelstora företagen
              att få exporthjälp ser man att vi har avsatt särskilda pengar
              för det. Det avslår Kristdemokraterna, och säger att vi ska satsa
              mindre pengar på Exportrådet. Därmed riskeras den satsning som
              vi vill göra med exportrådgivare i varje län att försvinna. Det
              är 78 miljoner kronor som ni säger nej till, för att bara ta ett
              konkret exempel.
            </seg>
            <seg n="00d6028f">
              Jag beklagar att vi inte kunde fortsätta diskussionen utifrån
              vad ni ska göra i stället, men det får väl bli i nästa debatt.
            </seg>
          </u>
          <note type="speaker" n="6d1cbabf">
            Anf. 95 LENNART BEIJER (v):
          </note>
          <u who="lennart_beijer_79902a" xml:id="i-15687b946ad77e22-0" n="5db47621">
            <seg n="6e576b7a">
              Herr talman! Alla ni på läktarna! De siffror som vi ser om svensk
              ekonomi, de prognoser som vi ser och de uttalanden som vi får
              från olika internationella betraktare från Världsbanken till FN
              säger att Sverige placerar sig bra. Om vi inte alltid är i topp
              så är vi ganska långt upp. Det är naturligtvis alltid rolig läsning
              för majoriteten, och måhända ett bekymmer för minoriteten.
            </seg>
            <seg n="e3b59714">
              Vi har haft tio år med reallöneökningar trots att vi har haft
              höga skatter hela tiden. Vi har haft en stor offentlig verksamhet,
              starka fackföreningar och en hyfsat stark arbetsrätt. Ändå har
              vi lyckats med det konststycket.
            </seg>
            <seg n="85ee59f8">
              Men alla de positiva siffrorna och prognoserna kan inte skymma
              att vi har problem med den alltför höga arbetslösheten. Åsa Torstensson
              har gått, men jag vill stryka under hennes beskrivning av arbetslöshetens
              gissel. Rekordvinster och rekordutdelningar till aktieägarna,
              som dessutom tenderar att öka, har inte resulterat i nyanställningar.
              Det kan vi konstatera. Det är i stället mer eller mindre tvärtom
              ju högre vinster och utdelningar, desto fler uppsägningar och
              desto färre nyanställningar.
            </seg>
            <seg n="54446f90">
              Vi lyckas inte öka sysselsättningen så mycket som vi vill trots
              att det behövs mer resurser i vård, skola och omsorg. Vi lyckas
              inte öka antalet anställda i de små företagen trots att behoven
              är stora. I dag jobbar man ihjäl sig själv, man skaffar någon
              som har F-skattsedel och man hittar olika varianter.
            </seg>
            <seg n="f697a7dd">
              Det ser ut som det rika Sverige som beröms av hela världen inklusive
              den nye opponenten i Italien, Prodi där vinster och aktieutdelningen
              är rekordhöga, inte har råd att sätta folket i arbete.
            </seg>
            <seg n="dcca9899">
              Vad ska då göras? Läser man betänkandet så ser man kanske två
              tydliga linjer, som väl har framgått av debatten redan. Alliansen
              tycker i alla fall att en viktig bit är att sälja ut de statliga
              företagen de lönsamma statliga företagen.
            </seg>
            <seg n="6662687c">
              Nyamko Sabuni talar klarspråk. Det tycker jag är bra. Hon anser
              att alla statliga företag ska säljas så fort som möjligt. I och
              med att vi har fört en debatt tidigare om statliga företag så
              är det intressant att Nyamko är så pass kategorisk och klar på
              den punkten. Till och med Moderaterna velar ju i frågan. De vill
              bara ta något företag åt gången och man får se hur det blir i
              framtiden, säger de.
            </seg>
            <seg n="4adb45cb">
              Man vill också sälja ut och privatisera skola, äldreomsorg och
              sjukvård och sänka skatter och försämra arbetsrättsregler. Jag
              noterar om jag inte har läst helt fel att det framför allt är
              Folkpartiet och Kristdemokraterna som vill minska anslagen till
              Vinnova, Nutek och Rymdstyrelsen. Det är lite svårt att förstå.
              Även om man kan tänka sig att en opposition försöker hitta pengar
              till sin budget så kan det ändå vara knepigt att förstå detta.
              Jag tycker själv att jag nästan varje år försöker få mer pengar
              och mer resurser till de här instanserna just därför att de är
              så viktiga ur forskningssynpunkt och för andra åtgärder i landet.
            </seg>
            <seg n="06405601">
              Utskottsmajoriteten vill ha fortsatt hög nivå på vår offentliga
              sektor. Vi försvarar monopolsituationen. Vi vill underlätta miljö-
              och teknikexport och stödja möjligheten för mindre företag till
              forskning. Vi har pratat om energiomställningen förut. Den ger
              naturligtvis många nya jobb undan för undan. Det kommer vi, om
              inte annat, att märka i morgondagens debatt.
            </seg>
            <seg n="2781888e">
              Vi har också gett oss på detta med utvecklingsprogram och branschprogram
              tillsammans med industrin. Där är alliansen kritisk. Man tycker
              inte att Sverige och staten ska ge sig in i de här viktiga branscherna.
              Det är en lite märklig kritik. Den bevisar att alliansen har något
              dåliga kontakter med omvärlden och även med den svenska industrin.
            </seg>
            <seg n="41e30c43">
              Om vi ser oss runtomkring så ser vi att amerikaner och finländare
              pekar med hela handen för att påverka utvecklingen i sina starka
              industribranscher. Jag tror att det är nödvändigt att lilla Sverige
              också försöker kraftsamla på sådana här viktiga områden. Jag tror
              att detta är nödvändigt och att det kan vara det som gör att vi
              klarar Sverige som en industrination i framtiden.
            </seg>
            <seg n="970e452d">
              Herr talman! Det finns viktiga näringspolitiska frågor som ligger
              på andra utskott. Det har vi konstaterat gång på gång. Ibland
              tycker nog vi i näringsutskottet att vi borde ha lite mer av de
              här frågorna på vårt bord. Men i avvaktan på det får vi i alla
              fall nämna dem ibland.
            </seg>
            <seg n="43617169">
              Jag tycker att det behövs ytterligare åtgärder för att öka de
              små företagens intresse för att nyanställa. Diskussionen om det
              har ju förts här också.
            </seg>
            <seg n="2066ead9">
              Sjuklöneperioden, alltså de 14 dagarna, är enligt min mening
              det största hindret i dag för nyanställningar i små företag. Därför
              är det mycket positivt att socialförsäkringsutskottet och även
              en enig riksdag har beslutat att frågan om sjuklöneperiodens konsekvenser
              snabbt ska utredas under nästa år.
            </seg>
            <seg n="5ec2e1b0">
              Det system som vi har i dag är väldigt kontraproduktivt. Det
              gör att man mycket noggrant undersöker personer som ska anställas.
              Det gör att alla som har något handikapp, som inte är hundra procent
              arbetsföra, kvinnor och ungdomar kan ha svårare att få jobb. Dessutom
              innebär det att man trycker på för felaktiga, om jag nu får kalla
              det så, F-skattsedlar, det vill säga att man helt enkelt ser till
              att den som man anställer har en F-skattsedel för att man ska
              slippa att ta det egna företagsansvaret. Jag tycker att allt det
              som händer runtomkring det här systemet är mycket negativt. Det
              ska bli mycket intressant att se hur en sådan utredning kan se
              ut och hur den kan påverka på olika sätt i vårt företagande.
            </seg>
            <seg n="d0b9b338">
              Herr talman! Nästa fråga ligger egentligen inte heller på vårt
              utskott, men vi kommer väldigt nära när vi pratar om att vi ska
              underlätta för fler bra och riktiga arbeten. Det finns en väldigt
              stor grupp människor i landet som är handikappade på olika sätt.
              De har väldigt svårt att komma in på arbetsmarknaden. Vi vet att
              det inte räcker med att överlåta problemet till marknaden. Här
              måste det till politiska åtgärder på olika sätt. Vi pratar ibland
              om socialt företagande. Jag har också exempel från kommuner där
              man väldigt aktivt går in för att hitta arbetsplatser för olika
              handikappgrupper. Man är med och hjälper till vid introduktionen.
              Man följer med och ser till att de klarar av arbetet. Det visar
              sig att det ofta kan ge resultat i en nyanställning. Jag tycker
              att det är sådana praktiska, politiska åtgärder som vi inte får
              nonchalera.
            </seg>
            <seg n="2eb2df3a">
              Med andra ord: Våra stora företag går jättebra, och det ska vi
              vara glada för. De anställer däremot inte fler människor. Vi måste
              se till att de små företagen tar över när det gäller nyanställningar
              och ge dem så goda möjligheter som möjligt så att de kan fylla
              den uppgiften.
            </seg>
            <seg n="645cde79">
              Jag vill yrka bifall till förslaget i betänkandet.
            </seg>
          </u>
          <note type="speaker" n="948b6412">
            Anf. 96 NYAMKO SABUNI (fp) replik:
          </note>
          <u who="nyamko_sabuni_fae1bc" xml:id="i-6367d8fb6aa0307a-3" n="8d205a5c">
            <seg n="aacd0c6e">
              Herr talman! Jag vill egentligen göra ett förtydligande. Jag
              tycker att Lennart Beijer beskrev en verklighet som vi alla här
              ser, förutom Socialdemokraterna, nämligen att det finns fler arbetslösa,
              det skapas för få jobb och många kommer inte tillbaka från sjukskrivningar
              för att rehabiliteringen inte fungerar.
            </seg>
            <seg n="2627a8a8">
              Lennart Beijer beskriver mitt anförande om statliga företag på
              ett sätt som bara en icke-företagare, det vill säga en politiker,
              kan beskriva det. Jag hade hoppats att du skulle förstå att det
              inte finns en möjlighet att sälja alla statliga företag på en
              gång och hur som helst. Man behöver gå igenom företagen. Det finns
              i dag statliga företag som är redo att säljas ut. Och det finns
              några som inte är redo. De måste kanske styckas upp på olika sätt.
              Man säljer när det finns en marknad för att sälja ett företag.
              Jag vet inte när det finns en marknad för att sälja samtliga statliga
              företag. Jag vet bara att det finns en marknad för ett fåtal företag
              redan i dag. Men de statliga företagen ska säljas så småningom.
              Jag tror inte att politiker är bra företagare. Vi ska skapa förutsättningar
              och inte leka företagare.
            </seg>
            <seg n="f207073c">
              Vi vill höja anslagen till Konkurrensverket. Vi tror att vi behöver
              höja konkurrensen. Det står också i betänkandet, men ni har inte
              lagt lika mycket pengar på det som vi har gjort. Vi vill också
              öka anslaget till Konsumentverket för att på det sättet värna
              konsumenternas rättigheter på marknaden.
            </seg>
            <seg n="ef357e8e">
              Och ja, vi sänker anslaget till förvaltningskostnaderna för Nutek
              och Vinnova. Vi lägger gärna mer pengar på deras verksamhet men
              inte på själva strukturen. Vi vill inte ha högre förvaltningskostnader
              men gärna mer pengar till den konkreta verksamheten. Det är där
              som vi skiljer oss åt.
            </seg>
          </u>
          <note type="speaker" n="838cb615">
            Anf. 97 LENNART BEIJER (v) replik:
          </note>
          <u who="lennart_beijer_79902a" xml:id="i-15687b946ad77e22-1" n="5db47621">
            <seg n="07eadb6b">
              Herr talman! Jag förstod nog att Folkpartiet och Nyamko Sabuni
              inte vill sälja statliga företag på en gång på det sättet. Jag
              noterade att ni samtidigt säger att de statliga företagen ska
              säljas ut, och det gäller i princip allihop, som jag förstår det.
              Det tycker jag skiljer sig en hel del från det som sades i en
              tidigare debatt och kanske framför allt från den moderata sidan
              som försöker passa i den här frågan. Det var därför jag tyckte
              att det var intressant med Folkpartiets inriktning som ändå var
              rätt så klar.
            </seg>
          </u>
          <note type="speaker" n="cab0d515">
            Anf. 98 NYAMKO SABUNI (fp) replik:
          </note>
          <u who="nyamko_sabuni_fae1bc" xml:id="i-6367d8fb6aa0307a-4" n="8d205a5c">
            <seg n="7eb0467a">
              Herr talman! Moderaterna kan säkert svara på det själva efter
              den här repliken. Jag tror att det finns en bra grund för att
              alliansen faktiskt ska kunna sälja ett antal statliga företag.
              Jag vet också att Moderaterna skriver under på det. Jag hoppas
              verkligen att det framkommer tydligt och klart att vi inte tror
              att politiker kan leka företagare. Politiker ska skapa förutsättningar
              och skapa regler för en fungerande marknad. Vi tror inte på att
              konkurrera ut företag på privata marknader genom att använda skattemedel
              för att finansiera förlustbolag. Det är det vi vill undvika, och
              därför vill vi sälja ut statliga företag.
            </seg>
          </u>
          <note type="speaker" n="1ccfd17d">
            Anf. 99 LENNART BEIJER (v) replik:
          </note>
          <u who="lennart_beijer_79902a" xml:id="i-15687b946ad77e22-2" n="5db47621">
            <seg n="93a65d8b">
              Herr talman! Det förstår jag. Och då är frågan om Nyamko Sabuni
              tycker att det vore så jättebra att sälja ut statliga företag.
              Skulle konkurrensen öka om vi säljer Vattenfall? Ökar konkurrensen
              på elmarknaden om utländska, tyska eller franska, företag köper
              upp det statliga Vattenfall? Hur är det med andra statliga bolag?
              Vem köper dem? Ska vi tro att det blir några folkaktier eller
              att det är några inhemska aktörer som ger sig in och börjar köpa
              Sveaskog, Vin &amp; Sprit och så vidare? Tycker verkligen Nyamko att
              det är bra att de statliga företagen övergår till utländska intressen
              som kanske inte ens betalar skatt i Sverige?
            </seg>
          </u>
          <note type="speaker" n="85572f46">
            Anf. 100 KRISTER HAMMARBERGH (m) replik:
          </note>
          <u who="krister_hammarbergh_733a26" xml:id="i-fdecdf6b2a8fef9c-3" n="ed300126">
            <seg n="32b36ca4">
              Herr talman! Lennart Beijer gjorde en internationell utblick
              i sitt anförande och sade att Sverige uppenbarligen inte är ett
              land som har råd att sätta folk i arbete. Det är ju tvärtom, vi
              har inte råd att låta bli att få folk tillbaka till arbetet. Det
              handlar inte om hur det är nu, på toppen av högkonjunkturen där
              Kinas expansion ser till att en del av våra statliga företag är
              väldigt lönsamma, utan det handlar om att vara långsiktig och
              titta framåt på den demografiska förändring vi ser framför oss.
              Vi kan inte fortsätta att ha så många människor utanför arbetsmarknaden.
              Det måste vi vara överens om.
            </seg>
            <seg n="e283b636">
              Sedan får vi en konstig debatt om de statliga företagen. Nej,
              jag tror inte att det blir ett dugg bättre av att det kommer en
              annan stat och köper svenska statliga företag. Det kommer inte
              att förbättra konkurrensen ett dugg. Vi har haft den här debatten
              förut. Vi har konstaterat att vi är överens. Du vill ju också
              sälja ut företag. Du ville inte berätta vilka de var i den debatten,
              och du vill inte göra det i dag heller.
            </seg>
            <seg n="04977806">
              Däremot tycker jag att det blir en konstig vinkling på debatten
              om att vi vill öppna den offentliga sektorn. Vi vill inte sälja
              ut den offentliga sektorn. Vad är det för trams? Inte betraktar
              du väl detta att man startar friskolor som att man säljer ut den
              offentliga sektorn? Det var ju skolsektorn du nämnde. Där vill
              vi öppna för möjligheter. Det är viktigt att alla människor har
              tillgång till den gemensamma, skattefinansierade välfärden. Däremot
              kan de tjänstesektorer som i dag skyddas bli bättre om de människor
              som i dag vill knoppa av från kommuner eller andra och själva
              utveckla sin verksamhet också får göra det. Det är där vi skiljer
              oss.
            </seg>
          </u>
          <note type="speaker" n="08b7a288">
            Anf. 101 LENNART BEIJER (v) replik:
          </note>
          <u who="lennart_beijer_79902a" xml:id="i-15687b946ad77e22-3" n="5db47621">
            <seg n="6ac8a20f">
              Herr talman! Det gläder mig att Krister Hammarbergh är så pass
              hård i sina uttalanden om att vi inte har råd att låta bli att
              få folk tillbaka i arbete. Det är jättebra. Det skulle kunna underlätta
              för oss att komma överens om att vissa åtgärder måste vidtas.
              Men jag misstänker på goda grunder att Krister Hammarbergh har
              tänkt sig att det här löser sig av sig självt utan att staten
              går in och pillar i olika åtgärder. På annat sätt kan man kanske
              inte utläsa kritiken av branschavtalen och de andra åtgärder som
              vi försöker vidta vad gäller energiomställning.
            </seg>
            <seg n="e42046e2">
              Om Krister Hammarbergh har uppfattat mig så att jag passar vad
              gäller vilka statliga företag jag vill sälja är det nog bra om
              vi försöker reda ut den frågan. Jag har inte något företag på
              min lista. Vad jag har gjort är att jag har misstänkt Moderaterna
              för att ha fler företag på sin lista än de fem som just nu finns
              med i olika skrivningar. I det fallet kan Krister fullständigt
              lita på Vänsterpartiet och mig.
            </seg>
          </u>
          <note type="speaker" n="2e2589e9">
            Anf. 102 KRISTER HAMMARBERGH (m) replik:
          </note>
          <u who="krister_hammarbergh_733a26" xml:id="i-fdecdf6b2a8fef9c-4" n="ed300126">
            <seg n="31fe6d1a">
              Herr talman! Vi har haft den diskussionen tidigare. Du har ändå
              varit med om att budgetera för att sälja de här företagen. Men
              okej jag hade inte förväntat mig ett svar.
            </seg>
            <seg n="24b7d18a">
              Pillar i olika åtgärder. Jo, jag tror att vi måste förändra en
              hel del av vad staten gör. Det är det vi har pratat om: regelförenklingar,
              att se till att ha generella regler som gör att det finns riskkapital
              för företagen, att det ska löna sig både att arbeta och att anställa.
              Det är klart att det måste till förändringar. Det är vår roll
              som riksdagsledamöter att göra de lagförändringarna.
            </seg>
            <seg n="eba17c5a">
              Men när det gäller att gå in och pilla i åtgärder och tala om
              vilka som är framtidsbranscher och vilka som är lönsamma affärsidéer
              är vi mer ödmjuka än ni. Vi tror inte riktigt att vi har den förmågan
              alla gånger. Visst lyssnar ni på branscherna, och visst lyssnar
              ni på företagen, men jag tror att vi har en öppnare och mindre
              selektiv hörsel än vad ni har.
            </seg>
            <seg n="a21b348c">
              Fråga samma företag i samma branscher, de företag som satsar
              75 miljarder på forskning och utveckling, vad det ytterligare
              bidraget på 1 miljard till forskning skulle innebära! Det är klart
              att de tackar ja till pengarna det gör alla som får pengar.
            </seg>
            <seg n="367866d5">
              Men du kan på samma gång fråga dem: Vad väljer ni? Vill ni ha
              den här lilla slanten från staten, eller vill ni ha bättre förhållanden
              när det gäller regler? Vill ni ha bättre regler när det gäller
              skatter? Finns det annat som ni vill förändra? Då tror jag att
              du får ett ganska entydigt svar: Det är regelverket man vill förändra.
              Det säger näringslivets organisationer hela tiden. Har ni inte
              lyssnat på den delen?
            </seg>
            <seg n="92722b22">
              Du tog upp en väldigt viktig fråga, och det gällde de människor
              som har handikapp av olika slag och deras möjligheter att få jobb
              på arbetsmarknaden. Det är klart att de också behövs, men de har
              det svårt ibland, av naturliga skäl. Där är vi helt överens. Där
              måste man även från offentlig sektor kunna gå in, hjälpa till
              och stötta ibland. Men vi ska göra det på ett sådant sätt att
              vi inte slår ut andra jobb och att det inte leder till att någon
              annan människa blir arbetslös. Det gäller att hitta de goda lösningarna,
              inte att motarbeta dem med andra lösningar.
            </seg>
          </u>
          <note type="speaker" n="dd9599f3">
            Anf. 103 LENNART BEIJER (v) replik:
          </note>
          <u who="lennart_beijer_79902a" xml:id="i-15687b946ad77e22-4" n="5db47621">
            <seg n="54c8a44a">
              Herr talman! Jag har ändå svårt att förstå det borgerliga motståndet
              mot de här branschsamtalen. Krister har säkert rätt när han säger
              att näringslivets organisationer inte direkt jublar utan ställer
              andra krav och vill ha andra åtgärder. Men faktum är att vi får
              ganska mycket respons, inte från näringslivets topporganisationer
              utan från de företag som det handlar om. Det är skogsindustrier,
              fordonsindustrin, biotekindustrin och så vidare, som säger att
              de behöver det här för att komma framåt i program och i ny teknik,
              som de just nu inte lyckas klara av, och att det är bra om samhället
              är med och gör det här tillsammans med dem.
            </seg>
            <seg n="f90c8f7b">
              Jag tror att vi täcker in så pass mycket när det gäller de här
              branschavtalen att det påverkar de större industrierna, men också
              ger ett direkt positivt utfall för de mindre, som ofta har kontakter
              med de större företagen.
            </seg>
            <seg n="77ed51e9">
              Krister, eller om det var någon annan, var inne på att sådana
              här branschprogram borde göras för den offentliga sektorn i stället.
              Men skillnaden är den att den offentliga sektorn är samhällets
              sektor, och vi kan inte gärna be någon annan än oss själva kommuner,
              landsting och stat att fixa det. I det här fallet är det privatägda
              företag, som slåss på en konkurrensutsatt marknad, som är intresserade
              av att utveckla ny teknik i Sverige. Jag tycker att det är mycket
              positivt.
            </seg>
          </u>
          <note type="speaker" n="687398b5">
            Anf. 104 INGEGERD SAARINEN (mp):
          </note>
          <u who="ingegerd_saarinen_30dc41" xml:id="i-8901f5bf576684a0-0" n="880327c1" next="i-844fa603e44805ce-0">
            <seg n="29ce11fd">
              Herr talman! Jag ska börja med att yrka bifall till förslaget
              i betänkandet.
            </seg>
            <seg n="2ffc3280">
              Näringspolitiken som den beskrivs i detta betänkande handlar
              om två huvudinriktningar. Det handlar om att stärka konkurrenskraften
              i Sverige, och det handlar om åtgärder som medverkar till fler
              och växande företag.
            </seg>
            <seg n="936f2831">
              När det gäller fler och växande företag är riskkapitalfrågorna
              helt centrala. I det sammanhanget går det inte att förbigå förmånsrätten,
              även om det inte är vårt utskott som hanterar den frågan. Vi vill
              återställa förmånsrätten. Förändringen som innebar att bankernas
              förmånsrätt ändrades från 100 till 55 % har försvårat för mindre
              företag, särskilt i glesbygd, att få låna pengar i bankerna.
            </seg>
            <seg n="9871e6d1">
              Det har gjorts andra satsningar i stället, men de satsningarna
              behövdes i alla fall, innan vi försämrade förmånsrätten. Det var
              redan innan dess problem för företag att låna pengar, och det
              var problem med riskkapital. Dessutom är de satsningarna väldigt
              små i jämförelse med förlusten av säkerheter i och med den förändrade
              förmånsrätten. Det här är ett stort bekymmer, som vi måste ta
              tag i. Jag hoppas att vi kan göra det gemensamt.
            </seg>
            <seg n="fbc7636a">
              Miljöpartiet föreslår också att företag som investerar i bättre
              miljö och hållbar utveckling ska få reducerad skatt. Möjligheten
              att begränsa förtida uttag av avtalspensionen vid investering
              i ett nytt företag tycker vi ska studeras. Ett ytterligare förslag
              för att öka tillgången till riskkapital är att ändra skattesystemet
              så att det gynnar investeringar i små företag. En möjlighet att
              skjuta upp skatt vid privata investeringar i små företag om pengarna
              går direkt från ett litet företag till ett annat skulle vi vilja
              undersöka. Ett annat sätt är att privatpersoner får rätt att skjuta
              upp sin skatt på pengar som investeras i små nystartade företag
              så länge pengarna står kvar i företaget.
            </seg>
            <seg n="f55003ba">
              Det här är saker som vi gärna skulle vilja diskutera med er andra.
            </seg>
            <seg n="2dd3b90d">
              En annan fråga som är viktig när det gäller företagens konkurrenskraft,
              och också när det gäller växande företag, är utbildningen på alla
              nivåer. Vi tycker att entreprenörskap ska utgöra en tydlig del
              av alla KY-utbildningar och att man ska satsa på KY, alltså kvalificerad
              yrkesutbildning.
            </seg>
            <seg n="0d7f598b">
              Vi tycker att det är viktigt med utbildning och forskning för
              att stärka konkurrenskraften och stärka den innovativa förmågan
              i småföretag. Vi har erfarit och sett genom en utredning som gjordes
              på utskottets initiativ att småföretagens nytta av samhällets
              forskning i allmänhet är betydligt mindre än stora företags nytta.
              Småföretag är ofta svaga när det gäller forskningen, både på att
              forska och på att ta del av samhällets satsningar. Det är ett
              skäl till att vi är glada för den satsning på Vinnova som nu görs
              i årets budget. Den ska ju rikta sig särskilt till småföretagen.
            </seg>
            <seg n="e4464f51">
              Vi är också glada för satsningen på IUC på 20 miljoner. Vi hade
              gärna sett att det funnits mer pengar till IUC, eftersom det är
              en viktig satsning där företagen hjälper varandra att utveckla
              olika nya produkter. Bara detta att man går ihop och hjälper varandra
              i utvecklingen i en bygd eller i ett område är väldigt positivt.
              Det är faktiskt som ett embryo till det som vi alla nu pratar
              så mycket om, kluster.
            </seg>
            <seg n="d5ebbe19">
              Jag ser att IUC är ett sådant embryo som i sig kan utveckla kluster.
              Därför är de 20 miljonerna välkomna även om det inte är så mycket.
            </seg>
            <seg n="6530aaa8">
              Miljötekniken ökar kraftigt. Nu är den värd 25 miljarder. Miljöteknikexporten
              fortsätter att växa med i snitt 8 % per år. När nu förnybar energi
              har inkluderats når exporten för 2004 upp till 25 miljarder kronor.
              Under 2004 var tillväxten nära 15 %, och de medelstora företagen
              stod för den största tillväxten. 2005 förväntas bli något svagare
              med en tillväxt på bara 5 %, men erfarenheten från den här sektorn
              visar att prognosen ofta överträffas.
            </seg>
            <seg n="c42b8e36">
              Ökad miljöteknikexport ger nya jobb. Om man räknar med en exportökning
              på 1 miljon kronor och att den ger ett arbetstillfälle skulle
              miljöteknikexporten 2004 ha skapat totalt 3 000 nya jobb. Med
              en fortsatt och bibehållen stark exporttillväxt bör branschen
              kunna generera ytterligare 10 00015 000 nya jobb under de närmaste
              fyra åren. Eftersom miljöteknik i hög grad handlar om systemleveranser
              kan företag som inte annars räknas som miljöteknikföretag ingå
              som underleverantörer, vilket innebär att effekten på sysselsättningen
              är ännu större. Miljötekniken är alltmer betydelsefull. Satsningen
              på Swentec hoppas jag ska sätta ytterligare fart på det här. Det
              handlar inte bara om export utan det handlar om att sätta skjuts
              på utvecklingen av nya miljöteknikföretag.
            </seg>
            <seg n="8543a173">
              Regeringens mål för nyföretagande är att 37 500 nya företag startas
              varje år mellan 2003 och 2006. Nutek uppskattar behovet till 45
              000 nya företag varje år fram till 2010.
            </seg>
            <seg n="6794b679">
              För att det ska bli möjligt behövs det en rad förändringar av
              regler och skatter. Nuvarande regelverk är anpassat till de stora
              företagen, och möjligheterna till krediter har försämrats som
              vi vet.
            </seg>
            <seg n="84ccabd7">
              Företagens kostnader till följd av lagar och regler uppskattas
              till 60 miljarder kronor per år. De små företagen bär den största
              delen av det. Så arbetet med att förenkla och förbättra regelverken
              måste intensifieras. Tillsammans med Socialdemokraterna och Vänstern
              håller vi trycket uppe i den här frågan.
            </seg>
            <seg n="9d57452c">
              Jag hade tänkt prata längre, men jag ser att min talartid är
              slut, så jag slutar här.
            </seg>
          </u>
          <note n="c7d280ca">
            Anf. 105 GUNILLA WAHLÉN (v):
          </note>
          <u who="ingegerd_saarinen_30dc41" xml:id="i-844fa603e44805ce-0" n="880327c1" prev="i-8901f5bf576684a0-0">
            <seg n="6d9dae21">
              Herr talman! För att inte glömma bort det yrkar jag först bifall
              till förslaget i betänkandet.
            </seg>
            <seg n="24723647">
              Jag tänker framför allt prata om kvinnors företagande och turistnäringen.
              Jag känner mig mera optimistisk än de borgerliga partierna i den
              här debatten. Jag tänker prata om framtidsfrågor och framtidsutveckling.
            </seg>
            <seg n="ffd84fc1">
              Mot bakgrund av regeringens jämställdhetsmål anser Vänsterpartiet
              att samma möjligheter, rättigheter och skyldigheter ska gälla
              även de statliga stöden till företag och hur de fördelas mellan
              kvinnor och män. Både kvinnors och mäns kunskaper, innovationskraft
              och erfarenheter är nödvändiga för uthållig tillväxt och framgång
              för landet.
            </seg>
            <seg n="90406713">
              Kvinnors företagande bör stimuleras på såväl lång som kort sikt.
              Ett bra exempel på en långsiktig strategi är de drygt tio kommunala
              teknikskolor och science center som finns i landet. De är ett
              komplement till skolans och arbetslivets teknikundervisning. Pedagogik
              och teknikmaterial är anpassat till båda könen. De elever som
              finns inom denna verksamhet är helt jämnt fördelade mellan flickor
              och pojkar. Där uppvisas ett påfallande stort uppsving för flickors
              lust och intresse att ägna sig åt icke traditionella ämnesområden.
              Därmed ges möjlighet till att de startar företag i nya branscher.
              Kommunala teknikskolor stimuleras och stöds i dag av Nutek.
            </seg>
            <seg n="0f2cd7c5">
              Nationella och regionala resurscentrum över hela landet bidrar
              till att antalet kvinnor som startar eget företag ökar. Det har
              bidragit till jämställdhet inom företagande men även till ökad
              regional tillväxt eftersom resurscentrum finns i samtliga län.
              Vänsterpartiet anser att verksamheten bör utvecklas med en långsiktig
              permanent finansiering för att de ska kunna planera och genomföra
              sina projekt med såväl kortsiktiga som långsiktiga målsättningar.
              Landets resurscentrum ska samarbete med länen, kommunerna, Almi
              och andra kvinnliga företagare i EU-länderna.
            </seg>
            <seg n="e767cbaf">
              Vi har tidigare pratat om branschprogrammen. Mikael Oscarsson
              tog upp kvinnors arbete och branschprogrammen. Jag måste säga
              att trots att de flesta programmen är väldigt manliga är programmet
              om läkemedel, bioteknik och medicinsk teknik ytterst kvinnodominerat.
              Det finns kvinnliga forskare, kvinnliga farmaceuter, biotekniker,
              läkare som är involverade i det här, så det är en mycket stor
              och bred bransch för kvinnor.
            </seg>
            <seg n="2bcc4cea">
              Herr talman! Turismen är i dag en näring på frammarsch och kan
              snart räknas in som en del av vår basnäring. Den har goda förutsättningar
              att växa och bli viktig för vår export. Den internationella konkurrensen
              är hård. Sverige måste ta vara på och utveckla det som är unikt
              i vårt land.
            </seg>
            <seg n="c82ae2f1">
              De senaste åren har Sverigefrämjande blivit ett honnörsord i
              utrikespolitiken, och regeringen har gett Svenska institutet en
              roll i detta sammanhang. Tillsammans med UD, Exportrådet, Turistrådet
              och Invest in Sweden Agency ingår institutet i Nämnden för Sverigefrämjande
              i utlandet. Organisationen finns. Nu måste jobbet göras. Det gäller
              att utveckla företag inom besöks- och resenäringarna, upplevelse-,
              kultur- och måltidsbranscherna. Ett utvecklat företagande har
              stor betydelse för ökad sysselsättning inom turistnäringen. Det
              ska också finnas en tillgänglighet för alla. Både män och kvinnor
              med olika funktionshinder ska kunna resa, bo och vara aktiva under
              optimala förhållanden. Det ska gå att ta sig till och in på arenor
              och kulturella arrangemang även för publik med olika funktionshinder.
            </seg>
            <seg n="39795be4">
              Att skapa tillgänglighet för funktionshindrade inom turistområdet
              är förenat med både kostnader och vinster, men ytterst är det
              en demokratifråga. En tillgänglig turism handlar både om ett konsumentperspektiv
              och ett entreprenörskapsperspektiv. Funktionshindrade personer
              finns bland såväl användare som utförare. Därför måste tillgänglighet
              skapas ur båda dessa perspektiv.
            </seg>
            <seg n="ea80c5cc">
              Herr talman! Avslutningsvis har forskningen en väldigt stor betydelse
              inom turistnäringen. Det handlar om hur den ska utvecklas och
              vilka faktorer som är viktiga. Ytterligare medel behöver vikas
              för forskningen för att öka kunskapen och förbättra statistiken
              på såväl lokal, regional, nationell som internationell nivå. Nutek
              har fått ett uppdrag för att följa statistik och kvalitetsutveckling
              inom turistområdet. Turismen och besöksnäringen är ett medel för
              att nå vårt mål om ökad sysselsättning, och det handlar om en
              långsiktig konkurrenskraftig svensk turistnäring för alla. Ekoturism,
              Naturens Bästa, är bra exempel på kvalitetsprodukter som ökar
              och är till nytta, såväl för miljö, lokal sysselsättning som upplevelseturismen.
            </seg>
            <seg n="6266c007">
              Riksdagen har lagt fast mål och planer för en offensiv turistnäring.
              Det är en god början. Vi i Vänsterpartiet kommer att hålla ett
              öga på just tillgängligheten.
            </seg>
            <seg n="4d5c7a55">
              Jag ser mycket optimistiskt på både handikappolitiken och politiken
              för turistnäringen, och jag är helt övertygad om att vi kommer
              att nå framgångar i Sverige när det gäller den branschen.
            </seg>
          </u>
          <note type="speaker" n="5a26614b">
            Anf. 106 MIKAEL OSCARSSON (kd) replik:
          </note>
          <u who="mikael_oscarsson_78ae8d" xml:id="i-b8a1fbc91df5e76c-2" n="5e2ab394">
            <seg n="45772783">
              Herr talman! Gunilla Wahlén är engagerad när det gäller kvinnors
              andel av anställningar och jämställdhet. Jag tog upp i mitt tal
              att vi har en situation där vi ligger bland de absolut sämsta
              länderna i Europa när det gäller andelen kvinnliga företagare.
              När det går 9 kvinnliga företagare på 10 manliga i Schweiz och
              7 på 10 i Frankrike är motsvarande siffra i Sverige 3 av 10.
            </seg>
            <seg n="fa6f9c1f">
              Vi pratar om nyckelbranscher. Låt mig repetera faktum. Sammantaget
              är över 75 % av de sysselsatta i framtidsbranscherna män. Gunilla
              Wahlén vet mycket väl att kvinnors företagande till största delen
              finns i serviceyrkena. De räknas inte alls med i regeringens framtidssatsningar.
            </seg>
            <seg n="1ea0bb33">
              I stället för att stödja företagandet på dessa områden har Vänsterpartiet
              varit med och lagt hinder i vägen för kvinnors företagande. Det
              är när det gäller de privata initiativen inom vård, skola och
              omsorg som det kommer en stopplag och finns en misstro. Det är
              just i de branscherna som det finns lika många kvinnliga som manliga
              företagare.
            </seg>
            <seg n="3a58f7d8">
              Ser inte Vänsterpartiet den verkligheten? Vad är det som är så
              fult med att vara företagare inom service och omsorg?
            </seg>
          </u>
          <note n="8a3bd3af" type="speaker">
            Anf. 107 GUNILLA WAHLÉN (v) replik:
          </note>
          <u who="gunilla_wahlen_a52558" xml:id="i-0810e27ebca0e03b-0" n="1c231af2">
            <seg n="c03491bd"/>
            <seg n="7d692d4c">
              Herr talman! Jag tycker att det är mycket fint att vara anställd
              i en offentlig sektor. Jag tycker att det är bra att vi har sjuksköterskor,
              lärare, läkare och personal inom alla sektorer när det gäller
              offentlig sektor. Jag tycker att det är synd att det är så få
              män som arbetar inom äldreomsorgen. Jag tycker att det är synd
              att så få män jobbar inom sjukvården och i arbete nära människor.
            </seg>
            <seg n="0c8f4c21">
              Jag kan inte förstå hur man kan skapa fler arbetstillfällen och
              få fler kvinnliga företagare om man lägger ned ett sjukhus och
              startar ett privat sjukhus. Vad är det för mervärde i att växla
              från ett offentligt sjukhus till ett privat sjukhus?
            </seg>
            <seg n="7a065e1b">
              Det skapas inte fler arbeten. Däremot finns det enorma möjligheter
              för kvinnor i Sverige att starta företag i olika branscher. Jag
              nämnde teknikskolorna. Det finns ett visst intresse för att få
              kvinnor att se att man kan välja i olika branscher och att man
              ser att man kan starta företag i en bransch som inte är så traditionell.
            </seg>
            <seg n="97eef613">
              Vi är ett av få länder i världen som har arbetsmarknaden så enormt
              uppdelad på kvinnor och män. Både kvinnor och män skulle vinna
              på att få både en offentlig sektor och ett privat företagande
              som är mer blandat när det gäller kvinnor och män.
            </seg>
          </u>
          <note type="speaker" n="15e706a2">
            Anf. 108 MIKAEL OSCARSSON (kd) replik:
          </note>
          <u who="mikael_oscarsson_78ae8d" xml:id="i-b8a1fbc91df5e76c-3" n="5e2ab394">
            <seg n="b195050c">
              Herr talman! Vi måste faktiskt se sanningen i vitögat. Trots
              att du försöker yvas över de återgärder som görs, Gunilla Wahlén,
              så kommenterar du inte ens att vi ligger absolut i botten i Europa
              när det gäller kvinnligt företagande. Tror inte Gunilla Wahlén
              att det hör samman med den politik som har förts i det här landet
              de senaste elva åren?
            </seg>
            <seg n="9200e00e">
              Det finns oändliga möjligheter när det gäller serviceyrken och
              privata initiativ inom vård och omsorg och inom tjänstesektorn.
              Men det är en sådan misstro. Frågan är: Hur ställer sig Vänsterpartiet?
              Kan Vänsterpartiet tänka sig att ändra på det? Om det finns en
              vilja att öppna upp för kvinnligt företagande borde det också
              följas av praktisk handling. Vad är hindren för kvinnors företagande
              i detta avlånga land?
            </seg>
            <seg n="98124630">
              Din partikamrat, Lennart Beijer, höll närmast ett brandtal för
              problemen med sjuklöneansvaret. Han sade att det är ett jätteproblem,
              det är kontraproduktivt, det hindrar kvinnor och män från att
              komma in på arbetsmarknaden. Det var ett mycket bra tal.
            </seg>
            <seg n="a1531a74">
              Kan vi räkna med att vi på den borgerliga sidan kan få stöd i
              att avskaffa ansvaret? Lennart Beijer var klar över sin åsikt,
              men på slutet kom att det ska utredas. Det är symtomatiskt att
              det ska utredas trots att din partikamrat var så klar över vad
              som var problemen och att det här är något som hindrar människor
              från att komma in på arbetsmarknaden och att det är till stor
              nackdel för Sverige.
            </seg>
            <seg n="5eacd017">
              Delar Gunilla Wahlén den här analysen? Kommer man att göra något
              mer konkret i att stödja våra försök att bli av med detta mer
              än att bara kräva en utredning?
            </seg>
          </u>
          <note n="ba1eb49b" type="speaker">
            Anf. 109 GUNILLA WAHLÉN (v) replik:
          </note>
          <u who="gunilla_wahlen_a52558" xml:id="i-0810e27ebca0e03b-1" n="1c231af2">
            <seg n="c03491bd"/>
            <seg n="d564dbbf">
              Herr talman! Jag vet att statistiken visar att vi har färre kvinnliga
              företagare i vårt land än man har i många andra länder. Jag vet
              också att vårt land har den största andelen förvärvsarbetande
              kvinnor. Kvinnor är redan ute och arbetar i mycket större utsträckning
              i Sverige än i många länder.
            </seg>
            <seg n="4e2a1cdd">
              Jag tycker att det är ett problem. Jag tycker att vi ska ge kvinnor
              de möjligheter, förutsättningar, stöd, utbildning och hjälp som
              de behöver för att vilja starta företag. Men jag tycker inte att
              kvinnor med automatik ska välja att gå in enbart i företag som
              handlar om vård och omsorg. Jag tycker att kvinnor ska gå in i
              alla branscher.
            </seg>
            <seg n="25dbee45">
              Om jag, som är sjuksköterska, skulle starta ett företag vore
              det ganska naturligt att jag gick in i den bransch som handlar
              om det. Jag skulle kunna göra det om jag ville starta ett företag.
              Men jag skulle vilja att andra kvinnor som har annan utbildning
              ska starta företag i andra branscher och stimuleras till det.
            </seg>
            <seg n="f35c9fa4">
              När det gäller arbetsgivarinträdet vill jag säga att Lennart
              Beijer tillhör samma parti, vi är partikamrater, vi sitter i samma
              utskott och vi samarbetar mycket. Jag står självklart helt och
              hållet bakom det förslag som Vänsterpartiet har lagt i sin motion
              och som har blivit antaget i socialförsäkringsutskottet.
            </seg>
          </u>
          <note n="91f4b4bb">
            Överläggningen var härmed avslutad.
          </note>
          <note n="154c75dd">
            8 § Regional utveckling
          </note>
          <note n="e0aad38c">
            Föredrogs
          </note>
          <note type="speaker" n="695f8afd">
            Anf. 110 ULLA LÖFGREN (m):
          </note>
          <u who="ulla_lofgren_239129" xml:id="i-86100231b5e62cd6-0" n="ae794978">
            <seg n="ff7c30c9">
              Herr talman! Jag tror att vi här i kammaren är rätt överens om
              att det är viktigt att ta till vara utveckling i hela landet.
              Det är när vi kommer till medlen som vi skiljer oss åt. Medan
              majoriteten låter sin politik i huvudsak vila på olika former
              av stöd, tror vi på en politik som uppmuntrar företagande och
              företagsamhet, en politik som ger stort utrymme för individuell
              frihet och kreativitet, en politik som tillhandahåller bra ramar
              i form av möjligheter till kapitalförsörjning för företagare,
              fungerande vägar och kommunikationer i hela landet.
            </seg>
            <seg n="a0fb3d19">
              Jag tycker att regeringens Trollhättepaket var ett illustrativt
              exempel på hur det skulle kunna gå till. Givetvis skulle man vara
              ute i god tid och inte fem över tolv eller kanske fem över ett,
              som i Trollhättefallet.
            </seg>
            <seg n="e8070238">
              Lokalt och regionalt jobbas nu med tillväxtprogrammen. Vad är
              det man lyfter fram? På någon ort behöver man en bättre väg och
              kanske någon form av högskole- eller gymnasieutbildning för att
              matcha det lokala näringslivet. På en annan ort ser man att mer
              forsknings- och utvecklingsarbete inom ett visst område skulle
              gagna den lokala tillväxten. Ingenstans har jag sett att man lyfter
              fram att mera företagsstöd skulle ge bättre förutsättningar för
              regional tillväxt.
            </seg>
            <seg n="95f93ccd">
              Riksrevisionen kom dessutom i sin granskning fram till att varken
              mål, återrapporteringskrav eller de förordningar som reglerar
              stöden har anpassats till den nya inriktningen mot hållbar tillväxt.
              Det går alltså inte att följa upp om den regionala tillväxtpolitiken
              à la regeringen når sina målsättningar. Även sättet att använda
              strukturfondsmedlen har fått en förödande kritik.
            </seg>
            <seg n="6b211ee4">
              Herr talman! År 2001 fattade riksdagen beslut om en ny inriktning
              av regionalpolitiken mot en regional utvecklingspolitik. Jag tycker
              att det var bra. Det tycker vi i Moderaterna. Jag tror att det
              var full enighet i kammaren om att vi skulle ha en regional utvecklingspolitik.
            </seg>
            <seg n="0ee0982f">
              Utvecklingspolitik låter mycket mer framåtsträvande än rätt och
              slätt regionalpolitik och borde också vara det. Riksrevisionen
              och ITPS, Institutet för tillväxtpolitiska studier, har dock samstämmigt
              visat att regeringen inte har lyckats bygga om regionalpolitikspråmen
              till ett utvecklingspolitikskepp och i vanlig ordning har regeringen
              gömt sin handlingsoförmåga i utredningar. Inte mindre än 18 olika
              utredningar, uppdrag och program inom området för regional utvecklingspolitik
              nämns i budgetpropositionen.
            </seg>
            <seg n="67674c1f">
              Herr talman! En av utredningarna berör Glesbygdsverkets roll
              och uppdrag. Den utredningen har avlämnat sitt betänkande, och
              frågan ligger nu på Regeringskansliet om jag förstått det rätt.
              Vi anser att Glesbygdsverket och närliggande myndigheter har utvecklats
              på ett sådant sätt att Glesbygdsverket kan avvecklas och uppgifterna
              i stället överföras till någon eller några andra myndigheter.
              Förhoppningsvis kan vi inom kort ta ställning till ett konkret
              förslag från regeringen i denna fråga.
            </seg>
            <seg n="e9d5c488">
              Herr talman! Det finns ett antal intressanta fenomen som rör
              gles- och landsbygden. Exempelvis konstaterar Glesbygdsverket
              i sin senaste årsbok att befolkningsminskningen i landets glesbygd
              inte i första hand beror på att människor flyttar därifrån utan
              på de negativa födelsetalen. Det var i och för sig ingen nyhet.
              Den beror också på att ungdomar flyttar på sig för att studera
              på annan ort, vilket man ju måste beteckna som positivt.
            </seg>
            <seg n="3890f798">
              Glesbygdsverket slår också hål på myten att det mest är unga
              flickor som flyttar från glesbygden, och det är ju intressant.
              Det har visat sig just att det inte är fler unga flickor som flyttar
              än unga män. Däremot är det fler unga flickor som flyttar till
              glesbygden, och det är ju riktigt intressant. Trenden att barnfamiljer
              flyttar ut från tätorter till framför allt tätortsnära landsbygder
              men även glesbygder håller också i sig. Även i den äldre åldersgruppen
              5064 år är det fler som flyttar till än från glesbygden.
            </seg>
            <seg n="84f210fb">
              Att det finns möjligheter till utveckling bevisas av bland annat
              gruvindustrins utveckling, biltestverksamheten i norr och turismens
              utveckling. Helsingfors kommer givetvis alltid att vara en motor
              i turismutvecklingen, men det är intressant att se att också vissa
              fjällturistorter har en positiv utveckling, även befolkningsmässigt.
            </seg>
            <seg n="077b34c9">
              Herr talman! Avslutningsvis vill jag säga några ord om att regional
              utvecklingspolitik är mer än pengar. Exempelvis är äganderätten
              central. Marker som har vårdats i generationer och därmed förvandlats
              till värdefulla miljöer som många uppskattar socialiseras i stor
              utsträckning av staten. Därmed mister de lokala intressena sina
              incitament att ta hand om, vårda och utveckla resurserna.
            </seg>
            <seg n="b62e8c35">
              När staten lägger en död hand över stora områden genom att inrätta
              naturreservat, nationalparker och Natura 2000-områden tar man
              på sig ett stort ansvar för att i värsta fall hindra den eventuella
              tillväxten i området. Enbart i Västerbotten ska det närmast avsättas
              skog motsvarande minst ett sågverks årsproduktion. Det får konsekvenser
              för råvaruförsörjningen för både länets sågverk och massaindustrin
              längs hela Norrlandskusten. Det är ingen tillväxtpolitik.
            </seg>
            <seg n="ea27bf67">
              Herr talman! Människors möjligheter att växa hänger intimt samman
              med befogenheter och frihet kopplad till ansvar. Vi vill att människor
              i hela landet ska växa. Då kommer även tillväxten.
            </seg>
          </u>
          <note n="7dd7aa8d">
            Därmed, herr talman, vill jag yrka bifall till reservation 1.
          </note>
          <note type="speaker" n="6d61664c">
            Anf. 111 YVONNE ÅNGSTRÖM (fp):
          </note>
          <u who="yvonne_angstrom_7151f5" xml:id="i-c907122b63a932b7-0" n="dccbf437">
            <seg n="5ce31256">
              Herr talman! Folkpartiet står givetvis bakom alla de reservationer
              där vi finns med, men för att vinna tid yrkar jag bifall bara
              till reservation 6 som handlar om transportbidraget.
            </seg>
            <seg n="6f38f50c">
              Sedan jag började mitt arbete i riksdagen för sju år sedan har
              vi årligen fört en ganska likartad debatt om den regionala utvecklingspolitiken,
              även om det i början hette regionalpolitik och inte regional utvecklingspolitik.
              En del har förändrats till det bättre, enligt vår uppfattning,
              men fortfarande tycker vi att det finns för mycket av selektiva
              stöd.
            </seg>
            <seg n="d3adf1cc">
              Precis som Ulla Löfgren sade har både Riksrevisionen och ITPS,
              Institutet för tillväxtpolitiska studier, kritiserat såväl de
              svenska regionalpolitiska stöden som EU-stöden. Riksrevisionen
              säger bland annat att målen inte har fått en tydlig tillväxtinriktning,
              att det saknas uppföljningsbara mål samt att återrapporteringen
              till riksdagen inte är tillräcklig. ITPS har bland annat hävdat
              att EU-stöden inte alls ger påtagliga sysselsättningseffekter,
              vilket ju var avsikten.
            </seg>
            <seg n="168eb02a">
              Enligt allianspartiernas uppfattning, som vi för fram i reservation
              1, är det inte selektiva stöd som skapar tillväxt utan ett bra
              företagsklimat; god infrastruktur i form av vägar, flyg och IT;
              utbildning och forskning samt tillgång till kapital som ger förutsättningar
              för tillväxt, vilket ju berördes i den föregående debatten.
            </seg>
            <seg n="e8ef4fb1">
              I måndags kväll hade jag ett möte med styrelsen för Företagarna
              i Lycksele där vi diskuterade möjligheter och svårigheter för
              företagen. Bland annat tog de upp de nya regler för beskattning
              av ägare i fåmansföretag som vi fattade beslut om i morse och
              som flera talare under dagen har varit inne på. Företagarna, liksom
              vi i allianspartierna, är missnöjda med den utformning som reglerna
              nu får, även om den innebär en viss förbättring, och vill liksom
              vi att man fortsätter att reformera reglerna.
            </seg>
            <seg n="06881b88">
              Företagarna i Lycksele ville också få bort förmögenhetsskatten,
              som ju många upplever som betungande. Vi hoppas på en ny regering
              till hösten som kan börja avveckla den skatten.
            </seg>
            <seg n="01c4273c">
              En annan fråga som vi diskuterade var persontransportstöd, som
              Folkpartiet och Centern föreslår i reservation 6. Ända sedan jag
              deltog i den regionalpolitiska utredningen, som avslutades för
              drygt fem år sedan, har jag väckt motioner om ett persontransportstöd.
              Jag kan inte förstå det rimliga i att ge stöd för transport av
              gods men inte av kompetens, det vill säga det kapital som tjänsteföretagen
              har i de anställdas huvuden om man nu kan uttrycka det så. Vi
              är ju emot selektiva stöd, som ibland utdelas tämligen godtyckligt,
              men däremot är vi för stöd som kan ges lika till alla i samma
              bransch och inom samma geografiska område för att utjämna skillnaderna
              mellan olika delar av landet. Alltså yrkar jag bifall till reservation
              6.
            </seg>
            <seg n="34e8b478">
              Företagarna i Lycksele var också mycket bekymrade över svårigheterna
              att få tag i kompetent personal, framför allt människor med några
              års yrkeserfarenhet. Det problemet kan vi i och för sig inte åtgärda
              med beslut i riksdagen om regional utvecklingspolitik, eftersom
              vi inte kan tvinga folk att flytta, men vi kan alla bidra till
              att sprida kunskap om alla de fördelar som det faktiskt innebär
              att bo i mindre samhällen till exempel bra och billigt boende,
              bra förskolor och skolor, stora möjligheter till aktivt friluftsliv
              samt en trygg och bra miljö för uppväxande barn och ungdomar.
              Låt oss tillsammans arbeta för detta!
            </seg>
            <seg n="00419b6f">
              Jag vill avsluta med att ge en positiv bild av norra Norrland.
              Häromdagen lade SCB fram statistik över förändringar av bruttoregionalprodukter,
              och det visade sig att under 2003 ökade Norrbotten och Västerbotten
              med 7,6 % respektive 7,3 %. Det känns glädjande för oss som bor
              i den norra delen av Sverige.
            </seg>
            <seg n="94c6219d">
              Med det avslutar jag och lämnar över lite tid till någon annan.
            </seg>
          </u>
          <note n="0585bf65" type="speaker">
            Anf. 112 LARS LINDÉN (kd):
          </note>
          <u who="lars_linden_7c0e90" xml:id="i-8e7650d40b8faf77-0" next="i-56e5649db2f3319c-0" n="f5073cef">
            <seg n="c03491bd"/>
          </u>
          <note n="c606c322">
            Herr talman! Jag börjar med att yrka bifall till reservation
            2.
          </note>
          <u who="lars_linden_7c0e90" xml:id="i-56e5649db2f3319c-0" n="f5073cef" prev="i-8e7650d40b8faf77-0">
            <seg n="1c73e1e5">
              Regional utveckling under den rubriken har jag hållit några anföranden
              sedan jag blev invald i riksdagen.
            </seg>
            <seg n="e05250bc">
              Kristdemokraterna har fått kritik från Socialdemokraterna för
              att vi svartmålat när vi beskrivit svensk regionalpolitik och
              dess brist på träffsäkerhet och påpekat att bidragsgivandet inte
              sällan skapat en snedvriden konkurrens. Vi har också påpekat att
              små och okända företagare med goda affärsidéer, de som mest skulle
              behöva ett stöd, inte alltid upptäcks av bidragsbyråkrater på
              50 mils avstånd.
            </seg>
            <seg n="f4a80152">
              En aktiv turistpolitik i Sverige, har vi kristdemokrater påpekat,
              skulle utan större ansträngningar kunna skapa hundratusen nya
              jobb, då i huvudsak i gles- och landsbygd, och skapa ett regionalpolitiskt
              bestående resultat till skillnad från nuvarande regionalpolitik.
              Vi har påpekat att generellt förbättrade villkor för alla företag
              i Sverige skulle betyda mer för regional utveckling och tillväxt
              i gles- och landsbygd än det utsäde på över 3 miljarder kronor
              i regionalpolitiska bidrag som nu sås ut ett såningsarbete där
              alltför mycket hamnar på hälleberget, utan en rimlig chans att
              gro, eller utsädet hamnar bland svenskt företagsklimats många
              tistlar och törnen och ganska snart kvävs när bidragsregnet upphör.
            </seg>
            <seg n="d85d0017">
              Nu låter sig inte Socialdemokraterna påverkas av oss kristdemokrater
              och våra idéer, inte heller i det här betänkandet. Man avslår
              allt, från början till slut. Det hör ju till den här regeringens
              grundinställning att inget gott kommer från något borgerligt parti.
              Men i det här betänkandet framstår Socialdemokraternas självgodhet
              som än mer uppblåst. Här nonchalerar man även Riksrevisionens
              skarpa kritik av svensk regionalpolitik.
            </seg>
            <seg n="a5f017c3">
              De senaste årens regionalpolitik skulle enligt beslut förändras
              för att bli mer tillväxtinriktad. Har regeringen lyckats med detta?
              Det var Riksrevisionens utgångspunkt när man reviderade verksamheten.
              Riksrevisionens slutsatser blev inga marginella påpekanden utan
              de underkänner i stort sett hela den nuvarande regionalpolitiken
              i Sverige.
            </seg>
            <seg n="40ddc1e8">
              Sammanfattningsvis säger de att de kunde se
            </seg>
            <seg n="09eb7a0a">
              och en del andra saker.
            </seg>
            <seg n="f67cc9ca">
              Skulle ett företags revisorer komma med en så skarp och omfattande
              kritik av en företagslednings drift av ett företag skulle företagsledningen
              säkert få sparken och dess styrelse skulle inte beviljas ansvarsfrihet.
            </seg>
            <seg n="cbdfebc2">
              Men vår nuvarande regering och dess hejarklack i näringsutskottet
              föreslår nu åter att riksdagen ska ge företagsledningen i Moder
              Svea Regionalpolitik AB förtroendet att ännu ett år få spendera
              3,3 miljarder på en regionalpolitik som vi kristdemokrater, och
              även övriga partier, år efter år påpekat är bristfällig och som
              nu också Riksrevisionen kraftfullt underkänner.
            </seg>
            <seg n="e1a9abdb">
              Herr talman! Socialdemokraterna, Vänsterpartiet och Miljöpartiet
              avstyrker vår motion, N1, där vi utifrån tidigare kritik och nu
              även Riksrevisionens kritik yrkar att åtgärder som Riksrevisionen
              säger är nödvändiga genomförs.
            </seg>
            <seg n="76d05679">
              Det vill man inte lyssna på. Partierna s, v och mp svarar att
              man minsann har tänkt justera de brister som vår motion och Riksrevisionen
              har påpekat och att de redan har påbörjat det arbetet. Om denna
              omvändelse under galgen ska uppfattas som trovärdig borde väl
              det bästa sättet att uppnå denna trovärdighet vara att yrka bifall
              till vår motion N1. Där finns yrkanden som även de tre övriga
              borgerliga partierna har ställt sig bakom.
            </seg>
            <seg n="0d489776">
              När det gäller svensk regionalpolitik får regering och riksdag
              med rätta också regelbunden kritik när de utlokaliserar befintliga
              statliga verksamheter. Det är fruktansvärt kostsamt, plågsamt
              för alla inblandade och ett bortkastande av mångårig erfarenhet.
            </seg>
            <seg n="ad975412">
              Det skulle vara betydligt bättre om dessa orter lovades ett visst
              antal nya arbetstillfällen de närmaste åren och att man sedan,
              allteftersom, placerade nya statliga verksamheter där, eller att
              utökningen, när gamla statliga verksamheter i storstäderna behöver
              expandera, läggs på ställen som har regionalpolitiska behov. Alldeles
              för många nya verksamheter i statlig regi läggs fortfarande i
              storstäderna, trots löften om förbättringar.
            </seg>
            <seg n="070f0623">
              Turistsektorn, som jag redan nämnt, har enorm potential, inte
              minst för glesbygden. Vi är övertygade om att Sverige kan lämna
              platsen som ett av EU:s sämsta länder när det gäller turism. För
              att nå en plats som medelmåttigt turistland i EU krävs en fördubbling
              av den svenska turismen. Det finns förutsättningar för att åstadkomma
              detta, men regeringen är passiv.
            </seg>
            <seg n="b300c749">
              För en gammal entreprenör som jag är det fullständigt obegripligt
              att regeringen inte förmår att se potentialen här. Turismen, som
              just nu är världens mest expansiva näring, skulle, som jag sade,
              kunna skapa över hundratusen nya arbetstillfällen i Sverige. Men
              i en regering som tydligen inte har någon entreprenör i sitt led
              ser man tydligen inte dessa fantastiska möjligheter. För det kan
              väl inte vara så att man inte vill?
            </seg>
            <seg n="07048eb0">
              Vi har visserligen haft en ökning av turismen med några procent
              per år, men det beror mest på att den svenska kronan är väldigt
              billig och har varit det i några år. Kristdemokraterna föreslår
              kraftfulla satsningar på turistfrämjande åtgärder, vilka skulle
              ge nya arbeten i hela landet. Särskilt viktigt är detta för glesbygden.
            </seg>
            <seg n="6d1c7dcc">
              Sverige behöver inte vara sämst i Norden på turism och nästan
              sämst i EU. En turistsatsning skulle vara en verkningsfull, konkret
              regionalpolitik, som skulle skapa varaktiga positiva effekter
              för utsatta delar av Sverige.
            </seg>
            <seg n="7418729c">
              Turistfrämjande åtgärder, alltså marknadsföring av Sverige som
              ett unikt turistland, ligger under utgiftsområde 24, näringsliv.
              Därför för vi över 100 miljoner kronor extra per år från regionalpolitiken
              till detta utgiftsområde, som då blir dubbelt så stort jämfört
              med regeringens budgetförslag. Vi närmar oss då de övriga nordiska
              ländernas satsningar.
            </seg>
            <seg n="e3d3f44b">
              Det är mycket anmärkningsvärt att regeringen är så passiv vad
              gäller turistpolitiken i ett land med så stor arbetslöshet.
            </seg>
            <seg n="3384d21e">
              Regeringens politik gör att Sverige, med alla sina förutsättningar
              att vara ett av EU:s bästa länder på turism, i dag är ett av de
              sämsta och att man tackar nej till de hundratusen nya arbetstillfällen
              som skulle kunna växa fram.
            </seg>
            <seg n="553f628d">
              Det behövs bara en ökning av den utländska turismen i Sverige
              med ½ % per år för att vår blygsamma extrasatsning på 100 miljoner
              ska kunna räknas hem. Blir ökningen 10 % per år, som är mer troligt,
              tjänar staten 2 miljarder till statskassan på detta, 20 gånger
              insatsen. Det är inte så dåligt. Och tiotusentals nya jobb skulle
              skapas varje år.
            </seg>
            <seg n="93498a6f">
              Herr talman! Goda förutsättningar för näringslivet är en av de
              viktigaste förutsättningarna för en levande gles- och landsbygd.
              I Kristdemokraternas näringslivspolitik föreslår vi en rad viktiga
              åtgärder för ett bättre fungerande näringsliv. I vår budgetmotion
              utvecklar vi förslag som är av särskilt stor betydelse för en
              livskraftig utveckling över hela landet, med sikte på att förbättra
              villkoren för de små företagen, som är lands- och glesbygdens
              kännemärke. Detta skapar rätt klimat för tillväxt i glesbygden.
              Behovet av tillfälliga vitaminpiller, som regionalpolitiska stöd,
              indikerar att det rätta företagsklimatet inte finns i dag.
            </seg>
            <seg n="02c7113a">
              Direkt företagsfientliga regler som har nämnts här tidigare,
              exempelvis förtida inbetalning av moms, rätt till heltid, lex
              Uggla, medfinansiering av sjukersättningen med mera måste avskaffas
              om vi ska få fart på småföretagandet, speciellt i glesbygd.
            </seg>
            <seg n="ca0ae0a8">
              Vad gäller allt byråkratiskt regelkrångel som gör att arbetsglädjen
              tar slut för många småföretagare är det allvarligt att regeringen
              talar vitt och brett om att man nu minskar regelbördan. Som har
              sagts tidigare i debatten har det snarare tillkommit 1 750 regler
              sedan arbetet med förenklingen satte i gång 1998. Alla dessa negativa
              företeelser och attityder är det som får alldeles för många i
              dag att inte tycka att det är mödan värt att starta företag eller
              låta sina företag växa.
            </seg>
            <seg n="0ac065f7">
              Herr talman! Detta är de viktigaste orsakerna till att vi i Sverige
              i dag misslyckas med att skapa en bra regional utveckling och
              få hela landet att leva. Det vill vi kristdemokrater vara med
              och ändra på när vi tar över makten i september 2006.
            </seg>
          </u>
          <note type="speaker" n="b3b0de47">
            Anf. 113 HÅKAN LARSSON (c):
          </note>
          <note n="d0723c2c">
            Herr talman! Jag vill börja med att yrka bifall till reservation
            3 under punkt 4.
          </note>
          <u who="hakan_larsson_c0f261" xml:id="i-36ed06ad41bf8d54-0" n="5d7aa00d">
            <seg n="22130460">
              De olika delarna av Sverige ser inte likadana ut. Den tättbebyggda
              Öresundsregionen och det glesbefolkade norra Sveriges inland ser
              helt olika ut, men i båda fallen finns fantastiska utvecklingsmöjligheter.
              Huvudstaden Helsingfors och den småföretagstäta Gnosjöregionen
              har också olika utgångspunkter inför framtiden. Utmaningen för
              den regionala utvecklingspolitiken är att ge såväl Öresundsregionen,
              Helsingfors och Gnosjö som inlandet i norr någorlunda likvärdiga,
              vilket inte innebär likadana, förutsättningar för utveckling utifrån
              deras faktiska situation och verklighet.
            </seg>
            <seg n="76ee422a">
              Det är naturligtvis inte så enkelt men det är i den riktningen
              vi måste arbeta. I förlängningen handlar det i hög grad om att
              flytta makt från staten till regionerna, länen och de lokala förhållandena.
            </seg>
            <seg n="d2387db5">
              Av Glesbygdsverkets nyligen utkomna årsrapport, som vi hörde
              om tidigare, framgår att sedan 1995, under den senaste tioårsperioden,
              har Sveriges glesbygder minskat sin befolkning med nästan 10 %.
              Samtidigt har landets tätorter ökat sin befolkning med 3 %.
            </seg>
            <seg n="4d161dfc">
              Det är intressant att de bygder som finns mellan tätort och glesbygd,
              de tätortsnära landsbygderna, har vänt en negativ trend och efter
              år 2001 börjat öka sin befolkning. Orsaken till att glesbygdens
              befolkning minskar i dag är inte att utflyttningen är större än
              inflyttningen utan beror på den sneda befolkningsstrukturen. Tidigare
              årtionden av avfolkning har lett till att andelen äldre personer
              är större än vad den bör vara i normalfallet och att andelen av
              befolkningen i barnalstrande ålder är lägre än vad den borde vara.
              Resultatet av denna situation blir då naturligtvis att fler dör
              än föds i dessa områden. Ska denna utveckling brytas krävs det
              därför ett inflyttningsöverskott till de glesare bebyggda områdena
              i vårt land.
            </seg>
            <seg n="aed677c8">
              Detta är nog en fullt möjlig vision. Vi vet att många människor,
              inte minst barnfamiljer, söker den livskvalitet som landsbygden
              kan erbjuda. För att möjliggöra för dessa att flytta till landsbygden
              krävs det emellertid en bra och grundläggande samhällsstruktur,
              en bra infrastruktur i form av fysiska och digitala kommunikationer,
              en bra omsorg, skolor och bostäder. Ett gott företagsklimat som
              gör det möjligt för befintliga företag att anställa fler och nya
              företag att starta är självfallet också av helt avgörande betydelse.
              Inte minst handlar det om att förbättra tillgången till risk-
              och utvecklingskapital. Det handlar i det sammanhanget, som det
              har sagts tidigare i debatten, om att förändra förmånsrättsreglerna
              så att det åter blir möjligt att över huvud taget låna pengar
              i många glesbygder. Likaså måste det bli möjligt att låna pengar
              för att bygga bostäder även på landsbygden.
            </seg>
            <seg n="5a98ce1f">
              Det finns flera branscher som har nämnts här som har stora utvecklingsmöjligheter
              i de glesbebyggda delarna av Sverige. Dit hör turismen. Dit hör
              energisektorn. Dit hör också gruvnäringen i de delar av Sverige
              där det finns mineraler och malmer som är brytvärda.
            </seg>
            <seg n="f6c10f73">
              Med förutsättningar som är anpassade till verkligheten lokalt
              och regionalt är jag övertygad om att många bygder som har stagnerat
              eller gått tillbaka under senare år åter kan börja växa och utvecklas.
              Från Centerpartiets sida är vi beredda att diskutera kraftfulla
              åtgärder för att bryta gamla, centralistiska, ibland närmast koloniala
              mönster genom att decentralisera makt i regionerna, genom att
              återföra en del av de värden som vattenkraften och andra naturresurser
              ger till de bygder som bidragit med dessa och genom att pröva
              geografiskt differentierade arbetsgivaravgifter efter förebild
              från Norge.
            </seg>
            <seg n="b2a7c51e">
              Hur vi än ser på Sveriges EU-medlemskap borde vi kunna enas och
              vara överens om att vi ska ta hem de medel vårt land har rätt
              till från unionens strukturfonder. Tyvärr har det varit tveksamheter
              på den punkten. Absurt nog har regeringen ibland haft uppfattningen
              att vi inte har råd att ta hem de resurser vi har rätt till, trots
              att vi betalar 25 miljarder i medlemsavgift. Genom denna tveksamhet
              är det främst inlandet i norr som har förlorat. Det är den region
              som har rätt till dessa medel eftersom det är ett glesbebyggt
              område med långa avstånd och kärvt klimat. Bara under den nuvarande
              programperioden har det handlat om miljardbelopp. Hur det blir
              under den kommande programperioden beror i hög grad på vad man
              kommer fram till under det pågående EU-toppmötet vad gäller budgeten.
            </seg>
            <seg n="1b81054f">
              Under den allmänpolitiska debatten i höstas hade jag emellertid
              en diskussion om detta med statsrådet Sven-Erik Österberg. Ministern
              lovade då att ta upp frågan med finansministern. Det ledde glädjande
              nog till en höjning av växelkursen, det vill säga förhållandet
              mellan kronan och euron, så att det i dag finns möjlighet att
              ta till vara större delar av de resurser vi har rätt till. Det
              är bra men inte tillräckligt. Kursen i dag ligger på 9 kr för
              1 euro. I verkligheten är den över 9:40.
            </seg>
            <seg n="308a468d">
              Det gäller förstås att ha medfinansiering för att fullt ut kunna
              ta till vara resurserna. Ofta kan man, som det står i betänkandet,
              använda ordinarie anslag för medfinansieringen. I Centerpartiets
              budget har vi dessutom anslagit extra medel för att verkligen
              kunna ta hem alla medel och för att de ska rymmas under budgettaket.
              Det finns en glädjande skrivning från ett enigt utskott om att
              man utgår från att förordningen ska ändras i syfte att Sverige
              ska få ett maximalt återflöde från EU. Jag hoppas att alla partier
              menar allvar med det och att regeringen följer denna eniga uppmaning.
            </seg>
            <seg n="4f30dbd2">
              Jag vill också till slut ta upp bemyndigandesystemet när det
              gäller länsanslagen, anslag 33:1. Eftersom det numera inte är
              tillåtet med anslagssparande har stora summor dragits undan från
              länsanslagen, främst i de nordliga länen. Dagens system innebär
              i praktiken att de regionalpolitiska stöden inte fungerar som
              det var tänkt. Företag får vänta på de pengar de har tilldelats,
              om de ens kan få dem. I förlängningen leder indragningen till
              att möjligheterna i länen att fatta sådana beslut försvåras. Det
              har bland annat Norrlandsförbundet nyligen kritiserat starkt i
              ett uttalande:
            </seg>
            <seg n="c3e5cc84">
              Norrlandsförbundet vill uttrycka sin stora besvikelse över regeringens
              nonchalanta hantering av de regionalpolitiska anslagen. Den undergräver
              förtroendet för offentlig verksamhet. När Sverige behöver investeringar
              och Norrland sysselsättning i konkurrenskraftiga företag drar
              kortsynta direktiv i regeringskansliet undan förutsättningarna
              för näringslivsinvesteringar och expansion i Norrland.
            </seg>
            <seg n="4273eb91">
              Det är ord och inga visor. Det är viktigt att vi får ett system
              inom den regionala utvecklingspolitiken som fungerar väl, ett
              system som underlättar för alla delar av vårt land att ta till
              vara just de specifika förutsättningarna för tillväxt och utveckling
              som finns i de olika regionerna.
            </seg>
          </u>
          <note type="speaker" n="5631c91a">
            Anf. 114 INGEGERD SAARINEN (mp):
          </note>
          <u who="ingegerd_saarinen_30dc41" xml:id="i-4bc5ea5c064f93e6-0" n="880327c1">
            <seg n="d10104d5">
              Herr talman! Som Lars Lindén sade har Riksrevisionen riktat mycket
              stark kritik mot olika delar av regionalpolitiken. Till skillnad
              från Lars Lindén ser jag att regeringen tar till sig av kritiken,
              lovar att förändra och styra upp på alla punkter. Det gör att
              jag yrkar bifall till förslaget i betänkandet. Det är ett vackert
              exempel på att man tar till sig av kritik och förbättrar. Det
              är det vi har kritiken för, nämligen för att förbättra vår verksamhet.
              Just så hanterar man det. Det är vackert.
            </seg>
            <seg n="b79b5ca6">
              Jag måste faktiskt ta upp Ulla Löfgrens kastade handske. Ulla
              Löfgren bekymrar sig för att avsättningarna av skog kommer att
              försvåra för skogsnäringarna i norr. 0,7 % av skogen nedanför
              den fjällnära skogen i Västerbotten är avsatt i reservat. När
              länsstyrelsen har genomfört sin strategi, det vill säga den strategi
              för biologisk mångfald som har bestämts i riksdagen, kommer 1,9
              % av skogen nedanför fjällnära skog att vara skyddad. Jag har
              svårt att se att tankegången att dessa 1,9 % kommer att ta kål
              på vår träindustri skulle vara realistisk.
            </seg>
            <seg n="54b2a95a">
              Men runt 20 % av avverkade skogar har inte godkänd återväxt.
              I många fall beror det på olämplig avverkningsmetod. Kalhyggen
              och ensartade plantager breder ut sig och den biologiska mångfalden
              utarmas. När man sparar så lite skog måste man ha ett mycket miljömässigt
              skogsbruk på den icke sparade delen, det vill säga den som brukas,
              för att den biologiska mångfalden ska ha en chans. Men så ser
              det inte ut. Skogsbruket ser inte ut så, tyvärr. Tvärtom är det
              kalhyggen som breder ut sig och ensartade skogar. 95 % av skogen
              kommer att brukas, och man vet att när 90 % av ett habitat förstörs
              försvinner 50 % av djuren och växterna som levde där.
            </seg>
            <seg n="234e7918">
              Det här står ju i bjärt kontrast till våra miljömål, i bjärt
              kontrast! Våra miljömål säger att skogens växter och djur ska
              kunna leva vidare i sina naturliga områden och i tillräcklig mängd
              för att den genetiska variationen ska bevaras. Det sker inte nu
              med de avsättningar som görs.
            </seg>
            <seg n="018646d2">
              Det går inte att öka uttaget av skog, virke, utöver vad skyddet
              av den biologiska mångfalden kräver. I så fall sågar vi ju av
              den gren som vi själva sitter på. Det som krävs är i stället att
              man använder råvaran bättre för den region som den kommer ifrån.
              Som det är nu produceras 16 miljoner ton sågat virke i Sverige.
              Av detta förädlas 0,5 ton 0,5 ton av 16 miljoner ton förädlas!
              Resten skickas rakt ut. Det är ohållbart.
            </seg>
            <seg n="d5cec618">
              Land gjorde en undersökning om detta. När skog avverkas i Åsele
              försvinner 96 % av pengarna till kusten eller till södra Sverige.
              4 % blir kvar i Åsele. Det är ju helt ohållbart, och det måste
              förändras. Mycket görs också, men det är trögt. Man kan fundera
              på varför. I varje fall är det ju inte de 1,9 % som ska sparas
              när miljömålet eventuellt nås. Vi har ju inte pengar att göra
              det heller än så länge. Om vi satsar mer pengar kan vi spara 1,9
              % år 2010.
            </seg>
            <seg n="e32c0c85">
              Vad som behövs är i stället att vi tar hand om råvaran bättre
              och ser till att vi får en utveckling i våra bygder av det vi
              har. Forskning behövs. Det behövs bättre grundforskning och forskarutbildning.
              Industriforskningsinstituten är viktiga liksom samverkan med grundskola
              och gymnasium för att få intresserade elever, intresserade människor,
              till branschen. Det är ju det som saknas. Det finns inte arbetskraft
              som är villig att utbilda sig på det här området. Företagen har
              problem att hitta arbetskraft i vår egen, helt unika näring i
              norr. Det behövs fortbildning av yrkesverksamma, och det behövs
              naturligtvis en stark fokusering på marknaden, vilket det har
              varit alldeles för lite av tidigare. Och det behövs naturligtvis
              standardisering och harmonisering av regelverk här som på andra
              områden. Det kanske är ännu viktigare här.
            </seg>
            <seg n="6b00d648">
              Det satsas ju på en nationell träbyggnadsstrategi, och det är
              bra. Jag hoppas att mycket ska komma ut av det. En liten misstanke
              som jag har är att en del av bristen på nytänkande och produktionsinriktningen
              i stället för inriktningen mot konsumenternas nuvarande och framtida
              behov kan ha att göra med att styrelserna i skogsbolagen till
              exempel är totalt mansdominerade. Det är bara en liten misstanke.
              Men nytänkande är bra, och det är bra med en variation av människor
              för att vi ska få nytänkande.
            </seg>
            <seg n="6c9cb80c">
              Vi behöver mer trä i byggsystem. Det jobbet pågår också. Vi behöver
              mer export av småhus, och vi behöver mer svensk design i möbler,
              snickerier och inredningar. Vi behöver material som designas för
              sitt ändamål redan vid uttaget i skogen eller till och med ännu
              tidigare. Det behövs en massa nytänkande på det här området, som
              tyvärr inte utvecklas tillräckligt. Vi har en fantastisk råvara,
              fantastiska möjligheter.
            </seg>
            <seg n="9c018165">
              Våra gamla naturskogar är unika i ett europeiskt perspektiv;
              naturguidning, jakt, fiske, bärplockning, svamp, rekreation och
              inte minst levande miljö för lokalbefolkningen. Hur tror ni det
              känns att leva på ett kalhygge i stället för i en rik skog? Om
              man dessutom tidigare har bott i en rik skog och får ett kalhygge
              i stället, hur känns det? Vill man bo kvar över huvud taget? Jag
              tror att jag skulle gråta och flytta om jag vore den personen.
            </seg>
            <seg n="106e98a2">
              En ursprunglig, vacker gammelskog ger mycket stora möjligheter
              att utveckla turism som kan ge många jobb uthålligt. En turismföretagare
              måste kunna lita på att om man satsar på turism i ett område med
              gammelskog ska det inte plötsligt bli ett kalhygge. De måste ha
              långsiktiga regler att leva efter så att de vågar utveckla sin
              bransch. Naturturism är det globalt snabbast växande turismsegmentet.
              Drygt 6 000 företag driver upplevelseturism. 8 500 ser utvecklingsmöjligheter
              med turism och upplevelseverksamhet i Sverige. Men vågar de satsa?
              Det beror på vilka förutsättningar de får.
            </seg>
            <seg n="85240001">
              Sjukpenning, rehabilitering och förtidspensioner kostar 100 miljarder
              kronor för samhället varje år. Naturens lugnande och läkande förmåga
              har blivit en affärsidé för alltfler. Med rätt förutsättningar
              kan det bli nya verksamheter inom hälsa och rehabilitering i dessa
              fantastiska områden. Den som har sett gamla träd i en gammal skog
              är inte samma människa längre. Det är inte samma sak som en plantage.
              Det är något helt annat. Jag är tveksam till att tala om andlighet
              härifrån talarstolen men det är något av en sådan upplevelse med
              dessa gamla bjässar.
            </seg>
            <seg n="b21f2e02">
              Precis som på alla andra områden där vi önskar att företag ska
              utvecklas behövs det även på skogsområdet, när det gäller träföretag
              och skogsföretag, rätt kompetenser och nytänkande. Det behövs
              skola och utbildning. Det behövs riskkapital och lånekapital som
              saknas, särskilt efter förmånsreformen. Det behövs trygghet för
              den som vill starta ett företag på olika sätt, både socialt och
              materiellt. Det är mycket som saknas, men med rätt förutsättningar
              har vi resurser som är helt unika.
            </seg>
          </u>
          <note type="speaker" n="11d2002f">
            Anf. 115 ULLA LÖFGREN (m) replik:
          </note>
          <u who="ulla_lofgren_239129" xml:id="i-86100231b5e62cd6-1" n="ae794978">
            <seg n="a2e7552e">
              Herr talman! Jag kan inte lika många siffror som Ingegerd Saarinen,
              och jag tror inte heller att jag kan vara lika känslosam. Men
              jag vet att det här är ett mycket känsligt ämne för alla de enskilda
              skogsägare som har lagt ned sitt liv och sin själ i sin skog och
              genom detta skapat alla de fina värden som nu tas ifrån dem. Det
              är enskilda skogsägares verk. Och det är känsla i det. Det är
              inte bara ekonomi utan det utbreder sig en känsla av hopplöshet
              och av att här kan vi inte göra något. Här är vi kringskurna.
              Här är det så mycket som är utpekat som värdefull skogsmark att
              vi inte har någon handlingsfrihet längre. Och vem är det egentligen
              som har skapat de stora kalhyggena och de ensartade plantagerna?
              Det är ju staten. Och staten har ju för lite pengar för att sköta
              de naturreservat som man redan har.
            </seg>
            <seg n="c057915d">
              Naturen förändras ju hela tiden, och just genom en mångfald och
              ett differentierat skogsbruk skapar man nya värden. Men det är
              klart att vi måste kunna ha ett produktionsmål som är högre än
              det vi har i dag. Jag tycker att det är fullt tillräckligt med
              de skogar som är avsatta i åtminstone norra Sverige redan i dag.
            </seg>
          </u>
          <note type="speaker" n="1a46e8ce">
            Anf. 116 INGEGERD SAARINEN (mp) replik:
          </note>
          <u who="ingegerd_saarinen_30dc41" xml:id="i-4bc5ea5c064f93e6-1" n="880327c1">
            <seg n="a1d19a49">
              Herr talman! Vi måste ha ett högre produktionsmål, säger Ulla
              Löfgren. 95 % av skogen nedanför den fjällnära skogen kommer att
              brukas när alla avsättningar är gjorda inklusive de frivilliga
              avsättningarna. Får vi ett högre produktionsmål än så har vi ju
              ingenting kvar. Och att den biologiska mångfalden skulle överleva
              om vi brukar 95 %? Så är det inte. Som jag sade: Redan om man
              minskar med 90 % försvinner hälften av växter och djur. Det kräver
              ett helt annat skogsbruk. Det kräver att man uppmuntrar biologisk
              mångfald i det skogsbruk som finns, och det görs ju inte.
            </seg>
            <seg n="cb9b5ab0">
              Jag håller med om de små skogsbrukarnas känsla för sin skog.
              Men jag tror inte att den känslan enbart är ekonomiskt betingad,
              tvärtom.
            </seg>
            <seg n="6d268e28">
              Som Ulla Löfgren säger är det staten och de stora skogsägarna
              som har huggit bort väldigt mycket, nästan allt. Och nu är de
              på jakt efter det som finns kvar, nämligen det som finns hos de
              små skogsägarna. Men de kommer att kunna teckna avtal om skötseln
              naturvårdsavtal. De behöver inte alls bli av med sin skog, utan
              de kommer tvärtom att kunna använda den och bruka den men med
              ett ansvar för att fortsätta att hålla den lika fin som den hittills
              har hållits.
            </seg>
          </u>
          <note type="speaker" n="cf37863e">
            Anf. 117 ULLA LÖFGREN (m) replik:
          </note>
          <u who="ulla_lofgren_239129" xml:id="i-86100231b5e62cd6-2" n="ae794978">
            <seg n="6e58892f">
              Herr talman! Att vi skulle förlora den biologiska mångfalden
              om man brukar mindre än 95 % av skogen då måste man borträkna
              allt impediment förutsätter att vi avverkar allt på en gång. Men
              skogsägarna har ju hittills visat att de kan sköta om sin skog
              utan att förstöra den. Och faktum är att det drar undan arbetstillfällen.
              Det är det som jag är ute efter, alltså att man samtidigt som
              man vill ha tillväxt drar undan arbetstillfällen.
            </seg>
          </u>
          <note type="speaker" n="37a703d9">
            Anf. 118 INGEGERD SAARINEN (mp) replik:
          </note>
          <u who="ingegerd_saarinen_30dc41" xml:id="i-4bc5ea5c064f93e6-2" n="880327c1">
            <seg n="16c9c3e3">
              Herr talman! 95 % ska brukas. Det är en väldigt hög siffra. Om
              vi spar 5 % har jag väldigt svårt att tänka mig att det skulle
              vara för mycket, särskilt eftersom den biologiska mångfalden inte
              räddas av det utan tvärtom. Vi kommer tyvärr att få en biologisk
              utarmning.
            </seg>
            <seg n="adb66380">
              Det talas om att impediment skulle rädda situationen. Men så
              är det inte. Impediment är ofruktbar mark. Och vi måste även kunna
              rädda den rika marken eftersom det är där som mycket växter och
              djur finns. Den fattiga marken impediment har mycket mindre liv.
              Skillnaden i liv mellan en gammelskog och en plantage är en skillnad
              mellan 800 arter eller om det var 8 000 arter, jag kommer inte
              ihåg i gammelskogen och 200 arter eller om det var 2 000 arter
              i plantagen. Det handlar alltså om en oerhört stor utarmning.
              Och det är tveksamt om vi räddar den biologiska mångfalden med
              de mål som vi nu har.
            </seg>
          </u>
          <note type="speaker" n="b8eb8c79">
            Anf. 119 SYLVIA LINDGREN (s):
          </note>
          <u who="sylvia_lindgren_fe6f4e" xml:id="i-0a40c7ad0df690f2-0" n="d047b6d1">
            <seg n="9465c86b">
              Herr talman! Först vill jag yrka bifall till förslaget i dess
              helhet i det aktuella betänkandet och därmed avslag på samtliga
              reservationer.
            </seg>
            <seg n="348a66b5">
              Jag har uttryckt följande tidigare när vi har diskuterat regionalpolitik,
              men jag tycker att det tål att upprepas för att man ska förstå
              djupet av den regionalpolitiska utvecklingspolitiken.
            </seg>
            <seg n="ebf5f631">
              Att hålla ihop och att färdas tillsammans är en grundläggande
              drift hos människor. Ändå har vi ibland så oförklarligt svårt
              att göra det. Vi lever i en inkonsekvent värld där fattigdom och
              välfärd många gånger lever sida vid sida trots att ingen egentligen
              vinner på det. Det syns väldigt tydligt i våra storstäder där
              klassklyftorna många gånger är stora, där högavlönade, välboende
              och inflytelserika personer finns på samma gatuutrymme som utslagna,
              bostadslösa och uppgivna personer. Och det märks också i glesbygden
              där man ofta gör jämförelser med storstadens dynamik i stället
              för att kanske se de egna utvecklingsmöjligheterna. Visst är det
              väl så att när fattigdom och välfärd lever sida vid sida sätts
              samhället på prov?
            </seg>
            <seg n="275849b6">
              Solidaritet och sammanhållning är därför en av de mest grundläggande
              ambitionerna för oss socialdemokrater. Och det är viktigt att
              betona att det inte gäller enbart för svenskt vidkommande. Det
              är en global insikt.
            </seg>
            <seg n="ad51a6ae">
              Det är ur detta perspektiv som man måste se den regionala utvecklingen,
              vilket budgetområde 19 i allra högsta grad handlar om.
            </seg>
            <seg n="642df23e">
              Tillväxt och arbete är några av honnörsorden för regionalpolitiken.
              Men den består också av välfärd, bra sjukvård, skola och äldreomsorg.
              En utveckling förutsätter också trygghet när man är föräldraledig
              eller när man blir sjuk på grund av arbetslöshet. Det är trygga
              människor ute i vårt land som vågar möta framtiden, som vågar
              satsa på utbildning och entreprenörskap. Det är därför som vi
              socialdemokrater i alla sammanhang så starkt betonar tryggheten
              på alla nivåer.
            </seg>
            <seg n="8dd53cb3">
              Herr talman! Regionalpolitiken har utvecklats under de senaste
              åren. Det ligger helt i linje med strategin i och genomförandet
              av propositionen om en politik för tillväxt och livskraft i hela
              landet som började gälla år 2002. Det är dessa riktlinjer och
              åtgärder som nu kontinuerligt följs upp och genomförs.
            </seg>
            <seg n="4f13f959">
              Ett exempel är de regionala företagsstöden som omformats från
              och med den 1 juli 2005. Det är ett steg i denna riktning. Det
              nya målet för stöden är en hållbar tillväxt i stödföretagen som
              bidrar till en hållbar regional utveckling. Stöden ska alltså
              tydligare bidra till en hållbar regional utveckling, och förändringarna
              möjliggörs genom en ökad användning av medel för regional projektverksamhet.
              Det är en åsikt som till stor del delas av Moderaterna och Folkpartierna,
              även om jag inte förstår reservation 4, eftersom den är liktydig
              med texten från utskottets majoritet. Men Centern och Kristdemokraterna
              har däremot reserverat sig för den utvecklingen.
            </seg>
            <seg n="c43a406d">
              Den lokala och regionala miljön är viktig för företagens konkurrenskraft.
              Utvecklingen av kvinnors och mäns lokala arbetsmarknadsregioner
              har därmed ett nära samband med olika näringars konkurrenskraft.
              Sveriges ekonomiska utveckling blir därför i hög grad beroende
              av hur väl de lokala arbetsmarknadsregionerna fungerar. Förutsättningarna
              för att åstadkomma väl fungerande lokala arbetsmarknadsregioner
              för kvinnor och män varierar dock över landet, bland annat beroende
              på skillnader i faktorer som bidrar till ett högt nyföretagande,
              innovationsförmåga, flexibilitet och ständigt lärande.
            </seg>
            <seg n="1399172b">
              Samtidigt vet vi att sysselsättningen är betydligt högre och
              arbetslösheten lägre på arbetsmarknader med ett brett utbud av
              jobb. På arbetsmarknader där näringslivet är svagt och pendlingen
              är liten är frånvaron och arbetslösheten stor. Därför är det så
              viktigt att man kan samarbeta mellan regionerna. Och infrastrukturfrågornas
              betydelse kan i dessa sammanhang inte nog betonas.
            </seg>
            <seg n="0230b961">
              Herr talman! Som har sagts här tidigare i dag är det ett flertal
              utredningar, uppdrag och program inom området för regional utvecklingspolitik
              som är aktuella. Jag ska nämna några: Ansvarskommittén, Landsbygdskommittén,
              Organisationsutredningen, där remissvaren ska vara inne senast
              den 15 januari. I hela bil. 3, som är fogad till betänkandet,
              redogör vi för en hel del av dessa utredningar som är en del i
              framåtskridandet när det gäller regional utvecklingspolitik.
            </seg>
            <seg n="4083c04d">
              EU har fortfarande inte förmått komma fram till en lösning av
              hur nästa budget ska se ut. Det finansiella perspektivet diskuteras
              fortfarande inom unionen.
            </seg>
            <seg n="a1fd2717">
              Vid sidan om det finansiella perspektivet pågår arbetet med sammanhållningspolitiken.
              Där arbetas det för närvarande med nationella strategier för utveckling
              som sedan sammantaget ska utgöra underlag för en strategi för
              EU.
            </seg>
            <seg n="b52b119c">
              Det arbetet pågår för fullt i Sverige med utgångspunkt i de regionala
              strategierna och kommer, om allt går planenligt, att kunna konkretiseras
              och bli föremål för en mer allmän diskussion under våren. Även
              de förordningar som reglerar sammanhållningspolitikens instrument
              är under revidering. Också det arbetet löper, och det förs en
              kontinuerlig dialog mellan regeringen och näringsutskottet.
            </seg>
            <seg n="34645cea">
              Herr talman! Man kan konstatera att den borgerliga splittringen
              består även på det här utgiftsområdet. Jag avundas inte dem som
              i den borgerliga arbetsgruppen nu gör allt för att spackla igen
              sprickor och spåra minsta gemensam nämnare. Sprickor finns det
              nämligen gott om, och de gemensamma nämnarna är få.
            </seg>
            <seg n="147dc01d">
              Moderaternas fördubbling av momsen på personbefordran är oförenlig
              med Centerns regionalpolitiska ambitioner. Folkpartiet vill spara
              mest på politikområdet med sitt förslag om att skära ned med en
              miljard årligen inom den regionala utvecklingspolitiken, samtidigt
              som Centern i stället vill satsa 1,2 miljarder mer till politikområdet
              jämfört med regeringens förslag. Alltså finns det i högeralliansen
              ett spann på 2 200 miljoner kronor inom ett politikområde som
              i statsbudgeten omfattar 3 333 miljoner kronor för år 2006. Frågan
              är hur en gemensam politik ska formas av detta, för skenande budgetunderskott
              och räntor som rusar i höjden är väl ändå inte ett tänkbart alternativ
              nu när ni inte kan enas i sakfrågan.
            </seg>
            <seg n="2ed666f7">
              Nej, det borgerliga alternativet håller inte! Därför känns det
              ännu viktigare att än en gång yrka bifall till utskottets förslag
              i betänkandet i dess helhet.
            </seg>
          </u>
          <note n="504ad296" type="speaker">
            Anf. 120 LARS LINDÉN (kd) replik:
          </note>
          <u who="lars_linden_7c0e90" xml:id="i-8e7650d40b8faf77-1" n="f5073cef">
            <seg n="c03491bd"/>
            <seg n="b3e86c56">
              Herr talman! Jag skulle vilja fråga Sylvia Lindgren varför ni
              socialdemokrater avstår från att satsa mer på turistnäringen,
              på marknadsföring av Sverige som ett unikt turistland.
            </seg>
            <seg n="a503e1ed">
              Som jag tidigare sade kan 10 000 nya jobb skapas för en ökning
              med 100 miljoner kronor när det gäller marknadsföringsinsatserna.
              Även turistnäringen håller med om att det kan bli den effekten.
            </seg>
            <seg n="78bd1ecb">
              Kostnaden för varje nyskapat jobb skulle alltså bli 10 000 kr.
              Det är det billigaste jag hört talas om när det gäller att satsa
              på nya jobb. Att ni tackar nej till detta är för mig fullständigt
              obegripligt. Förstår ni inte bättre, eller vad beror det på?
            </seg>
            <seg n="1efc6eca">
              Om de utländska turisterna till Sverige ökar med 10 % per år
              ökar skatteintäkterna med 2 000 miljoner kronor, alltså 2 miljarder
              kronor, per år till statskassan. Det betyder 20 gånger insatsen.
              Hur kan man låta bli att satsa på detta?
            </seg>
            <seg n="a779d604">
              Även om turismen ökar med bara 2 % efter en fördubblad marknadsföring
              ger det extrainkomster på 4 miljoner kronor till statskassan,
              alltså fyra gånger insatsen per år detta genom en satsning på
              100 miljoner kronor.
            </seg>
            <seg n="3b5840a6">
              Här har vi en av få näringar som kan ge rejält med jobb just
              i glesbygden. Ni kan inte komma på något annat som har en så bra
              spridningseffekt. Du nämnde ingenting om detta i ditt anförande,
              och det finns ingen mera omfattande skrivning om det i hela betänkandet.
              Detta är för mig obegripligt.
            </seg>
          </u>
          <note type="speaker" n="28fa8aea">
            Anf. 121 SYLVIA LINDGREN (s) replik:
          </note>
          <u who="sylvia_lindgren_fe6f4e" xml:id="i-908889cf8a178fd9-0" n="d047b6d1" next="i-9c31990b0e0a1102-0">
            <seg n="6a57fa39">
              Herr talman! För mig är det inte alls så obegripligt. Turismen
              ligger under utgiftsområde 24, och nu talar vi om regionalpolitiken
              och utgiftsområde 19.
            </seg>
            <seg n="4434b3e0">
              Det är alldeles riktigt att kd vill ta pengar för att på så vis
              föra över resurser till turismen. Det är ni väldigt ensamma om.
              Ni har ju inget annat borgerligt parti med er i den delen heller.
            </seg>
            <seg n="dec5e4e9">
              För övrigt har Lars Lindén och jag haft flera diskussioner om
              turistnäringen. Det råder ingen tvekan om att turistnäringen har
              en väldigt stor betydelse för Sverige. Den bjuder på stark konkurrens
              även i ett internationellt perspektiv.
            </seg>
            <seg n="2d485b6d">
              Självklart vill också vi se till att fler personer utifrån kommer
              hit för att vistas i vårt fina land. Vi har väldigt mycket att
              visa upp. Det här behöver också tas upp på det lokala och det
              regionala planet där man sysslar med detta. Därför har man i den
              organisatoriska delen tillsammans med näringen gjort upp om metoder
              och om vilka som ska ansvara för marknadsföringsdelar och olika
              andra delar.
            </seg>
            <seg n="b2a42d2a">
              Det som görs när det gäller infrastruktur och speciella insatser
              för att också plocka upp det specifika från respektive område
              är en oerhört viktig del även för regionerna, men det ligger inte
              i satsningen på marknadspolitiken.
            </seg>
          </u>
          <note n="32dc66ee">
            Anf. 122 LARS LINDÉN (kd) replik:
          </note>
          <u who="sylvia_lindgren_fe6f4e" xml:id="i-9c31990b0e0a1102-0" n="d047b6d1" prev="i-908889cf8a178fd9-0">
            <seg n="93dfcef2">
              Herr talman! Det hela är märkligt. Turismen är ändå en väldigt
              viktig del av regionalpolitiken för att få hela Sverige att leva.
              Därför tar vi upp detta här, och därför tar vi pengar härifrån,
              just eftersom turistpolitiken inte ligger här, och för över dem
              till näringslivsområdet för att kunna få fart på turismen som
              betyder mycket för regionalpolitiken.
            </seg>
            <seg n="a50cc191">
              Det räcker inte, som du säger, med att vilja. Ni gör ju ingenting.
              Det är ju bara att konstatera att hela turistnäringen är i panik
              därför att Sverige inte satsar. I Norge och Finland satsar man
              fyrafem gånger mer och får mycket bättre resultat. Sverige tillhör
              de sämsta i EU. Det är ni tydligen nöjda med. I det läget ska
              ni hålla på och lappa med 3,3 miljarder kronor till regionalpolitiken
              för att kompensera för den dåliga turistpolitik ni för.
            </seg>
            <seg n="6d58ab70">
              Du säger att du inte avundas oss i alliansen för att hålla på
              och lappa igen sprickor. Vi kanske kan få vända oss till er och
              få lite råd, för ni har väl inte gjort annat än lappat under de
              år ni regerat och varit tre partier.
            </seg>
            <seg n="be01ac1c">
              Vi tycker att vi i alliansen är ganska överens och satsar på
              att ge mer till turismen kanske är det inte samma belopp, men
              sedan i regeringsställning kan vi nog komma överens om beloppen.
            </seg>
          </u>
          <note type="speaker" n="1d11de5e">
            Anf. 123 SYLVIA LINDGREN (s) replik:
          </note>
          <u who="sylvia_lindgren_fe6f4e" xml:id="i-908889cf8a178fd9-1" n="d047b6d1" next="i-9c31990b0e0a1102-1">
            <seg n="e5340748">
              Herr talman! Det är en väldig skillnad mellan en satsning på
              10 miljoner kronor och en satsning på 115 miljoner kronor i sammanhanget.
              Jag respekterar kd:s krav, att ni väldigt gärna vill jobba på
              att tillföra 100 miljoner kronor mer till marknadsföring. Men
              att då ta från allt det regionalpolitiska som görs tycker jag
              är väldigt magstarkt.
            </seg>
            <seg n="2b4fecdf">
              Vi pratar om infrastruktur i många olika sammanhang. En väldigt
              stor del av verksamheterna också när det gäller övriga lokala
              delar har som helhet en stor potential och påverkar turistnäringen
              i dess helhet. Jag tycker att det är ansvarslöst att säga att
              allting som görs inom regionalpolitiken kan vi ta bort för att
              i stället satsa allt det på marknadsföringen, som är en gemensam
              del och som vi naturligtvis ska jobba för i alla olika sammanhang.
              Framför allt har vi mycket stor anledning att jobba för det över
              gränserna i våra olika regioner.
            </seg>
            <seg n="a5fd1e68">
              Jag är övertygad om att storstaden kan dra till sig mycket utlandsturism.
              Naturligtvis ska vi hjälpa till där och se till att man också
              åker till andra ställen. Varför inte åka till
            </seg>
          </u>
          <note n="aa47f716">
            (LARS LINDÉN (kd): Timrå.)
          </note>
          <u who="sylvia_lindgren_fe6f4e" xml:id="i-9c31990b0e0a1102-1" n="d047b6d1" prev="i-908889cf8a178fd9-1">
            <seg n="2c208b44">
              Ja, varför inte åka till Timrå för att titta på en och annan
              hockeymatch? Inte heller det är kanske så dumt.
            </seg>
          </u>
          <note type="speaker" n="12f9c0ff">
            Anf. 124 ULLA LÖFGREN (m) replik:
          </note>
          <u who="ulla_lofgren_239129" xml:id="i-86100231b5e62cd6-3" n="ae794978">
            <seg n="7e639ea3">
              Herr talman! Sylvia Lindgren talade om borgerlig splittring.
              Därför var jag tvungen att begära replik. Det kan synas som att
              det är en borgerlig splittring. Men faktum är, vilket också framgår
              av betänkandet, att vi har en gemensam syn på att ett gott företagsklimat
              utgör grunden för regional tillväxt i hela landet. Vi är också
              överens om att vilja ha ett stort lokalt och regionalt inflytande
              över besluten. Skillnaden mellan oss inom den borgerliga alliansen
              är egentligen att Centern har satt ned foten och sagt att man
              vill ha federalism. Vi avvaktar Ansvarsutredningen. Det är faktiskt
              en av de utredningar som jag tror behövs. Om man ska ändra på
              en så stor fråga som den om hur landet ska styras och fungera
              följer också ekonomiska bitar med. Därför måste en ordentlig utredning
              göras, tror jag.
            </seg>
            <seg n="ec179a17">
              Där har Centern lagt sina pengar, och vi har lagt våra 3 miljarder
              på vägar. Vi tror att det är det som företagarna och människorna
              ute i bygder efterfrågar. Jag är alldeles övertygad om att vi
              i ett skarpt läge kommer överens.
            </seg>
          </u>
          <note type="speaker" n="bf38b31c">
            Anf. 125 SYLVIA LINDGREN (s) replik:
          </note>
          <u who="sylvia_lindgren_fe6f4e" xml:id="i-0a40c7ad0df690f2-1" n="d047b6d1">
            <seg n="f1178ae7">
              Herr talman! Jag vill i alla fall tacka Ulla Löfgren för hennes
              inledningsanförande. Även om jag inte delar alla uppfattningar
              i detsamma tycker jag att det var realistiskt och att det var
              en bra ton i det. Ulla pratade en hel del om tillväxtprogrammet.
              Hon pratade om kvinnor, inte minst unga kvinnor som flyttar till
              glesbygden, och såg de positiva delarna. Det måste bero på att
              saker och ting faktiskt händer så att det ges möjligheter, att
              man får folk att stanna kvar eller får ungdomar att återvända.
              Då måste man se till att den sociala delen av samhället kan vidareutvecklas.
            </seg>
            <seg n="110d6ba9">
              I reservation 1 står det att en av de saker som gör att ni är
              emot är att rekrytering av rätt kompetens är svår på mindre orter
              med en begränsad arbetsmarknad. Ja, Ulla Löfgren, det är en av
              anledningarna till att vi har fajtat så hårt för högskolor ute
              i de olika länen. På så vis har vi kunnat trycka på att utbildningsfaktorerna
              ska få en regional plattform, för att vi ska kunna få en större
              spridning. Där har vi inte haft någon hjälp av Moderaterna. Ni
              har varit emot det.
            </seg>
            <seg n="12742b9b">
              Sedan tar man upp detta att knoppa av post, apotek, Systembolaget
              och liknande service. Vi har olika syn på offentlig sektor, och
              det tycker jag att man ska vara klar över.
            </seg>
            <seg n="91d2048c">
              Ni säger att det ligger i linje med er uppfattning att det inte
              är selektiva företagsstöd som skapar regional tillväxt utan ett
              bra företagsklimat. Ja, det är vi väl överens om. Det är ingenting
              som skiljer oss. Men sedan kommer sänkt skatt och förändring av
              arbetsrätt...
            </seg>
          </u>
          <note type="speaker" n="a581b704">
            Anf. 126 ULLA LÖFGREN (m) replik:
          </note>
          <u who="ulla_lofgren_239129" xml:id="i-86100231b5e62cd6-4" n="ae794978">
            <seg n="4bdb64af">
              Herr talman! Vad jag vet har vi inte föreslagit att ta bort arbetsrätten.
              Vi har inte heller varit emot högskoleutbildning på mindre orter.
              Vad vi har varit emot är att man har högskolor på varje liten
              ort. Däremot att lägga ut utbildning för att förstärka regionernas
              möjligheter är någonting som är positivt, och det har vi förordat.
            </seg>
            <seg n="97abda16">
              Den viktigaste saken för att öka arbetsmarknadsregionerna är
              kommunikationerna, att man ska kunna arbetspendla, eftersom det
              är så svårt att ordna jobb till medföljande. Det är kanske lättare
              på en annan ort än där man bor, och då måste vi underlätta resandet.
              Det har vi satsat på.
            </seg>
            <seg n="d9e7f01d">
              Sedan får jag tacka Sylvia Lindgren för komplimangen för mitt
              anförande. Jag tycker faktiskt att det händer mycket som är positivt.
              Jag tycker att vi ska sluta att gnälla om att allting är så botten
              och uselt då det gäller de delar av landet som inte är Helsingfors
              och som inte precis är tillväxtorter just nu. Det händer många
              saker på många håll i landet, och det ska vi glädja oss åt.
            </seg>
          </u>
          <note type="speaker" n="4e9402e4">
            Anf. 127 SYLVIA LINDGREN (s) replik:
          </note>
          <u who="sylvia_lindgren_fe6f4e" xml:id="i-0a40c7ad0df690f2-2" n="d047b6d1">
            <seg n="5cc318c1">
              Herr talman! Det var just den tonen som jag uppskattade. Vi har
              jobbat en hel del för att vi ska kunna få en större spridning
              och en bättre balans. När man ser resultat av det bör man få glädjas
              åt det också.
            </seg>
            <seg n="848c5425">
              Högskolorna har, tror jag, en oerhört stor betydelse. Vi behöver
              inte orda mer om det.
            </seg>
            <seg n="1ce6d988">
              Sedan kommer man in på infrastruktur och på vad regeringen gör.
              Där har vi olika uppfattningar, och det har diskuterats i samband
              med ärendet från trafikutskottet.
            </seg>
            <seg n="1933eff9">
              Straffskatter på moped, motorcyklar, skotrar och bilism, inte
              minst på trafikskadesidan, är en viktig del i det här sammanhanget
              också. Det är därför det är så viktigt, Ulla Löfgren, att se helheten
              i regionalpolitiken. Regionalpolitiken består ju av oerhört många
              delar. Det kan vi inte komma ifrån.
            </seg>
          </u>
          <note type="speaker" n="2faaeb8f">
            Anf. 128 YVONNE ÅNGSTRÖM (fp) replik:
          </note>
          <u who="yvonne_angstrom_7151f5" xml:id="i-df3ab4efc516a3a8-0" n="dccbf437">
            <seg n="846761c2">
              Herr talman! Det finns, Sylvia Lindgren, precis om Ulla Löfgren
              sade, skillnader mellan de olika allianspartierna när det gäller
              utgiftsramen. Jag är övertygad om att vi ska kunna komma överens,
              precis som ni har gjort på vänstersidan. Jag är övertygad om att
              det har varit diskussioner även där. Det handlar trots allt inte
              om så stora summor, även om skillnaden i procentandelen är ganska
              stor just nu. Skälet till att vi i Folkpartiet vill sänka utgiftsramen
              är bekant: Vi vill inte ha selektiva företagsstöd utan vill i
              stället satsa på skattelättnader, infrastruktur och vill också
              ta bort en del myndigheter.
            </seg>
            <seg n="86bf7c8d">
              När det gäller reservation 4 är den enda skillnaden mellan vår
              reservation och utskottets majoritets ställningstagande motiveringen.
              Vi är inte emot innehållet i förslaget.
            </seg>
            <seg n="24959439">
              Till slut måste jag ta upp högskolan. Även vi är för högskoleutbildning
              ute i små orter, till exempel i Lycksele där jag bor, men inte
              för att alltid flytta ut hela högskolor. Där har bland annat jag
              motionerat om att man ska få extra stöd till de kostnader som
              det för med sig att utlokalisera utbildningen. Det har vi inte
              fått så mycket gehör för.
            </seg>
          </u>
          <note type="speaker" n="660120e5">
            Anf. 129 SYLVIA LINDGREN (s) replik:
          </note>
          <u who="sylvia_lindgren_fe6f4e" xml:id="i-0a40c7ad0df690f2-3" n="d047b6d1">
            <seg n="d88d326e">
              Herr talman! Från socialdemokratiskt håll har vi drivit oerhört
              hårt för utbildning på alla nivåer och i så stor utsträckning
              som möjligt, för vi vet vad universitetsstäderna och högskolorna
              har för betydelse för att också dra till sig ungdomar och därmed
              skapa ett intresse för bygden som sprider sig och som gör att
              man vill stanna kvar.
            </seg>
            <seg n="5cb12798">
              Jag skrattade för mig själv, och inte bara för mig själv, när
              vi justerade betänkandet. Jag såg att vi var väldigt överens utom
              motiveringen i reservation 4. Jag vet att också Yvonne satt i
              utredningen. Där jobbade man mycket med de selektiva stöden. Det
              gjorde vi också, men där har vi inte till exempel Centern och
              kd med oss riktigt.
            </seg>
          </u>
          <note type="speaker" n="01c81c8e">
            Anf. 130 YVONNE ÅNGSTRÖM (fp) replik:
          </note>
          <u who="yvonne_angstrom_7151f5" xml:id="i-df3ab4efc516a3a8-1" n="dccbf437">
            <seg n="28c5a5f7">
              Herr talman! Det finns vissa skillnader naturligtvis.
            </seg>
            <seg n="eff40fcf">
              Jag vill återkomma till detta med utbildningen. Jag är precis
              lika positiv som Sylvia Lindgren till det. Bland annat i Lycksele
              där jag bor har det gett oerhört goda resultat. Men ibland när
              företagen efterfrågar folk med kompetens är det inte nyutbildade
              man vill ha utan sådana som har några års erfarenhet. Ett företag
              sökte en arkitekt, och det finns andra. De nyutbildade är kanske
              inte tillräckligt duktiga för att kunna hoppa in ensamma i ett
              litet företag ute i landsbygden. Det kan vi inte bestämma i politiska
              beslut här. Som jag sade förut får vi försöka skapa en positiv
              attityd bland människor till att flytta till glesbygden. Där är
              vi helt överens.
            </seg>
          </u>
          <note type="speaker" n="db6653af">
            Anf. 131 SYLVIA LINDGREN (s) replik:
          </note>
          <u who="sylvia_lindgren_fe6f4e" xml:id="i-0a40c7ad0df690f2-4" n="d047b6d1">
            <seg n="6a9802e2">
              Herr talman! Den utvecklingen är naturligtvis oerhört viktig
              i sammanhanget som gör att man känner att man kan bo kvar, att
              servicen finns där. Men det kan också innebära att man behöver
              ha större pendlingsregioner. Därför måste man komma bort ifrån
              stuprörsproblematiken för att få ett bredare samarbete. Det är
              en av anledningarna till att det kan tyckas att det är en himla
              massa utredningar som pågår. Men jag är övertygad om att de behövs.
              Det behövs för att komma till rätta med regionalpolitiken och
              göra den omfördelning som vi i många fall är så rörande överens
              om.
            </seg>
          </u>
          <note type="speaker" n="0173116c">
            Anf. 132 HÅKAN LARSSON (c) replik:
          </note>
          <u who="hakan_larsson_c0f261" xml:id="i-1f911fc969da3804-0" n="5d7aa00d">
            <seg n="4633f709">
              Herr talman! Först har jag en liten kommentar till det här om
              högskolan. Det är naturligtvis oerhört viktigt. Där har vi gemensamt
              byggt upp ett system där vi har åtminstone ett lärosäte i varje
              län. Jag kan glädja Sylvia med att berätta att jag har varit med
              i en grupp inom Allians för Sverige där även Moderaterna och Folkpartiet
              nu skriver under på att det är positivt att det nu finns ett utbyggt
              system med lärosäten i varje län. Den tidigare debatten hoppas
              jag att vi har förpassat till historien.
            </seg>
            <seg n="67c299d0">
              Sedan har vi mer pengar i Centerns budget, och det är bland annat
              för att vi verkligen vill se till att man kan ta tillbaka alla
              de medel från EU:s strukturfonder som vi har rätt till. Det är
              väldigt positivt att det nu står i betänkandet att vi är eniga
              om att vi ska se till att det blir ett maximalt återflöde från
              EU. Då vill jag fråga dig, Sylva: Innebär det att vi kan förvänta
              oss en anpassning av växelkursen mellan kronor och euro nu? Innebär
              det också att Socialdemokraterna står fast vid att vi även under
              nästa programperiod ska få del av strukturfonderna, där det står
              i anslutningsfördraget med EU väldigt entydigt att Sverige ska
              ha del av dessa.
            </seg>
            <seg n="0e422753">
              Till sist har jag ytterligare en fråga. Det som vi i Allians
              för Sverige är överens om är att vi måste ha ett bättre entreprenörskap.
              Hur vill Socialdemokraterna underlätta för företag i glesbygd
              att låna och investera och för människor att bygga bostäder? Är
              ni beredda att förändra förmånsrättsreglerna snart?
            </seg>
          </u>
          <note type="speaker" n="5424c57b">
            Anf. 133 SYLVIA LINDGREN (s) replik:
          </note>
          <u who="sylvia_lindgren_fe6f4e" xml:id="i-0a40c7ad0df690f2-5" n="d047b6d1">
            <seg n="b19a8c86">
              Herr talman! När det gäller detta med växelkursen var det samma
              mening förra året då vi var överens om att man skulle försöka
              att få ut ett maximalt återflöde.
            </seg>
            <seg n="a41bd899">
              Sedan redogjorde Håkan Larsson för sin interpellationsdebatt
              med Sven-Erik Österberg. Frågan har också tagits upp på olika
              nivåer. Vi skrev ju tidigare att det i samband med vårpropositionen
              skulle bli aktuellt med ett beslut för att fastställa växelkursen.
              Denna växelkursförändring var ju Håkan Larsson inte nöjd, och
              därför har det utlovats en ny del i december. Det är viktigt att
              man driver på här.
            </seg>
            <seg n="a54afed0">
              I övrigt handlar det om anslagsfördelning och bemyndigandesystem
              och att man själv också måste gå in med medel för att kunna klara
              helheten. Så frågan är lite större än så. Men det är viktigt att
              man gör vad man kan och lite till för att komma till rätta med
              detta.
            </seg>
            <seg n="9e962aa3">
              Sedan ställde Håkan Larsson frågor beträffande det som diskuterades
              här tidigare. Det gällde framför allt insatser i fråga om förmånsdelen.
              På den punkten har vi varit tydliga och sagt att detta ska ses
              över. Men företagarna har i motsats till Svenskt Näringsliv velat
              behålla den här regeln. Så jag är inte riktigt övertygad om att
              det är så svart och vitt som här sägs. Men jag tycker att det
              är oerhört viktigt att man fullföljer den här översynen.
            </seg>
          </u>
          <note type="speaker" n="71809aec">
            Anf. 134 HÅKAN LARSSON (c) replik:
          </note>
          <u who="hakan_larsson_c0f261" xml:id="i-1f911fc969da3804-1" n="5d7aa00d">
            <seg n="0d37aee5">
              Herr talman! Jag hoppas verkligen att man gör den här översynen
              snabbt. Vi får ju ständigt nya rapporter om att det har blivit
              besvärligare för företag i de mer glesbebyggda delarna av landet
              att få låna pengar och kunna investera och satsa för framtiden.
              Det finns ju jättestora möjligheter, det är jag den första att
              understryka. Det har talats mycket om turism, och Ingegerd Saarinen
              tog upp förädling av skogen som är oerhört viktigt för de glesbebyggda
              norra delarna av Sverige. Men kan man inte låna pengar för att
              investera och finns det inte några regler som gör att man vågar
              anställa händer det ju ingenting. Vi måste ju se till att det
              blir en ny politik som innebär att man kan förädla de stora naturresurser
              som finns och att man vågar anställa fler människor så att dessa
              bygder kan leva upp och växa.
            </seg>
            <seg n="91fe142b">
              Sedan, om jag förstod dig rätt, ska det komma en ny justering
              av växelkursen i december. Finns det någon mer information om
              detta? Kursen höjdes ju från 8:60 kr till 9 kr jämnt tidigare
              i höstas. Det var ett positivt steg, men i verkligheten är ju
              kursen ytterligare lite högre.
            </seg>
            <seg n="a3669ceb">
              Sedan vill jag fråga hur du ser på nästa programperiod. Ska de
              glesare delarna av landet få del av strukturfonderna eller inte?
            </seg>
          </u>
          <note type="speaker" n="bc55cee7">
            Anf. 135 SYLVIA LINDGREN (s) replik:
          </note>
          <u who="sylvia_lindgren_fe6f4e" xml:id="i-908889cf8a178fd9-2" n="d047b6d1" next="i-9c31990b0e0a1102-2">
            <seg n="fe51cb0a">
              Herr talman! Oj, det var många frågor, men tiden är kort.
            </seg>
            <seg n="9255674e">
              Det var steg nr 2 som jag åberopade beträffande växelkursen.
            </seg>
            <seg n="2e14a9d7">
              Den reform som genomfördes i januari i år syftade i första hand
              till att underlätta för företag. Löneskyddet förbättrades då genom
              att det blev möjligt att genomföra företagsrekonstruktioner i
              stället för att företag skulle vara tvungna att gå i konkurs.
            </seg>
            <seg n="cc673e21">
              Dessutom skulle reformen styra om kreditgivningar och kredituppföljningar
              så att denna ytterligare inriktades på ett projekts utsikthet
              när det gäller konkurser. Men precis som jag sade tidigare är
              det viktigt att man följer den här utvecklingen, men jag är inte
              riktigt säker på att allt är så svart och vitt som det sägs här.
              Man får nog titta på helheten för det är flera olika faktorer
              som ingår här.
            </seg>
            <seg n="e750b43b">
              När det gäller sammanhållningspolitiken har det varit en hel
              del forum i olika regioner. Nu ska detta knytas ihop. Vår lilla
              utskottsgrupp om sammanhållningspolitiken har också bestämt en
              mötesdag.
            </seg>
            <seg n="bfdee7af">
              Riksrevisionens synpunkter har tagits upp här. Det är en grundlig
              och lovvärd granskning som har gjorts, och den tar vi på allra
              största allvar. Riksrevisionens rekommendationer är ett viktigt
              bidrag i ett förbättringsarbete. Att ta upp vartenda förslag,
              anamma dem och upphöja dem till facit nr 1 är kanske att gå lite
              väl långt. Jag tycker nog att vi ska ha en egen uppfattning också.
            </seg>
          </u>
          <note n="d9d7af74">
            Anf. 136 GUNILLA WAHLÉN (v):
          </note>
          <u who="sylvia_lindgren_fe6f4e" xml:id="i-9c31990b0e0a1102-2" n="d047b6d1" prev="i-908889cf8a178fd9-2">
            <seg n="06bca684">
              Herr talman! I första hand måste den stora regionalpolitiken
              fungera för att närings- och arbetsmarknadspolitik, utbildning,
              forskning, kultur och andra infrastruktursatsningar ska kunna
              fördelas över hela landet.
            </seg>
            <seg n="96d3de23">
              Alla politikområden har och måste ta ett gemensamt ansvar för
              helheten. I denna helhet ingår även jämställdhet, integration,
              miljö och decentralisering för att skapa en regional balans.
            </seg>
            <seg n="daef5701">
              Herr talman! Jag tänker ta upp några speciella delar av betänkandet.
              Det gäller de regionala företagsstöden, transportbidraget, strukturfonderna
              och omställningsprogrammet.
            </seg>
            <seg n="77bf5b99">
              I dag uppfylls inte de regler som föreskriver en viss könsfördelning
              inom exempelvis det regionala företagsstödet. Andelen kvinnliga
              företagare som får regionalt företagsstöd kan vid vissa länsstyrelser
              vara mindre än 10 % en helt oacceptabel snedfördelning som riskerar
              att permanenta den könssegregerade arbetsmarknaden.
            </seg>
            <seg n="15329d4a">
              Till en övervägande del är det manliga företagare som uppbär
              olika former av statliga företagsstöd. Enligt föreliggande statistik
              i de fall det finns statistik uppdelat på kön är det generellt
              sett mer än 60 % av stöden som tillfaller män och mindre än 40
              % som tillfaller kvinnor. Vänsterpartiet tycker inte detta är
              rimligt. Att statliga bidrag fördelas jämnt mellan könen borde
              vara en självklarhet.
            </seg>
            <seg n="a98349c3">
              Vänsterpartiet har ett förslag som innebär att högst 60 % av
              statligt stöd får tillfalla det ena könet. Om det inte finns sökande
              eller stödberättigade av det underrepresenterade könet i ett län
              ska pengarna gå åter till staten och omfördelas till andra delar
              av landet där det målet kan uppfyllas. Vänsterpartiet har föreslagit
              att detta ska vara genomfört den 1 januari 2009.
            </seg>
            <seg n="8acaad7d">
              Men detta förslag har inte vunnit acceptans hos övriga partier
              ännu. Vi kommer noga att följa utvecklingen och tänker återkomma
              med vårt krav om vi inte ser en snar förbättring i statistiken.
            </seg>
            <seg n="f8b8e4ce">
              Herr talman! Transportbidraget inrättades 1971. Det lämnas till
              vissa företag i Västernorrlands, Jämtlands, Västerbottens och
              Norrbottens län för att kompensera för de högre transportkostnaderna
              de har till följd av långa avstånd.
            </seg>
            <seg n="19dc6ff5">
              De nuvarande reglerna gäller till och med 2007. Transportstödet
              är ett rättighetsstöd som ska utbetalas till de företag som uppfyller
              kraven enligt EU:s regler. 2006 kommer över 400 miljoner kronor
              att betalas till företag.
            </seg>
            <seg n="1d2c9108">
              Transportbidraget är ett viktigt bidrag både historiskt och för
              framtiden. Näringslivet har förändrats och företagsstrukturen
              ser inte likadan ut nu som när bidraget infördes. I dagens samhälle
              är det många företag som inte jobbar med tillverkning av olika
              varor. Att leverera tjänster och konsultuppdrag är en stor del
              av företagsverksamheten. Vi vet också att kvinnor i större utsträckning
              startar företag utanför tillverkningsindustrin. Tidigare fanns
              det ett så kallat persontransportstöd. Det föll inte så väl ut
              då, men sedan dess har näringslivet och arbetsmarknaden förändrats
              radikalt. Det är bra att transportbidraget ses över, och förhoppningsvis
              ska man göra det helt förutsättningslöst.
            </seg>
            <seg n="0f5234a5">
              Herr talman! I och med det senaste försvarsbeslutet har staten
              tagit en aktiv roll för omlokalisering av statliga arbetstillfällen
              till Östersund, Arvidsjaur, Karlstad/Kristinehamn och Gotland
              de orter som drabbats särskilt hårt av neddragning och omlokalisering
              av Sveriges försvar.
            </seg>
            <seg n="005b7b37">
              När arbetsmarknadsregioner får bakslag i form av stora statliga
              neddragningar är det naturligt att de får hjälp av andra delar
              av landet för att klara påfrestningarna. I denna satsning flyttar
              ca 2 500 statliga arbetstillfällen och ca 340 bolagsarbetstillfällen
              till berörda regioner. Det finns tidigare erfarenheter från 60-
              och 70-talen som visar att man kan genomföra omlokaliseringar
              med framgång.
            </seg>
            <seg n="9a3a9890">
              Eftersom förutsättningarna ser väldigt olika ut för de olika
              myndigheterna, skiljer sig naturligtvis kostnaderna väldigt mycket.
              Det är helt omöjligt att i dagsläget beräkna merkostnader, minskade
              kostnader och effektivitetsvinster. Men jag är helt övertygad
              om att de negativa konsekvenserna för de här orterna när det gäller
              sysselsättning, högre utbildning, offentlig och kommersiell service
              skulle bli oöverskådliga om Moderaterna och Folkpartiet skulle
              få igenom sitt förslag att dra in de 300 miljonerna som är avsatta
              för omställningsprogrammet.
            </seg>
            <seg n="a7553ba9">
              Till sist vill jag ta upp EU:s stödfonder. De ska fördelas till
              de mest utsatta regionerna. Vi tycker att det är riktigt att det
              är de nya medlemsstaterna som ska ha mest tillgång till dem. I
              förhandlingarna driver Sverige med rätta, så länge stödfondspolitiken
              finns, att vi ska ha del av de pengar som finns i form av särskilt
              stöd till regioner med gles befolkning. Vi anser att glesbygden
              har särskilda merkostnader som är ett hinder för konkurrens på
              lika villkor.
            </seg>
            <seg n="43e85a7a">
              Jag anser också att så länge vi hävdar ett glesbygdskriterium
              måste vi även ha en myndighet som belyser och bevakar glesbygdens
              speciella villkor. Jag har svårt att förstå att de borgerliga
              partierna vill avveckla eller omstrukturera Glesbygdsverket.
            </seg>
            <seg n="e24c5c63">
              Men det är inte bara när det gäller glesbygden som man tävlar
              om att minska medlen. Man vill också minska länsanslagen. Sylvia
              Lindgren var inne på diskussionen om hur mycket det skiljer sig
              mellan Centerpartiet, som vill plussa på med över 1 miljard, och
              Folkpartiet, som vill minska med 1 miljard. Hur ska ni få den
              här politiken att gå ihop?
            </seg>
            <seg n="e4666ff8">
              Sverige behöver hållbara arbetsmarknadsregioner med en god servicenivå
              i alla delar av landet.
            </seg>
          </u>
          <note type="speaker" n="d3b9fbb5">
            Anf. 137 KRISTINA ZAKRISSON (s):
          </note>
          <u who="kristina_zakrisson_112a51" xml:id="i-ed5f1d96fef2630b-0" n="8d29e32c" next="i-d1c7a14c5fa9f09c-0">
            <seg n="53ede15e">
              Herr talman! Vi socialdemokrater från Norrbotten har en motion
              som behandlas i det här betänkandet.
            </seg>
            <seg n="178c9057">
              Jag ska börja med att säga att det var riktigt roligt att höra
              riksnyheterna i morse. Där poängterade man att den högsta tillväxten
              i landet, efter Helsingfors, har Norrbotten just nu. Vi har en
              positiv utveckling i så gott som hela länet. Vi har några kommuner
              som har det väldigt tungt, och det är Jokkmokk, Överkalix och
              Pajala. Men det finns sätt att få det att gå bra för de kommunerna
              också.
            </seg>
            <seg n="e0118ec9">
              Vi har skrivit om några frågor i vår motion, som utskottet har
              behandlat. Många av frågorna har tagits upp tidigare, till exempel
              svårigheterna för företag att få låna till att bygga. Jag vet
              att frågorna nu bereds på olika sätt.
            </seg>
            <seg n="44a67e96">
              En fråga som inte har berörts i betänkandet är forskningen när
              det gäller testverksamhet. Det beklagar jag, men vi kommer att
              fortsätta att bevaka det. Vi tycker att det är viktigt.
            </seg>
            <seg n="5d2ae47b">
              Jag vill poängtera, som vi också har tagit upp i motionen, att
              de statliga bolagen som hanterar våra naturresurser fortsatt ska
              vara i statlig ägo. Det tycker vi är oerhört viktigt.
            </seg>
            <seg n="da3e470d">
              Jag vill också poängtera att det är viktigt att det ansvar som
              statliga myndigheter och verk i dag har att ta när det gäller
              regionalpolitik bör skrivas in i regleringsbrev och direktiv,
              för det behöver tydliggöras.
            </seg>
          </u>
          <note n="91f4b4bb">
            Överläggningen var härmed avslutad.
          </note>
          <note n="64f36f8e">
            Ajournering
          </note>
          <note n="0db3fe71">
            Kammaren beslutade kl. 16.55 på förslag av talmannen att ajournera
            förhandlingarna till kl. 17.00 då votering skulle äga rum.
          </note>
          <u who="kristina_zakrisson_112a51" xml:id="i-d1c7a14c5fa9f09c-0" n="8d29e32c" prev="i-ed5f1d96fef2630b-0">
            <seg n="6bba6964">
              Återupptagna förhandlingar
            </seg>
            <seg n="097ec53a">
              Holger Gustafsson
            </seg>
          </u>
          <note n="bca87600">
            Förhandlingarna återupptogs kl. 17.00.
          </note>
          <note n="a27c0310">
            9 § Beslut om ärenden som slutdebatterats vid dagens sammanträde
          </note>
          <note n="035aaf20">
            Punkt 6
          </note>
          <note n="adcccef4">
            Punkt 7
          </note>
          <note n="83913b13">
            Punkt 10
          </note>
          <note n="cea1193f">
            Punkt 16
          </note>
          <note n="ad90d73d">
            Punkt 27
          </note>
          <note n="754299cd">
            Punkt 30
          </note>
          <note n="16fd0719">
            Övriga punkter
          </note>
          <note n="a6d18abd">
            Punkt 1
          </note>
          <note n="f77ff0ff">
            Punkt 5
          </note>
          <note n="16fd0719">
            Övriga punkter
          </note>
          <note n="a6d18abd">
            Punkt 1
          </note>
          <note n="0793cec0">
            Punkt 3
          </note>
          <note n="fc6ee3d7">
            Punkt 4
          </note>
          <note n="035aaf20">
            Punkt 6
          </note>
          <note n="16fd0719">
            Övriga punkter
          </note>
          <note n="991e42da">
            10 § Bordläggning
          </note>
          <note n="cde46124">
            Anmäldes och bordlades
          </note>
          <note n="2d158f52">
            11 § Anmälan om interpellationer
          </note>
          <note n="7db645df">
            Anmäldes att följande interpellationer framställts
          </note>
          <note n="7a21cd43">
            den 15 december
          </note>
          <note n="086842ac">
            Börje Vestlund
          </note>
          <note n="c9077e82">
            Interpellationerna redovisas i bilaga som fogats till riksdagens
            snabbprotokoll tisdagen den 17 januari 2006.
          </note>
          <note n="e3ed385a">
            12 § Anmälan om frågor för skriftliga svar
          </note>
          <note n="ab7675af">
            Anmäldes att följande frågor för skriftliga svar framställts
          </note>
          <note n="7a21cd43">
            den 15 december
          </note>
          <note n="82c8e7fc">
            Carina Hägg
          </note>
          <note n="76b6f4e4">
            Sven Gunnar Persson
          </note>
          <note n="f338cfeb">
            Anna Grönlund Krantz
          </note>
          <note n="e4369d5b">
            Sven Bergström
          </note>
          <note n="cbae9e39">
            Tuve Skånberg
          </note>
          <note n="4b7f7647">
            Marietta de Pourbaix-Lundin
          </note>
          <note n="6f46d2a6">
            Rosita Runegrund
          </note>
          <note n="7610a1b3">
            Yilmaz Kerimo
          </note>
          <note n="f829a7e8">
            Peter Danielsson
          </note>
          <note n="bccb8834">
            Michael Hagberg
          </note>
          <note n="5bf63f82">
            Anne Ludvigsson
          </note>
          <note n="6076b7be">
            Billy Gustafsson
          </note>
          <note n="98179125">
            Hans Backman
          </note>
          <note n="98179125">
            Hans Backman
          </note>
          <note n="98179125">
            Hans Backman
          </note>
          <note n="82c8e7fc">
            Carina Hägg
          </note>
          <note n="06c40f78">
            Annelie Enochson
          </note>
          <note n="66d2733f">
            Frågorna redovisas i bilaga som fogats till riksdagens snabbprotokoll
            tisdagen den 17 januari 2006.
          </note>
          <note n="07388f25">
            13 § Kammaren åtskildes kl. 17.13.
          </note>
          <note n="94cef160">
            Förhandlingarna leddes
          </note>
          <note n="3ad2e5eb">
            /Monica Gustafson
          </note>
        </div>
      </body>
    </text>
  </TEI>
</teiCorpus>
