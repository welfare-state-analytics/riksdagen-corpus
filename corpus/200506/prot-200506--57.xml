<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--57</head>
          <docDate when="2005-01-18">2005-01-18</docDate>
        </div>
      </front>
      <body>
        <div>
          <note n="20d8cc80">
            ﻿
          </note>
          <note n="fc87fa64">
            Riksdagens protokoll
          </note>
          <note n="67dc28b2">
            2005/06:57
          </note>
          <note type="date" n="e86701a5">
            Onsdagen den 18 januari
          </note>
          <note n="431de7cc">
            Kl. 09:00 - 12:28
          </note>
          <note n="dabf601d">
            1 § Partiledardebatt
          </note>
          <note type="speaker" n="216ae8b7">
            Anf. 1 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b525da99d5a5ca39-0" n="18eea7c2">
            <seg n="64ad925b">
              Herr talman! Nu börjar valårets politiska debatter. Jag ska inte
              dölja att jag ser fram mot detta en uppfriskande och hård ideologisk
              debatt om Sveriges vägval. Vilket Sverige vill vi ha? I vilken
              riktning ska vi gå? Hur utvecklas världen runtomkring oss? Ett
              Sverige som är mer beroende av omvärlden än någonsin har ju anledning
              att ställa sig den frågan allra först.
            </seg>
            <seg n="a4c0ad5f">
              En sak är säker: Det blir inga lätta år, de som ligger framför
              oss. Ständigt kommer vi att utsättas för nya påfrestningar, nya
              utmaningar, men också nya möjligheter. Vår förmåga att se dessa
              nya möjligheter och ta dem till vara kommer att vara avhängig
              av om vi har ett Sverige som präglas av sammanhållning och solidaritet
              eller ett Sverige som präglas av motsättningar och egoism.
            </seg>
            <seg n="22c92e53">
              Jag ska tala om den socialdemokratiska politiken, och jag ska
              tala om våra stora utmaningar i ett öppet Sverige, ett Sverige
              som ska ta vara på de internationella möjligheterna.
            </seg>
            <seg n="05054bca">
              Först: Hur går det för Sverige? Går det bra, eller går det dåligt?
              Klarar vi oss bättre eller sämre jämfört med andra länder? Ja,
              en sak är säker: Det går aldrig tillräckligt bra. För en outtröttlig
              reformist finns det alltid nya orättvisor att ta sig an. Det försäkrar
              jag er. Samtidigt som vi aldrig ska dölja att när vi jämför oss
              med andra kan vi se att vår samhällsmodell med solidariteten som
              kitt håller och hävdar sig väl vid nästan varje jämförelse med
              annat väl utvecklat land. Vi har ingen anledning att överge den
              svenska modellen tvärtom vi ska fortsätta att utveckla den, för
              jobbens skull och för att långsiktigt kunna klara en full sysselsättning
              som är vårt mål, för jobbens och sammanhållningens skull, för
              solidaritetens skull därför att utan solidaritet ingen beredskap
              att ta till sig det nya.
            </seg>
            <seg n="be37eb74">
              Sverige är ett modernt samhälle, modernare än kanske något annat
              just därför att vi aldrig har varit rädda för förändringen. Vi
              har sett möjligheterna i förändringen. Människor har vetat: Om
              jag drabbas av denna förändring står jag inte ensam. Jag lämnas
              inte i sticket.
            </seg>
            <seg n="e18bebd1">
              Den politik som den borgerliga högeralliansen har redovisat med
              hårda attacker på de arbetslösa, de sjuka och förtidspensionärerna
              kommer inte att vara en politik som gör att Sverige kan möta framtidens
              utmaningar präglat av öppenhet, och därmed blir Sverige mindre
              modernt.
            </seg>
            <seg n="85c22c34">
              Hur ser resultaten ut så här långt av vår politik? Vi ska inte
              skryta. Jag beskylls ibland för att göra det. Men låt mig säga
              följande: Ett tack till alla de arbetare och tjänstemän, män och
              kvinnor som finns i svensk industri som presterar stordåd. Ett
              tack till alla de småföretagare och entreprenörer som startar
              företag och växer i en utsträckning som vi tidigare inte har sett.
              Ett tack till alla de som arbetar med att se till att vårt samhälle
              hålls ihop och fungerar brandmän, poliser, vårdpersonal och lärare.
              Ja, jag kan icke räkna dem alla. Allt detta tillsammans är Sverige
              och svensk ekonomi och klarar sig nu bättre än något annat utvecklat
              land av vårt slag. Ett tack till alla er som gör detta möjligt.
              Vi tänker inte lämna er i sticket och ställa er mot varandra i
              en stenhård ideologisk fight som syftar till att sänka skatterna
              med 250 miljarder kronor för att därigenom komma åt den gemensamma
              sektorn. Det är vad som ligger framför oss enligt samstämmiga
              uttalanden från alliansens sida.
            </seg>
            <seg n="c7bc4d65">
              Nu minskar arbetslösheten. Inflationen är fortsatt låg. Investeringarna
              stiger. Statsfinanserna visar överskott. Bilden är mycket ljus.
              Vi vet att saker och ting kan ändras snabbt. Vi måste ha en beredskap
              för detta.
            </seg>
            <seg n="cd7e9279">
              Herr talman! Det ligger sociala reformer framför oss. Vi sätter
              sociala reformer före skattesänkningar. Det är tre saker som står
              på regeringens dagordning under den närmaste tiden.
            </seg>
            <seg n="9ee02bc2">
              Först är det de äldres situation. Alltfler lever allt längre.
              Det är en triumf för folkhälsan, och det är ett långt och gott
              liv för väldigt många. Samtidigt för ålderdomen det med sig att
              man inte sällan blir ensam. I slutet av livet drabbas man också
              många gånger av sjukdomar, ibland flera sjukdomar samtidigt. Demenssjukdomarna
              är ett uttryck för detta. Vi är inte tillräckligt väl rustade
              för att möta utvecklingen av det antal äldre som vi ser framför
              oss. Vi har fortfarande tid att rätta till det, och vi ska göra
              det.
            </seg>
            <seg n="eba47b15">
              Det handlar om de äldres boende. Det handlar om de äldres vård.
              Det handlar om stödet till de anhöriga. Och det handlar inte minst
              om forskning om en av vår tids stora utmaningar demenssjukdomarna.
              Allt detta samlar vi i ett gemensamt stort paket för att utveckla
              äldreomsorgen. Det kommer att kosta stora pengar. Jag har själv
              sagt att det säkert är ett program i 10-miljardersklassen som
              vi ser framför oss. Det har vi råd med om vi avstår från skattesänkningar
              till de bäst ställda.
            </seg>
            <seg n="aaeceb98">
              Under den närmaste tiden kommer vi att göra en justering i vårbudgeten
              för bostadstilläggen till de sämst ställda pensionärerna. Det
              är 300 000 som kommer att få sitt bostadstillägg höjt från 91
              % av hyran upp till 93 %. De äldre sätts i centrum.
            </seg>
            <seg n="15896ea5">
              Finansministern kommer att leda en statsrådsgrupp som har som
              huvudsakligt syfte att uppmärksamma situationen för ungdomar mellan
              15 och 25 år. Det handlar om deras utbildningssituation. Det handlar
              om deras bostadssituation. Det handlar om de sociala frågorna.
              Det handlar om hur de blir bemötta och behandlade på arbetsmarknaden.
            </seg>
            <seg n="6ca11e68">
              Det är en bred ansats också i den gruppen. Där kommer vi redan
              i vårbudgeten att föreslå att studiebidraget höjs på samma sätt
              som barnbidraget höjdes före jul och att det sker den 1 juni med
              retroaktivitet från april månad. Det kommer i vårbudgeten.
            </seg>
            <seg n="1e5cbebf">
              Också det har vi råd till, även om det i sammanhanget inte är
              några gigantiska belopp. Vi har råd till det därför att vi sätter
              dessa ungdomars situation före skattesänkningar.
            </seg>
            <seg n="861796b0">
              Det tredje område där vi kommer att redovisa reformer kommer
              att röra tandvården. Vi har en situation där tandhälsan försämras.
              Det håller återigen att bli ett klassmärke. Det syns varifrån
              man kommer i samhället när man öppnar munnen. Så var det en gång
              då jag växte upp; så vill jag inte att det ska bli igen. Också
              detta kommer att kosta stora belopp. De utgifterna är viktigare
              att ta än att sänka exempelvis skatten för de högsta inkomsttagarna.
            </seg>
            <seg n="010d4809">
              De äldre, ungdomarna, tandvården där ligger den sociala reformagendan
              under de närmaste åren.
            </seg>
            <seg n="9b3bb783">
              Jag skulle ljuga, herr talman, om jag inte sade att det kanske
              finns en annan fråga som jag ännu mer brinner för. Det är det
              vi kallar för det gröna folkhemmet. Jag är övertygad om att vår
              generation både känner en moralisk plikt och har en lockande uppgift
              i att ställa om Sverige till ekologisk uthållighet. En moralisk
              plikt därför att det handlar om solidaritet med kommande generationer
              och solidaritet med människor i andra delar av världen. En lockade
              uppgift därför att jag tror att i denna omställning ligger en
              drivkraft för modernisering och utveckling av Sverige på ett sådant
              sätt som gör att vi kommer att vara ett föregångsland också på
              detta område, precis som vi har varit på många andra. Vi kan gå
              före. Vi har både teknisk kompetens för det och vilja att göra
              det.
            </seg>
            <seg n="4b43d317">
              Just nu är det oljeberoendet som står i centrum, oljan som så
              intimt är förknippad med den stora klimatförändring som vi upplever,
              en klimatförändring som vi inte har rätt och råd att opåverkad
              lämna över till nästa generationer. Hur kommer vi loss från oljeberoendet?
              Ja, det handlar om hur våra bostäder värms upp. Där är vi på god
              väg. Där vi kommer att ta ytterligare steg. Ta bara den lilla
              fantastiska manick som heter värmepump. Den hade man inte hört
              talas om för 20 år sedan. Det är nu en stor produkt, en svensk
              världsprodukt, och den kommer att fortsätta att växa därför att
              vi ställer om och gör oss oberoende av oljan.
            </seg>
            <seg n="745a032c">
              Ta våra transporter. Där sitter vi fortfarande fast vid oljeberoendet
              och bensinberoendet. Jag är övertygad om att Sverige kommer att
              ha större förutsättningar än många andra länder att ta sig ur
              detta därför att vi har tillgång till så stora areella näringar.
              Vad menar jag med det? Ja, enkelt uttryckt, jord- och skogsbruk.
              Sverige är ett glesbefolkat land. Det är inte säkert att andra
              länder har samma förutsättningar som vi. Det är inte säkert att
              det vi gör på detta område har samma internationella slagkraft.
              Det är våra förutsättningar vi tar vara på. Vi använder vårt lands
              förmåga att producera i detta sammanhang. Jordbrukets organisationer
              uppskattar detta till 30 000 jobb. Det kanske är i underkant,
              jag vet inte. Men en sak vet jag: Här gäller det att släppa loss
              krafterna i en oljeersättning som kommer att vara den bästa investering
              vi kan göra för framtiden. Pappers- och massaindustrin går före
              med sina lutar men också med sin energiproduktion, exempelvis
              det vi ser hos Södra Skogsägarna.
            </seg>
            <seg n="a1d99640">
              De här sakerna, herr talman, handlar om politik. Det handlar
              om vägval. Det är klart att marknaden så småningom kan lösa detta
              på något sätt, men jag tilltror oss i denna församling och Sverige
              förmågan att gå före. Vi gör det därför att vi bärs av en idé
              om att vi ser oss själva i andra och att vi vill ta ansvar för
              varandra solidaritet. Så enkelt är det.
            </seg>
          </u>
          <note type="speaker" n="51b448db">
            Anf. 2 FREDRIK REINFELDT (m) replik:
          </note>
          <u who="fredrik_reinfeldt_15b106_w" xml:id="i-a0037efdf7127d3d-0" n="bc633bf3">
            <seg n="9be6c09b">
              Herr talman! Tillåt mig först gratulera Göran Persson till att
              faktiskt ha valt en bra och klok ingång i valåret genom att prata
              om sin egen politik. 16 månaders oavbruten jakt på Moderaterna
              kanske därmed är över. Försöket att ständigt söka konfrontation
              med de nya moderaterna kanske nu följs av mera av diskussioner
              om vad Socialdemokraterna vill för framtiden.
            </seg>
            <seg n="435f78a3">
              Det är ett erkännande av att de nya moderaterna är på riktigt,
              att väljarna har uppskattat den förändring som Moderaterna har
              genomgått och att Göran Persson väldigt mycket nu följer det sätt
              att föra debatten som jag har försökt stå för under mycket lång
              tid.
            </seg>
            <seg n="8d6cdd80">
              Det var äldre, det var situationen för yngre, det var tandhälsan
              och det var att avveckla oljan. Väl så, men vart tog jobben vägen?
              Var det inte så att diskussionen måste handla om vägen till fler
              jobb, en politik som gör det mer lönsamt att arbeta och som ser
              till att människor får egen kraft att påverka sin egen situation
              via eget arbete?
            </seg>
            <seg n="e74f7b52">
              Det som är så avslöjande när man pratar om sin egen politik är
              att det syns mer vad man inte har tänkt på, vad man inte förbereder
              sig för att möta för framtidsutmaningar.
            </seg>
            <seg n="15c5c64c">
              Jag tror också att det kommer att behövas satsningar för äldre.
              Jag tror att det blir en diskussion om att äldre behövs, om att
              de måste få större möjligheter att stanna kvar i arbetskraften,
              att äldre på slutet av livet som känner att vården inte räcker
              till får bättre stöd i form av vårdvisare, som vi har föreslagit
              och som är ett förstärkt stöd på plats i sjukvården. Jag tror
              att den satsning ni än så länge har beskrivit, de 10 miljarderna,
              ytterst handlar om små förbättringar när man tar ned det till
              de enskilda individerna. Det kan knappast sägas vara en heltäckande
              lösning för äldre, trots de vackra ord som ni har skisserat det
              med. Men jobben, Göran Persson, har du ingenting att säga om jobben?
            </seg>
          </u>
          <note type="speaker" n="36917e3f">
            Anf. 3 Statsminister GÖRAN PERSSON (s) replik:
          </note>
          <u who="göran_persson_minister_1996" xml:id="i-b525da99d5a5ca39-1" n="18eea7c2">
            <seg n="a7878c0c">
              Herr talman! Jag tycker att det är bra att Moderaterna signalerar
              att de kan vara med på satsningen till de äldre. Nu vill jag också
              veta att vi är överens om hur den ska betalas och att vi lägger
              de skattesänkningar åt sidan som Moderaterna har talat om. Det
              är nog detta det handlar om. Det är lätt att vara anhängare av
              det som är gott och riktigt, men det ska betalas också. Bo Lundgren
              fick en gång i tiden sluta på ett skattesänkningsprogram på 130
              miljarder kronor. Det Reinfeldt nu står för är på 250. Det går
              inte ihop med satsningar på de äldre.
            </seg>
            <seg n="718efad8">
              Jobben, Fredrik Reinfeldt, började jag att tala om. Vi kan konstatera
              att det går lite bättre för Sverige inte så lite; det går mycket
              bättre. Jag tror att vi har ett ganska bra år framför oss. Jag
              tror att vi har ganska bra perioder framför oss, långa perioder,
              därför att Sverige är modernt. Här finns den stora klyftan mellan
              oss och högeralliansen, nämligen den att det ni har anvisat för
              att åstadkomma nya jobb, det ni gjorde i Bankeryd, var en satsning
              på att dra ned lönerna genom att attackera sjukförsäkringen, förtidspensionerna
              och a-kassan och dessutom de äldre. De äldres pensioner skulle
              vara med och bidra till att betala skattesänkningarna.
            </seg>
            <seg n="dd2554a1">
              Er politik är attacker på trygghetssystemen för att sänka lönerna.
              Det har vi avvisat. Vilken tur att vi inte följde det receptet
              utan höll fast vid vår politik, som ju handlar om trygghet, solidaritet,
              utbildningssatsningar, satsning på infrastruktur, på att göra
              Sverige modernt. Vi satsar mer än något annat land på forskning
              och utveckling. Där ligger de gemensamma ansträngningarna. Här
              går klyftan. Fortsätt gärna att försvara er politik från Bankeryd
              därför att den vill inte svenska folket ha och inte heller denna
              kammare det kan jag försäkra, Fredrik Reinfeldt.
            </seg>
          </u>
          <note type="speaker" n="f5ecd521">
            Anf. 4 FREDRIK REINFELDT (m) replik:
          </note>
          <u who="fredrik_reinfeldt_15b106_w" xml:id="i-a0037efdf7127d3d-1" n="bc633bf3">
            <seg n="2f66b16e">
              Herr talman! Det blev väl inte så mycket mer svar kring jobben
              i den repliken heller.
            </seg>
            <seg n="85fa2304">
              Det är ett bra år som vi har framför oss. En del talar om 15
              000 i ökad sysselsättning, LO och en del andra talar om upp till
              30 000. Väl så, men det följer ju på år av sjunkande sysselsättning.
              Bara under denna mandatperiod har vi tappat 60 000 jobb i industrin.
              Vi har haft en växande arbetslöshet sedan valet 2002 och 60 00070
              000 fler arbetslösa. Då förslår det inte att sysselsättningen
              ett gott år kanske växer med 15 000 upp till 30 000. Frågan blir:
              Vilken är politiken som ska grunda att den kan växa med 30 000
              också 2007 och 2008 och fortsätta att växa in i framtiden? Då
              kommer man inte att kunna väja för frågor som handlar om hur vi
              ska skapa en politik som gör att människor kommer från bidragsförsörjning
              och utanförskap tillbaks till eget arbete. Den har vi presenterat.
              Jag ska återkomma till den. Jag har inte hört Göran Persson över
              huvud taget peka på något annat än hur bra det går just nu. Det
              är ingenting i politiken som ska påverka detta.
            </seg>
            <seg n="738856c8">
              En del av förnyelsen av Moderaterna som jag har tagit ansvar
              för är ju att minska ned skattesänkningsvolymen. För detta har
              jag fått kritik från dem i mitt parti som tycker att det borde
              vara mer av skattesänkningar. Men vi har satt oss före att ta
              statsfinansiellt ansvar för att finansiera våra skattesänkningar
              fullt ut, att också omfördela så att skatterna mer kommer låg-
              och medelinkomsttagare till del för att göra det mer lönsamt att
              arbeta. Det är mitt program. Något program i den storleksordning
              som Göran Persson beskriver finns inte.
            </seg>
            <seg n="ee81d2b2">
              Jag skulle gärna se att vi fick en tillväxt driven av ökad sysselsättning
              som gjorde att vårt skattetryck sjönk. Det är vägen att få ned
              det svenska skattetrycket. Det finns inga hemliga agendor eller
              planer för att göra detta med mindre än att sysselsättningen ökar.
              Det gör att vi också i våra förslag får plats att både sänka skatten
              för låginkomsttagare och att samtidigt se till att satsningar
              på skola och sjukvård får plats.
            </seg>
            <seg n="13860bd3">
              Ta diskussionen med de nya moderaterna, Göran Persson, för det
              är dem som väljarna kommer att möta.
            </seg>
          </u>
          <note type="speaker" n="a2ba698e">
            Anf. 5 Statsminister GÖRAN PERSSON (s) replik:
          </note>
          <u who="göran_persson_minister_1996" xml:id="i-b525da99d5a5ca39-2" n="18eea7c2">
            <seg n="40cce035">
              Herr talman! Jag tar gärna diskussionen med de nya moderaterna
              och med de nya centerpartisterna, de nya kristdemokraterna och
              de nya folkpartisterna. Det är ju nytt alltihop.
            </seg>
            <seg n="9343553a">
              Det är ju ingen tvekan om vilken ambition ni har inom alliansen.
              Det är 250 miljarder i skattesänkningar uttryckt av dig själv
              i tidningsintervjuer, uttryckt av Maud Olofsson nyligen i tidningen
              Sunt Förnuft, Skattebetalarnas egen tidning, understruket av Mats
              Odell och Karin Pilsäter. Det är dit ni ska. Vi säger nej till
              detta. Det blir inga stora skattesänkningar. Vi behöver våra gemensamma
              resurser. Och vi behöver dem inte bara för de äldres skull, vi
              behöver dem också för att hålla Sverige modernt.
            </seg>
            <seg n="9b713cbf">
              Vad ni har erbjudit för jobbens skull, Fredrik Reinfeldt, är
              en låglönelinje. Det står i era motioner. Det ni satsar på är
              att attackera a-kassan, sjukförsäkringen och också ålderspensionerna.
              Alla ska få skattesänkningar utom ålderspensionärerna. Därigenom
              tror ni er kunna pressa lönerna och därigenom tror ni er kunna
              göra Sverige mer konkurrenskraftigt. Det är så er tanke ser ut.
              Den låglönelinjen är ingenting för Sverige.
            </seg>
            <seg n="1a73e1bb">
              Vi ska konkurrera med att göra de svåraste sakerna. Vi ska ha
              forskning i världsklass, vi ska ha utbildning i världsklass och
              vi ska ha företag som lever i en miljö som gör att man ständigt
              känner en utmaning att gå vidare. Det är då man skapar det nya
              och det svåra. Då kan man ta betalt för sina produkter. Det är
              den linjen Sverige alltid har valt och kommer att fortsätta att
              välja.
            </seg>
            <seg n="6e06601b">
              Häremellan står valet så länge ni håller fast vid politiken från
              Bankeryd. Men är det någonting som Fredrik Reinfeldt är känd för
              så är det ju sina ständiga make overs , att göra om politiken.
              Det är möjligt att också Bankeryd kommer att överges innan vi
              kommer fram till valet. Jag tvivlar dock på detta. Här går den
              ideologiska skillnaden i synen på jobben. Aldrig en låglönelinje
              tvärtom. Det är på det svåra och komplicerade vi ska satsa. Det
              är dit vi syftar.
            </seg>
          </u>
          <note type="speaker" n="a059a805">
            Anf. 6 LARS LEIJONBORG (fp) replik:
          </note>
          <u who="lars_leijonborg_2613f6_w" xml:id="i-39abd14f2198fd7e-0" n="7d8e1a8e">
            <seg n="7ff7bbf2">
              Herr talman! Det råder just nu god konjunktur i Sverige. Det
              gör att en del siffror i ekonomin ser bra ut, och det ska vi glädja
              oss åt.
            </seg>
            <seg n="18f74677">
              Göran Persson har missförstått sin roll. Han är inte chef för
              Konjunkturinstitutet, som registrerar konjunkturer och kan säga
              att just nu går det uppåt, utan han är regeringschef. Av honom
              förväntar man sig politiska förslag som långsiktigt ska göra att
              Sveriges position stärks. Men i den rollen hör vi mycket lite
              förslag från hans sida.
            </seg>
            <seg n="e357dfb0">
              Jag skulle vilja ta upp en konkret fråga. Han vill avveckla oljan.
              Dessutom vill han ju avveckla kärnkraften. De båda energislagen
              står tillsammans för så där 7080 % av svensk energi.
            </seg>
            <seg n="a40849f1">
              Nästa år är det 2007 och då ska man enligt planerna fatta beslut
              om att stänga ytterligare ett svenskt kärnkraftverk. Vi har just
              fått fram en nota från riksdagens utredningstjänst för hur mycket
              det har kostat, och kommer att kosta, att stänga Barsebäck. Den
              fullständiga notan för det är 18,4 miljarder. Promemorian läggs
              ut på vår hemsida för den som vill ta del av detaljerna i kostnadsberäkningen.
              18,4 miljarder kronor! Och nästa år är det dags för beslut om
              att stänga ett aggregat till i en situation där många oroar sig
              för elpriser och elransonering, där investeringar går utomlands
              för att den energitunga industrin inte tror på svensk energipolitik
              och där många, många oroar sig för att koldioxidutsläppen ökar
              när vi väljer bort utsläppsfria energislag.
            </seg>
            <seg n="76bb375a">
              Snälla statsministern, svara på denna fråga när det nu kostar
              18 miljarder att stänga Barsebäck: Är det klokt att gå vidare
              och stänga ytterligare ett aggregat i närtid?
            </seg>
          </u>
          <note type="speaker" n="d82ac307">
            Anf. 7 Statsminister GÖRAN PERSSON (s) replik:
          </note>
          <u who="göran_persson_minister_1996" xml:id="i-b525da99d5a5ca39-3" n="18eea7c2">
            <seg n="aa10d3a7">
              Herr talman! Jag har inte missförstått min roll. Jag är och hoppas
              förbli statsminister.
            </seg>
            <seg n="2050789c">
              Däremot kan jag glädja Lars Leijonborg med att på Konjunkturinstitutet
              är de väldigt optimistiska om Sveriges framtid. De tror att det
              kommer att skapas 100 000 nya jobb under perioden 20052007. Jag
              tror att de har rätt. Det ligger där någonstans.
            </seg>
            <seg n="ff80f8be">
              Sker det därför att vi har haft en misslyckad politik i landet?
              Går det bättre för Sverige därför att vi har en dålig regering?
              Eller går det allra bäst för Sverige i Europa därför att vi har
              en urusel politik? Det är rimligen kanske tvärtom. Regeringen
              uttalar jag mig inte om. Den törs jag inte recensera. Men politiken
              som ju kammaren lägger fast kan jag ha uppfattningar om. Det går
              faktiskt bättre för Sverige därför att vi för en annorlunda politik,
              en politik som utgår från att vi håller ihop i vårt land, solidaritet,
              där de sociala försäkringarna, Lars Leijonborg, är en hörnsten.
              Innan ni gav er på dem trodde vi att också Folkpartiet var med
              på att försvara dessa.
            </seg>
            <seg n="c047bcde">
              Sedan kommer Leijonborg in på energipolitiken. Den diskuterar
              jag gärna. Ingen regering, oavsett partifärg, kommer att kunna
              stänga ytterligare ett kärnkraftverk utan att vi har tillfört
              ny energi som täcker upp för det bortfallet. Det kan jag säga
              stående på en mycket stabil grund, nämligen vår uppgörelse ytterst
              med Folkpartiet från folkomröstningen 1980, och den håller vi
              oss till.
            </seg>
            <seg n="457854cd">
              Däremot är jag glad för att vi orkade genomföra beslutet att
              stänga Barsebäck av det enkla skälet att det var ett verk som
              var felplacerat, som låg i den storstadsregion i norra Europa
              som kanske är tätast befolkad. Det var ingen bra placering. Det
              var skönt att få bort den produktionen. Vi har kunnat ersätta
              den på ett rimligt sätt. Vi ska gå vidare när vi hittar ny energi.
              Och vi ska inte tro för ett ögonblick, Lars Leijonborg, att vi
              löser våra energiproblem genom att sätta oss fast i ytterligare
              storskalig produktion av kärnkraft. Det är en återvändsgränd.
            </seg>
          </u>
          <note type="speaker" n="67a5f8c4">
            Anf. 8 LARS LEIJONBORG (fp) replik:
          </note>
          <u who="lars_leijonborg_2613f6_w" xml:id="i-39abd14f2198fd7e-1" n="7d8e1a8e">
            <seg n="39908681">
              Herr talman! Statsministern måste försvara sin politik genom
              att kraftigt förvränga verkligheten. Sverige är inte bäst i Europa.
              När Socialdemokraterna tog över regeringsmakten 1994 låg Sverige
              på trettonde plats i OECD:s välfärdsliga. Nu har det snart gått
              tolv år. Tittar man riktigt noga på siffrorna ser man att vi fortfarande
              ligger på trettonde plats. OECD avrundar och talar om delad tolfteplats,
              men om man tittar noga ser man att vi fortfarande är på trettonde
              plats.
            </seg>
            <seg n="187897e6">
              Långtidsarbetslösheten ökar. Häromdagen rapporterades att en
              femtedel av hushållen har stora problem med ekonomin. Även den
              totala arbetslösheten ökar. Bidragsberoendet ökar. Utanförskapet
              ökar.
            </seg>
            <seg n="f425ec25">
              Jag ställde en konkret fråga om kärnkraften. Statsministern sade
              att vi går vidare när vi har annan energi. Det finns ju annan
              energi. Putin vill inget hellre än att sälja gas till Sverige.
              Danskarna älskar att få sälja sin kolproducerade elektricitet
              till Sverige.
            </seg>
            <seg n="958a3efe">
              Visst finns det energi, men ska vi överge den svenska modellen?
              Göran Persson talade för den svenska modellen i sitt första anförande.
              På energiområdet är det så att vattenkraften och kärnkraften ger
              oss ren energi som inte bidrar till växthuseffekten. Nu har man
              låst upp sig för att avveckla en av dessa energikällor, vilket
              jag tycker är vansinnigt.
            </seg>
            <seg n="db951e61">
              Nu hör man att statsministern försöker fly bort från den positionen.
              Nu var det Barsebäck som var felplacerat. Det var ju inte så beslutet
              var. Beslutet var att all svensk kärnenergi ska avvecklas. Nästa
              beslut ska tas 2007. Det är nästa år.
            </seg>
          </u>
          <note n="259fd91c">
            Svara på frågan: Gäller detta beslut eller inte?
          </note>
          <note type="speaker" n="7609a2fe">
            Anf. 9 Statsminister GÖRAN PERSSON (s) replik:
          </note>
          <u who="göran_persson_minister_1996" xml:id="i-b525da99d5a5ca39-4" n="18eea7c2">
            <seg n="3e785dae">
              Herr talman! Lars Leijonborg säger att jag försöker fly bort
              från frågan.
            </seg>
            <seg n="a90b3307">
              Hur var det, Lars Leijonborg? Var inte du och jag i samma kampanj
              en gång i tiden för att avveckla kärnkraften, men med förnuft?
              Så var det väl?
            </seg>
            <seg n="628d16d0">
              Nu säger du att det här är helt problemfritt. Det är det ju inte.
              Vi har ett avfall och en storskalighet i produktionen som gör
              den sårbar. Det vet vi. Det var väl därför du kom fram till att
              du ville avveckla den? Du har väl inte tänkt om på den punkten?
            </seg>
            <seg n="1528a1e4">
              En del kanske lockas av populism och kortsiktig partitaktik.
              Jag kan inte förneka att jag också någon gång har gjort det. I
              energifrågan har jag dock strävat efter att hålla en mycket rak
              linje. Här finns ett långsiktigt intresse för att Sverige inte
              ska utsättas för det sårbara och oförutsägbara.
            </seg>
            <seg n="fdf6684c">
              Vi jobbade ihop med Folkpartiet. Jag beklagar att ni uppenbarligen
              har bytt sida, om ni nu har gjort det. Det kanske går att komma
              tillbaka.
            </seg>
            <seg n="ecfeeb2b">
              Återigen vill jag säga till Lars Leijonborg: Ta gärna i ditt
              anförande upp synen på socialförsäkringarna och vad ni tänker
              göra med attacken på sjukförsäkringen för att därigenom bygga
              under sänkta löner det är så det motiveras för att ordna jobb
              i Sverige. Vi tror inte på detta. Det har inte ni heller gjort.
              Men kanske på samma sätt som i frågan om kärnkraften vänder Leijonborg
              på en femöring också i de sociala försäkringsfrågorna och går
              på Moderaternas linje. Jag beklagar denna nya högerliberalism.
            </seg>
          </u>
          <note type="speaker" n="1f3c3364">
            Anf. 10 GÖRAN HÄGGLUND (kd) replik:
          </note>
          <u who="goran_hagglund_9d5192_w" xml:id="i-2fac3edebae0c8d4-0" n="936a5d2d">
            <seg n="5a0f4451">
              Herr talman! Vi ska inte skryta, säger Göran Persson och ägnar
              sedan sitt anförande åt just det.
            </seg>
            <seg n="c365aeea">
              När det gäller sysselsättningen, till exempel, ska folk naturligtvis
              inte ta ställning till prognoserna utan till de faktiska resultat
              som regeringen hittills har presterat. Sanningen är att när vi
              hade motsvarande debatt för ett år sedan var färre personer arbetslösa
              än i dag. Det är fler som är arbetslösa i dag än för ett år sedan.
              Det är väsentligt fler som är långtidsarbetslösa i dag än för
              ett år sedan.
            </seg>
            <seg n="d0f85c87">
              Skryt gärna med prestationer, men skryt inte med prognoser.
            </seg>
            <seg n="383ca188">
              När svenska folket häromkvällen utsåg Tony Rickardsson till Jerringpristagare
              för bästa sportsliga prestation fick han det inte för att han
              lovade goda resultat för framtiden utan för vad han faktiskt har
              presterat. Jag hoppas att Persson håller sig till vad han har
              presterat. Sanningen är att arbetslösheten är högre i dag än för
              ett år sedan och att vi har fler långtidsarbetslösa i dag än för
              ett år sedan.
            </seg>
            <seg n="6e90a33f">
              Inte ett ord sades om den fastighetsskatt som tusentals låginkomsttagare,
              som råkar ha sitt hus stående på fel plats, dignar under. Inte
              ett ord sades om de barnfamiljer som har svårt att få tiden att
              gå ihop och där man skulle vilja ägna mer tid tillsammans med
              sina barn. Inte ett ord sades om de vårdköer som växer sig allt
              längre runtom i landet.
            </seg>
            <seg n="b48c2416">
              Vi får ändå höra att allt ska bli bättre efter valet. Den fråga
              som vi alla bör ställa oss är förstås: Varför ska man tro att
              ni efter valet ska åstadkomma det som ni hittills har misslyckats
              med?
            </seg>
          </u>
          <note type="speaker" n="be4aa44b">
            Anf. 11 Statsminister GÖRAN PERSSON (s) replik:
          </note>
          <u who="göran_persson_minister_1996" xml:id="i-b525da99d5a5ca39-5" n="18eea7c2">
            <seg n="231eae4c">
              Herr talman! Jag var noga med att säga att jag inte ville skryta.
              Jag talade om vad det är som skapar Sveriges välstånd och välfärd;
              det är alla arbetande människor. De blir alltfler. Det vet vi.
              Sysselsättningen ökar titta på den senaste AKU-mätningen. Det
              sker efter en lång besvärlig period med internationell konjunkturnedgång.
              Vi går uppåt. Andra länder går också uppåt, men det går lite bättre
              för oss än för andra. Jag tror, Göran Hägglund, att det hänger
              ihop med den sociala modell som vi har valt, nämligen sammanhållning,
              solidaritet, och att man ser sig själv i andra. Då blir man inte
              rädd för förändringar.
            </seg>
            <seg n="30aba67a">
              Mot det står den stora bedriften i Bankeryd. Det är dystert att
              detta lilla vackra samhälle ska förknippas med detta, men så är
              det. Från den borgerliga alliansens sida valde man att säga: Vi
              ger oss på de sjuka, de arbetslösa och förtidspensionärerna också
              ålderspensionärerna skulle få det sämre för att kunna genomföra
              skattesänkningar och få en lönepress nedåt och på så sätt skärpa
              Sveriges konkurrenskraft. Däri ligger systemskiftet. Däri ligger
              det nya.
            </seg>
            <seg n="0dbfaeb4">
              Det är det valet kommer att handla om. Det vi gör är inte perfekt.
              Det vore löjligt att påstå något sådant. Det vet alla. Jämfört
              med den borgerliga alliansen har vi en annan ideologisk utgångspunkt
              för vår politik, nämligen sammanhållningen. Alla ska med. Vi ska
              inte satsa på en politik som sänker lönerna för dem som redan
              har det dåligt ställt. Det var det som var innebörden i Bankerydsuppgörelsen.
              Berätta gärna om den, Göran Hägglund.
            </seg>
          </u>
          <note type="speaker" n="cea00057">
            Anf. 12 GÖRAN HÄGGLUND (kd) replik:
          </note>
          <u who="goran_hagglund_9d5192_w" xml:id="i-2fac3edebae0c8d4-1" n="936a5d2d">
            <seg n="db52ac1f">
              Herr talman! Jag uppmanar alla som vill läsa Bankerydsuppgörelsen
              att gå in på alliansens hemsida och ta del av uppgörelsen. Den
              ser helt annorlunda ut än den bild som Göran Persson försöker
              skapa i dag.
            </seg>
            <seg n="6b2d82dd">
              I Bankeryd presenterade vi ett paket som gjorde att vi genom
              sänkta inkomstskatter skapade ett större utrymme för enskilda
              människor att bestämma över sitt eget liv. Det möjliggör också
              för fler människor att komma i arbete. Vi presenterade ett stort
              paket för att förbättra villkoren för de svenska företagen. Det
              är genom att människor kommer i arbete som skatteintäkterna ökar.
            </seg>
            <seg n="48f572b5">
              Lösningen kan aldrig vara att höja skatten ytterligare. Vi får
              större skatteintäkter genom att fler människor kommer i arbete.
            </seg>
            <seg n="c42d2ccd">
              Göran Persson säger att alla ska med. Vilka ska med? Är det de
              som nu får packa ihop sina saker och lämna sina hus? Är det de
              barnfamiljer som inte får tiden att räcka till för barnen? Är
              det de äldre som väntar i långa vårdköer? Är det de äldre som
              sitter ensamma i sina rum inom äldrevården och inte får den vård,
              omsorg och omtanke som de skulle behöva ha? Är de med i dag? Nej,
              de har lämnats efter i Socialdemokraternas Sverige.
            </seg>
            <seg n="80c1f4a1">
              Det behövs ett nytt recept. Det är rätt som Göran Persson säger
              att det finns ett vägval. I september kommer det att avgöras om
              vi fortsätter på den linje som hittills varit och kommer att få
              fortsätta att älta de här tillkortakommandena eller om Sverige
              kommer att ta sikte på en ny kurs, en kurs där fler människor
              kommer i arbete och där skatteintäkterna ökar inte genom högre
              skattesatser utan genom att fler människor kommer i arbete. På
              det sättet bygger vi vidare på ett samhälle där fler människor
              blir delaktiga, fler människor kan styra över sina egna liv, fler
              människor har ett arbete att gå till, fler kan bli anställda inom
              äldreomsorgen och vårdköerna blir kortare. Så ser sambanden ut,
              Göran Persson.
            </seg>
          </u>
          <note type="speaker" n="9833c014">
            Anf. 13 Statsminister GÖRAN PERSSON (s) replik:
          </note>
          <u who="göran_persson_minister_1996" xml:id="i-b525da99d5a5ca39-6" n="18eea7c2">
            <seg n="efeb4aa3">
              Herr talman! Jag tror inte för ett ögonblick att Göran Hägglund
              drivs av någon ond vilja. Det är det ingen i kammaren som gör.
              Alla vill nog väl, men en och annan har fått ett och annat om
              bakfoten, om jag uttrycker mig försiktigt. Den tro som högeralliansen
              har, att om man försämrar villkoren för dem som är arbetslösa,
              försämrar villkoren för dem som är sjuka, försämrar villkoren
              för förtidspensionärerna, gör det mindre ekonomiskt attraktivt
              att vara pensionär, då får man fart på Sverige eftersom man kan
              pressa lönerna nedåt för dem som har lägst löner. Det ligger i
              förslagen, det står i era motioner, det är så ni resonerar. Om
              man tror att det är framgångsreceptet då lurar man sig.
            </seg>
            <seg n="7a63a7a4">
              Dessutom är det så, Göran Hägglund, att svenska folket inte vill
              ha den politiken. Det jag är tacksam för är att du trots allt
              står upp och talar för den. Det hedrar dig. Det hoppas jag att
              också de andra inom högeralliansen gör, för då blir vägvalet väldigt
              tydligt. Ska du se dig själv i andra ska du också kunna tänka
              dig in i situationen att även du en dag blir sjuk, att även du
              en dag kan vara i behov av förtidspension, att vi alla en dag
              förhoppningsvis blir ålderspensionärer. Varför är det just de
              grupperna som ska utstå försämringar för att ni ska få fart på
              Sverige? Det är så politiken ser ut, och det är så du måste försvara
              den.
            </seg>
            <seg n="6ec92f3b">
              Jag hoppas att du i ditt anförande också förklarar varför just
              ålderspensionärerna ska ha en högre beskattning än löntagare och
              varför de ska bidra med högre avgifter på medicin för att ni ska
              kunna genomföra er allianspolitik. Det är viktiga frågor för många
              hårt trängda ålderspensionärer.
            </seg>
          </u>
          <note type="speaker" n="b52f35d3">
            Anf. 14 LARS OHLY (v) replik:
          </note>
          <u who="lars_ohly_e0506b_w" xml:id="i-0675635f097f80e4-0" n="919f2ffb">
            <seg n="97bd207c">
              Herr talman! Med viss tillfredsställelse noterar jag att Socialdemokraterna
              förflyttar sig i en riktning som jag välkomnar när det gäller
              vikten av en tandvårdsreform och bostadstillägg till pensionärerna.
              Jag är övertygad om att vi kommer att se fler sådana exempel under
              året.
            </seg>
            <seg n="b9e1000d">
              Något som dock fortfarande lyser med sin frånvaro är det feministiska
              perspektivet. Jag är rädd för att den feminism som socialdemokratin
              bekänner sig till är en fernissa som snabbt flagnar av. Det är
              tydligt att det behövs ett feministiskt perspektiv i Sverige,
              men det är ännu tydligare internationellt. Där har vi ett könsförtryck
              som ibland knappt ens låter sig beskrivas.
            </seg>
            <seg n="2784998d">
              I Saudiarabien är det stora problemet inte att kvinnor utestängs
              från fotbollsläktaren. Det stora problemet är att kvinnor utestängs
              från allt inflytande, saknar rösträtt, kan stenas om de varit
              otrogna och arkebuseras för lösaktigt leverne. I Saudiarabien
              är det stora problemet de omfattande brotten mot mänskliga rättigheter
              och kvinnors rättigheter. Där utdöms dödsstraff. 51 dödsstraff
              har verkställts under de senaste fyra månaderna. Kroppsliga bestraffningar
              är vanliga. En man dömdes nyligen till att få ett öga borttaget.
              Det är ett land där politiska partier och demonstrationer är förbjudna,
              men det är också ett land med mycket olja och starka band till
              USA.
            </seg>
            <seg n="718a4c7f">
              Låt mig fråga Göran Persson: Är du beredd att i denna talarstol
              försäkra och garantera att Sverige inte kommer att ha något som
              helst krigsmaterielsamarbete med staten Saudiarabien? Är mänskliga
              rättigheter och feminism viktigare än pengar och affärer?
            </seg>
          </u>
          <note type="speaker" n="d19f1fd0">
            Anf. 15 Statsminister GÖRAN PERSSON (s) replik:
          </note>
          <u who="göran_persson_minister_1996" xml:id="i-b525da99d5a5ca39-7" n="18eea7c2">
            <seg n="28d14e5f">
              Herr talman! Mänskliga rättigheter och feminism är alltid viktigare
              än affärer naturligtvis. Så har det inte alltid varit i alla länder,
              Lars Ohly, det känner vi till, men för svensk politik och för
              svensk politisk linje är detta en självklarhet.
            </seg>
            <seg n="56ad113b">
              När det sedan gäller vapenexport är vi inne på ett fält som är
              utomordentligt laddat höll jag på att säga, för att använda ett
              felaktigt uttryck, eller minerat. Vi får vara mycket försiktiga.
              Därför har vi, innan vi går in i vapenaffärer, en särskild ordning
              där vi har en granskning av andra än Regeringskansliets företrädare.
              Där är också riksdagen med. Vi kommer aldrig att göra en affär
              om vi inte har ett godkännande av den strategiska bedömningen
              från den gruppen.
            </seg>
            <seg n="c99a4c44">
              Jag vet inte om vi just nu ens har någon aktuell affär med Saudiarabien,
              och därför har jag svårt att yttra mig om den saken. Men det ska
              gå via den strategiska kontroll som sker i den parlamentariskt
              sammansatta nämnd som vi har. Det är viktigt. Annars blir det
              ingen affär.
            </seg>
          </u>
          <note type="speaker" n="75504cd6">
            Anf. 16 LARS OHLY (v) replik:
          </note>
          <u who="lars_ohly_e0506b_w" xml:id="i-0675635f097f80e4-1" n="919f2ffb">
            <seg n="487213d5">
              Herr talman! Det som är självklart i ord är dessvärre inte alltid
              självklart i handling. Det har visat sig alltför många gånger.
              Det gäller inte minst det svenska krigsmaterielsamarbetet med
              diktaturer, med stater som konsekvent och systematiskt kränker
              mänskliga rättigheter, kvinnors rättigheter, demokratiska rättigheter.
            </seg>
            <seg n="cf00d997">
              Vi har i dag ett krigsmaterielsamarbete med mängder av länder
              som enligt Amnesty, Human Rights Watch och andra människorättsorganisationer
              på ett systematiskt sätt bryter mot mänskliga rättigheter. Även
              de stater som Göran Persson hänvisade till hade mänskliga rättigheter
              högt på agendan i ord, men i handling bröt de skändligt mot de
              principer som de bekände sig till. Låt inte Sverige bli ett av
              dessa länder. Låt oss vara konsekventa och stoppa krigsmaterielexporten
              till alla diktaturer och alla stater som kränker kvinnors rättigheter
              och mänskliga rättigheter.
            </seg>
          </u>
          <note type="speaker" n="450abd2d">
            Anf. 17 Statsminister GÖRAN PERSSON (s) replik:
          </note>
          <u who="göran_persson_minister_1996" xml:id="i-b525da99d5a5ca39-8" n="18eea7c2">
            <seg n="8f3e0720">
              Herr talman! Jag ska vara så pass öppen mot Lars Ohly att jag
              säger att det här är väldigt svåra frågor. Såsom Lars Ohly beskriver
              det är det inte så svårt att ta ställning det är självklart. Men
              vi kan väl komplicera det hela ytterligare och säga så här: Sverige
              är ett alliansfritt land. Vi har aldrig gått in i militärallianser.
              Vi har stått utanför.
            </seg>
            <seg n="75c1b117">
              En konsekvens av det har varit att vi velat tillverka vår egen
              militära utrustning. Det sker på många ställen i Sverige och vi
              vet också att det håller mycket hög klass. För att kunna fortsätta
              föra en sådan politik och ha en sådan linje är vi beroende av
              att även andra köper dessa produkter. Däri ligger målkonflikten,
              och den har vi aldrig dolt. För att hantera detta har vi en nämnd
              av det slag som jag beskrev.
            </seg>
            <seg n="f1a8eebf">
              Jag är och förblir obrottslig anhängare av svensk alliansfrihet
              och avvisar alla som talar om ett svenskt Natomedlemskap. Konsekvensen
              av detta kommer att vara att vi under överskådlig tid behöver
              ha en egen försvarsindustri.
            </seg>
          </u>
          <note type="speaker" n="53c7ff28">
            Anf. 18 MAUD OLOFSSON (c) replik:
          </note>
          <u who="maud_olofsson_83b1eb_w" xml:id="i-226159d7acc94d4b-0" n="83ab7c4e">
            <seg n="d169d90b">
              Herr talman! Först vill jag meddela att jag gärna tillhör de
              partiledare som förnyar partier därför att jag tror att man måste
              förnya partier och idéer om man ska klara framtiden. Kanske borde
              statsministern ta ett annat exempel än värmepumpen för att visa
              på sin egen förnyelse. Det här är ett bakvänt kylskåp som började
              säljas kommersiellt på 60-talet. Möjligen är det så att statsministern
              är just 40 år efter. Då kan man fundera över om han är rätt man
              och leda Sverige in i framtiden om värmepumpen är exemplet på
              hans förnyelse.
            </seg>
            <seg n="cad1ed47">
              Statsministern började också prata om globaliseringen. Jag tyckte
              att det började väldigt bra. Jag tänkte: Nu kommer det någonting
              spännande. Nu har statsministern något förslag på hur Sverige
              ska möta globaliseringen.
            </seg>
            <seg n="cc4884bc">
              Det enda förslag som jag hörde var ökade skatteutgifter. Det
              är den ena reformen efter den andra listan kan göras lång. Dessutom
              har han kolleger som precis har haft kongress. Deras utgiftslista,
              som vi har räknat samman, slutar på 190 miljarder, om man räknar
              ihop alltihop. Det är alltså över 200 miljarder mer skattepengar
              som statsministern och hans vänsterkartell kommer att behöva framöver.
              Och då vet vi allihop att vi, om vi ska få fler skatteintäkter
              och om vi ska kunna ha en bra välfärd, måste ha människor i arbete.
              Vi vet också att över en miljon människor inte har något jobb
              att gå till i dag. Vi vet att 550 000 människor lever på 64-procentsnivån.
            </seg>
            <seg n="d2ace9ad">
              Statsministern orerar om alliansens hårda politik när det gäller
              människor som står utanför. Jag satt och lyssnade länge och tänkte:
              Snart kommer programmet. Snart kommer de här idéerna om framtiden
              och om hur vi möter globaliseringen. Men det kom inget. Det var
              bara ökade utgifter, bara större möjligheter att ta ut skatter
              från svenska folket.
            </seg>
            <seg n="310f2b83">
              Jag skulle vilja veta: Hur ska ni finansiera alla de här utgifterna
              de är på över 200 miljarder, om ni räknar ihop alla önskelistor
              som ni har från alla era kongresser? Hur ska ni få ihop de här
              pengarna? Vad är egentligen ert svar på globaliseringen? Hur ska
              vi få jobben? Hur ska vi få tillväxten? Hur ska vi få fler skattebetalare,
              så att er budget går ihop i framtiden? Det är min undran.
            </seg>
          </u>
          <note type="speaker" n="8ea6a720">
            Anf. 19 Statsminister GÖRAN PERSSON (s) replik:
          </note>
          <u who="göran_persson_minister_1996" xml:id="i-b525da99d5a5ca39-9" n="18eea7c2">
            <seg n="542bc456">
              Herr talman! Jag har varit tydlig på den punkten när det gäller
              synen på globaliseringen. Svaret är sammanhållning, Maud Olofsson,
              solidaritet. Det handlar om att ingen lämnas efter, att man vet
              att om man förlorar jobbet så har man en ersättning som man kan
              leva på, att man vet att om man blir sjuk så blir man inte lämnad
              ensam. Skulle man drabbas av att man inte kan fortsätta att arbeta
              fast man är ung och får en förtidspension så kan man leva på den.
              Det handlar om att man inte riktar udden mot pensionärerna när
              man diskuterar skattefrågor.
            </seg>
            <seg n="9a120fb2">
              Vi har sagt att det är just denna trygghet, denna vardagssolidaritet,
              som gör att Sverige är ett mer modernt land än många andra. Det
              är just därför som vi inte ser hot i det nya utan möjligheter.
              Ett samhälle som präglas av Maud Olofssons bävermentalitet, som
              hon själv uttrycker det, kommer att se människor som lämnas efter.
              Och när politiken upphöjs så till den milda grad att man satsar
              på att sänka ersättningsnivåerna för att på så sätt pressa ned
              lönerna har man skapat ett nytt Sverige, en annan social modell.
            </seg>
            <seg n="06c7b3a6">
              Vi är beredda att betala skatt för att hålla ihop vårt land.
              Vi är beredda att betala för en stor gemensam sektor. Vi tror
              att ett litet glest befolkat land som Sverige skulle må ohyggligt
              illa av den högerpolitik som alliansen står för. Jag beklagar
              att Maud Olofsson kallar detta för att utveckla det fina gamla
              Centerpartiet.
            </seg>
          </u>
          <note type="speaker" n="e7441755">
            Anf. 20 MAUD OLOFSSON (c) replik:
          </note>
          <u who="maud_olofsson_83b1eb_w" xml:id="i-226159d7acc94d4b-1" n="83ab7c4e">
            <seg n="ddac2331">
              Herr talman! Det fina gamla Centerpartiet har alltid pratat om
              företagsamhet. Det fina gamla Centerpartiet har alltid tyckt att
              småföretagandet har haft en viktig roll för att skapa jobb och
              tillväxt i vårt land. Det tyckte också arbetarrörelsen en gång
              i tiden. Jobb, att man kan försörja sig, att man har en lön och
              kan vara med och bidra var ju någonting viktigt för arbetarrörelsen,
              men det verkar inte vara det i dag. Varje gång statsministern
              kommer till talarstolen pratar han nämligen om de offentliga utgifterna.
              Lägg märke till det! Han pratar om ersättningsnivåer och alla
              de delarna, men han pratar inte om hur vi ska få fler jobb.
            </seg>
            <seg n="044bf105">
              Och så pratar han om att vi måste hålla ihop landet. Ja, men
              snälla statsministern! Det är 550 000 människor som lever på 64
              % i dag 550 000 människor! Det är över en miljon som inte har
              något jobb att gå till. Är det den trygghet som statsministern
              har att erbjuda? Är det inte ett riktigt jobb, att man kan få
              arbetskamrater och få bidra till att Sverige växer i framtiden?
              Byt dagordning för en liten, liten stund och titta på hur vi ska
              skapa framtidstro, hur vi ska kunna få de här nya småföretagen
              i vårt land.
            </seg>
            <seg n="79d08ada">
              När vi sänker skatten sänker vi den för de låg- och medelinkomsttagare
              som finns i Sverige. Varför gör vi det? Jo, därför att vi tycker
              att människor ska kunna leva på sin lön. Kvinnor i offentlig sektor
              och kvinnor i handeln, som har låga löner och betalar världens
              högsta skatter, är de som ska ha skattesänkningarna. De ska kunna
              känna tryggheten att om tvättmaskinen går sönder eller om barnen
              behöver stövlar har de åtminstone någonting att handla för. Det
              är inte samhällets pengar allting. Det har också varit någonting
              som har förenat både bonderörelsen och arbetarrörelsen. Ta inte
              ut mer skatt än nödvändigt! Håll ordning på statsfinanserna! Se
              till att plus och minus går ihop! Det är nämligen inte samhällets
              pengar. Vi ska vara snåla med Sveriges medborgares pengar. Vi
              har ett ansvar för det, och då kan man inte sätta sprätt på pengarna
              som regeringen gör och dessutom vara helt utan dagordning för
              hur vi ska få fler människor i arbete. Jag är otroligt bekymrad
              över regeringens underlåtenhet i det här sammanhanget.
            </seg>
          </u>
          <note type="speaker" n="b444a4e9">
            Anf. 21 Statsminister GÖRAN PERSSON (s) replik:
          </note>
          <u who="göran_persson_minister_1996" xml:id="i-b525da99d5a5ca39-10" n="18eea7c2">
            <seg n="0b7235d9">
              Herr talman! Vi ser fram emot den sammanställning som Maud Olofsson
              nu ska göra ihop med de andra i högeralliansen över era utgiftskrav.
              Det redovisades övertydligt i Svenska Dagbladet i helgen vilken
              miljardrullning ni ägnar er åt. Sedan säger er ekonomiskpolitiska
              talesman, herr Odenberg: Vi stirrar oss inte blinda på budgetsaldot.
            </seg>
            <seg n="d08ffab9">
              Vi kommer att följa vad ni gör. Var så säker, Maud Olofsson.
              En gång i tiden var du med och körde Sverige i botten, men dina
              efterträdare i Regeringskansliet, som arbetade som sakkunniga,
              var med och hjälpte till att ta oss ur krisen det glömmer jag
              inte. Men under din tid gick det snett.
            </seg>
            <seg n="a75374d7">
              Sedan är det väl ändå rätt konstigt att inte Centerpartiet accepterar
              denna beskrivning, att om människor upplever trygghet blir de
              också mer nyfikna och öppna inför det som komma ska. Upplever
              vi otrygghet sluter vi oss. Då är det risker, och då är det faror
              som ligger i det nya. Och det gäller hela landet, Maud Olofsson.
              Det här är inte bara en politik som handlar om Helsingfors högeralliansen
              är ju så förknippad med storstadsperspektivet. Också landsbygden
              har sina intressen. Jag fasar för en utveckling där vi skulle
              få en situation då udden riktas mot de grupper som jag nyss har
              beskrivit. Vilken regionalpolitisk dimension skulle det rymma?
            </seg>
            <seg n="f0ad4397">
              Kom ihåg att den sänkning som ni föreslår för förtidspensionärerna
              är lika stor i kronor som den skattesänkning som den ska betala,
              som representerar exempelvis borttagandet av förmögenhetsskatten.
              Ligger det verkligen i Centerpartiets intresse att de sämst ställda
              förtidspensionärerna ska betala en förmögenhetsskatt i sänkning?
              Det har det aldrig gjort förut, men det kanske är det här som
              är det nya Centerpartiet. Jag har svårt att följa utvecklingen
              det måste jag säga. Utbildning, infrastruktur, starka kommuner
              och bra regionalpolitik kräver en stark gemensam sektor och förmågan
              att också ta ut skatt.
            </seg>
          </u>
          <note type="speaker" n="5585034c">
            Anf. 22 PETER ERIKSSON (mp) replik:
          </note>
          <u who="peter_eriksson_861c0f_w" xml:id="i-09ceda2fa38897bd-0" n="1be8824c">
            <seg n="9e7c00c1">
              Herr talman! Den här dagen skulle ha kunnat vara en historisk
              dag, inte bara för att stockholmarna kan andas lite bättre luft
              än tidigare och kan slippa trängas i köer hela dagarna utan också
              för att det skulle ha kunnat vara så att vi, när vi grävde i fickan
              och plockade upp en liten peng, fick upp en euro för första gången.
              Det var nu som de nya pengarna skulle införas i Sverige. Majoriteten
              här i riksdagen, moderater och sossar och andra, ville ha de nya
              pengarna.
            </seg>
            <seg n="dbbaf0e0">
              Vi har de senaste åren, Socialdemokraterna och Miljöpartiet,
              haft ett omfattande samarbete om den ekonomiska politiken, och
              det har i många avseenden varit bra. Det har gett en klart bättre
              ekonomisk utveckling än i övriga Västeuropa. Men det allra viktigaste
              beslutet under mandatperioden har det svenska folket fattat. Tack
              vare att majoriteten sade nej till euron har vi i dag en ränta
              som är bland de lägsta i världen och klart under räntan i eurozonen.
            </seg>
            <seg n="afe3b5eb">
              Det gör att staten, kommunerna och enskilda har betydligt lägre
              kostnader än vad de skulle ha haft annars. Det handlar om många
              miljarder. Vi ska komma ihåg att bara en enda procents lägre ränta
              för staten innebär 12 miljarder kronor i lägre kostnader.
            </seg>
            <seg n="bdd422c9">
              I ett läge när vi har en alltför hög arbetslöshet har den svenska
              riksbanken de senaste åren kunnat stödja en ekonomisk politik
              för lägre arbetslöshet. Den har kunnat bedriva en penning- och
              valutapolitik som har stött arbete för fler jobb genom lägre räntor
              och en bättre valutapolitik.
            </seg>
            <seg n="8db23cdf">
              För två år sedan sade du, Göran Persson, att kostnaden för att
              ha kvar kronan är ungefär en tusenlapp i månaden i högre räntekostnad
              för en villaägare. Kommer du ihåg det? I dag vet vi att det tvärtom
              blev en betydande vinst för alla som har lån. Du hade fel, och
              svenska folket hade rätt.
            </seg>
            <seg n="ae041bf8">
              Hade du röstat ja till euron även i dag? Det skulle jag vilja
              veta. Ångrar du kanske möjligen dina säkra uttalanden om fördelarna
              med euron?
            </seg>
          </u>
          <note type="speaker" n="8b7b47b7">
            Anf. 23 Statsminister GÖRAN PERSSON (s) replik:
          </note>
          <u who="göran_persson_minister_1996" xml:id="i-b525da99d5a5ca39-11" n="18eea7c2">
            <seg n="24a2b6c2">
              Herr talman! Det är väl ett och annat som inte har varit så där
              alldeles väl avvägt som man har sagt genom åren, Peter Eriksson.
              Det får man väl tillstå. Dock måste jag nog säga att när det gäller
              den grundläggande analysen av diskussionen om den gemensamma valutan
              håller jag fast vid det avgörande argumentet. En liten öppen ekonomi
              kan vara ohyggligt utsatt och kan komma att utsättas för väldiga
              påfrestningar.
            </seg>
            <seg n="b01a5e21">
              Så här långt har det gått bra. Det har gått väldigt bra. Jag
              dristar mig till och med att säga att det rentav kan bero på att
              vi har ett bra samarbete om den ekonomiska politiken. Vi har en
              majoritet i riksdagen som har tagit ansvar för Sveriges ekonomi.
              Men att avskriva hela idén om skyddet av en större valuta i en
              mycket turbulent värld tror jag är lika vårdslöst som att utlova
              vissa räntenivåer på några års sikt. Det passar jag mig för.
            </seg>
            <seg n="6920f651">
              Jag är glad att Peter Eriksson tar upp trängselavgifterna eller
              trängselskatten, vad man nu ska kalla det för. Vi får se hur det
              försöket avlöper. Så här långt har vi fått en illustration till
              vad det kan innebära. Det är ett Helsingfors som fungerar bättre,
              ett Helsingfors som inte präglas av oändliga väntetider i bilköer.
              Det är ett Helsingfors som blir en bättre miljö att leva i för
              inte minst barnfamiljer och äldre. Alla motiven för att pressa
              tillbaka den stora bilismen i Helsingfors är hållbara. Jag har
              väldigt svårt att förstå dem som tror att det bara är att bygga
              ut trafikapparaterna så sväljer en gammal storstad hur mycket
              trafik som helst.
            </seg>
            <seg n="7e283c7d">
              Herr talman! Trängselförsöket i Helsingfors har börjat på ett
              mycket lovande sätt. Det är ett mycket angeläget ärende. Peter
              Eriksson och hans parti har spelat en mycket konstruktiv roll
              i det sammanhanget.
            </seg>
          </u>
          <note type="speaker" n="976866bf">
            Anf. 24 PETER ERIKSSON (mp) replik:
          </note>
          <u who="peter_eriksson_861c0f_w" xml:id="i-09ceda2fa38897bd-1" n="1be8824c">
            <seg n="ff98ccc3">
              Herr talman! En grön politik gör skillnad både i Helsingfors
              och i andra delar av Sverige. Jag förstår att statsministern gärna
              vill tala om trängselavgifterna i dag. Det var annars rätt så
              tufft när vi skulle försöka få igenom beslutet från början både
              i Helsingforss stad och här i riksdagen. Det var beslut som måste
              fattas på två ställen. Det var förhandlingar på två nivåer samtidigt.
              Jag är glad att vi på båda ställena var lika tuffa. I dag är de
              allra flesta med och inser att det var ett riktigt beslut.
            </seg>
            <seg n="5c3aae73">
              Jag tänkte komma tillbaka till räntan, penningpolitiken och valutapolitiken.
              Är inte ändå det vi har sett de senaste åren i grunden ett bevis
              för att det är viktigt att ha en penningpolitik och valutapolitik
              som är anpassad till det egna landet? Se vilka bekymmer och problem
              de har haft i Tyskland år efter år därför att de har haft en ränta
              som inte har varit anpassad till deras ekonomi och deras företag.
            </seg>
            <seg n="aedfdf4d">
              Den konkurrenskraft som de tyska företagen har förlorat har vi
              kunnat få i Sverige genom att den svenska riksbanken har kunnat
              bedriva en penningpolitik som har varit anpassad till svenska
              företag. Vi har i dag en stark byggkonjunktur i Sverige. Det går
              knappt att uppbringa en snickare längre. Det beror delvis på att
              vi har haft så låga räntor nu ett tag. Investeringar har kunnat
              skjuta fart. Arbetslösheten inom området är praktiskt taget utraderad.
              Det börjar bli svårt att få tag på jobbare inom den här sektorn.
            </seg>
            <seg n="1079671f">
              Det är en svensk riksbank, en svensk penningpolitik, en svensk
              valuta som har varit grunden för det. Det vore kul om ni kunde
              erkänna att ni hade fel och att det är bra med en svensk krona
              och en svensk valutapolitik även i framtiden.
            </seg>
          </u>
          <note type="speaker" n="d8b5ddb3">
            Anf. 25 Statsminister GÖRAN PERSSON (s) replik:
          </note>
          <u who="göran_persson_minister_1996" xml:id="i-b525da99d5a5ca39-12" n="18eea7c2">
            <seg n="9d20e3a0">
              Herr talman! Det är väl bra att Peter Eriksson tar upp Tyskland
              som ett jämförande exempel. Därmed faller hans resonemang. De
              tyska problemen är inte penningpolitiska. De tyska problemen är
              strukturpolitiska och finanspolitiska. Man har inte skött sin
              ekonomi, helt enkelt. Då finns det ingen riksbank i världen som
              kan rädda ett land.
            </seg>
            <seg n="92e4f858">
              Det var likadant med Sverige. Vi hade en urusel borgerlig regering
              som körde det mesta i botten efter att några socialdemokratiska
              dessförinnan inte hade skött sig så där bra de heller. Det är
              klart att Riksbanken då inte kunde göra särskilt mycket.
            </seg>
            <seg n="bb5fe993">
              Det är först sedan vi har fått ordning på landets ekonomi och
              fått en tillväxt i ekonomin som man lämnar ett utrymme för Riksbanken
              att bedriva en penningpolitik. Det är på samma sätt i Europa.
              Det tyska problemet fanns också tidigare när man hade en egen
              riksbank. Det finns också nu. Det är strukturpolitiskt och finanspolitiskt.
              Det måste vi komma ihåg.
            </seg>
            <seg n="52d11415">
              Peter Eriksson borde tvärtom lägga debatten i den fållan och
              säga: Titta vad vi har gjort tillsammans som har möjliggjort för
              en riksbank att föra den här politiken. Det är så det hänger ihop.
              Det är den här församlingen som har fattat de svåra besluten.
              Det är ni som har tagit Sverige ur krisen. Därför har Riksbanken
              kunnat anpassa sin penningpolitik. Så hänger det ihop enligt mitt
              sätt att se det.
            </seg>
          </u>
          <note type="speaker" n="c0976c8c">
            Anf. 26 FREDRIK REINFELDT (m):
          </note>
          <u who="fredrik_reinfeldt_15b106_w" xml:id="i-a0037efdf7127d3d-2" n="bc633bf3">
            <seg n="c7c37379">
              Herr talman! Valåret 2006 är här. Många hävdar att det har varit
              valårskänsla under lång tid. Men jag tror att vi ska respektera
              att för väldigt många väljare är det nu processen börjar. Det
              är det svåra i den tid vi lever där så många står långt från partipolitiken
              och känner liten igenkänning i de politiska partierna. Det handlar
              om att nu söka sina egna svar och sin egen väg och att leta efter
              ett politiskt parti och alternativ som passar just mig.
            </seg>
            <seg n="22b1bc9a">
              Jag tror att det kommer att bli ett sökande efter idéer och efter
              ledarskap. Vem ska bestämma i Sverige för de år som nu följer
              fram till år 2010? Men det handlar också väldigt mycket om igenkännandets
              glädje, att faktiskt se en politisk ledare som beskriver något
              som jag också känner i min vardag och de förhoppningar och problem
              jag när för framtiden.
            </seg>
            <seg n="538ce02e">
              För Moderaterna är frihet och trygghet viktiga utgångspunkter
              idémässigt. Friheten som idé har burit mitt parti under hela dess
              existens. Det är idén att människor utifrån egna förutsättningar
              och efter eget huvud ska få forma sin tillvaro och få bestämma
              över sitt eget liv. Det är att faktiskt känna kraften att växa
              i eget ansvarstagande som följer av att man får bestämma själv,
              att man faktiskt får bli den man vill vara.
            </seg>
            <seg n="4eb6c177">
              Det är en trygghet som handlar om att jag vet att när jag blir
              sjuk och gammal så finns en hjälp att få. Då finns det en sjukvård
              som är bra och tillgänglig. Det finns en skola som vårt land kan
              vara stolt över, där barn lär sig att hitta just de egna instrumenten
              och den egna begåvningen för att kunna växa av egen kraft. Man
              ska känna att det förs en politik som gör att det finns en trygghet
              i att många kan få ett jobb.
            </seg>
            <seg n="6785ad0a">
              Här skiljer sig min trygghetsvision från Göran Perssons. Göran
              Persson gör trygghet till en bidragsfråga. Och för många är det
              så i vårt land. Men det är ett alldeles för smalt perspektiv.
              Trygghet är så oändligt mycket mer. Den börjar mycket oftare i
              egna förutsättningar att kunna stå på egna ben.
            </seg>
            <seg n="59c1a393">
              Sök också efter vilket perspektiv som era förtroendevalda närmar
              sig makten med! Det finns de som söker makt därför att de så uppenbart
              blir uppspelta av att ha makt. De är så förtjusta att man ser
              det på dem bara de kommer in i ett rum. Vår utgångspunkt är att
              vi ser makten som att begära mandat för att tjäna människor, inte
              för att härska över dem. Det är viktigt vilket perspektiv man
              har gentemot makten.
            </seg>
            <seg n="635ccdd3">
              När det gäller ledarskap så var Göran Persson lite rolig för
              en stund sedan. Han satte ordet nya framför alla alliansens partier.
              Det var mycket hedrande. Jag hoppas att svenska folket hörde honom.
              Det finns alltså fyra partier som har förmått förnya sig. Jag
              kan tyvärr inte returnera vänligheten och sätta nya framför de
              tre partierna till vänster. Vänsterpartiet tror jag är i en process
              där man försöker bli gamla vpk. För Miljöpartiet och Socialdemokraterna
              känner jag ingen riktning, men inte är det nya de försöker bli.
            </seg>
            <seg n="4d8fcc68">
              Väljarna ska naturligtvis ställa sig frågan: Är det bra eller
              dåligt om partier utmanar invanda föreställningar och förmår utvecklas
              med sin egen tid? Eller är det bra när politiska partier står
              still och säger att de inte behöver utvecklas under den tid vi
              lever? Heder åt partier som vågar utmana för det är oftast en
              svår process invanda egna föreställningar och förnya sig för att
              möta den tid vi lever i och ge de svar som behövs nu! Ni hörde
              var de nya fanns i det ena regeringsalternativet och inte i det
              andra.
            </seg>
            <seg n="036e44e2">
              Det går bra för Sverige. Men det går inte bra för hela Sverige
              och det går inte heller bra för alla svenskar. Det går bra för
              Sverige på samma sätt som det går bra för nordiska länder. Jag
              värjer mig lite mot bilden av att det finns en svensk modell,
              som är avvikande från alla andra. För mig är den ganska nordisk.
            </seg>
            <seg n="7e4312ff">
              Jag har i närtid varit och gjort besök både i Danmark och i Finland.
              Jag besökte också partivänner under det norska valet. Valet var
              inte så roligt för dem. Det var en borgerlig regering som hade
              ungefär samma debatt och samma goda ekonomiska förutsättningar.
              Trots det förlorade de valet. Det är kanske någonting att tänka
              på, Göran Persson. Det går inte alltid som man har tänkt sig.
            </seg>
            <seg n="151b9dda">
              I Finland och Danmark förs det en likartad diskussion. Vi har
              små, öppna ekonomier, en förändringsbenägen industri, duktigt
              affärskunnande och bra och kompetent arbetskraft. Det är hyggligt
              jämställda länder som skapar goda förutsättningar för såväl kvinnor
              som män. Vi har en sorts otvungenhet som jag är väldigt förtjust
              i och som inte gör så stor skillnad på folk och folk.
            </seg>
            <seg n="ff78c397">
              Det är på grund av allt det där som vi sjunger om vår vackra
              nord och hur vi önskar att både leva och dö här. Detta är mer
              nordiskt än svenskt. Det kan bäras i regeringsmakt av såväl vänster
              som höger. Det finns både borgerliga och socialdemokratiska regeringar.
            </seg>
            <seg n="ff5e37e7">
              En skillnad är dock hur man ser på framtidsutmaningarna. I våra
              nordiska grannländer pratas det mycket om globaliseringens effekter
              och hur vi nu ska möta dem med jobbskapande politik. I vårt land
              är inriktningen mer på hur vi ska dölja arbetslösheten med stora
              bidragssystem. Som ni hörde i inledningen i debatten ges det inga
              svar från Socialdemokraterna på hur jobben ska kunna växa fram.
            </seg>
            <seg n="d577fc44">
              Vi har fått ordning på många viktiga saker. Vi har makroekonomisk
              stabilitet och vi har god produktivitet i vårt näringsliv. Men
              vi saknar en bra sysselsättningspolitik. Det är ett knepigt ord
              det där produktivitet. Det är inte varje dag som man känner att
              det är det ord som man vill använda allra mest. Men det betyder
              någonting viktigt; det betyder att merparten av den tillväxt som
              vi har och det faktum att vår ekonomi växer kommer att vi blir
              alltmer effektiva när vi producerar saker. Om ni tänker efter
              så är det precis det som ni nu har sett tio års effekter av. Vi
              gör alltmer på allt färre händer. Det är så den produktivitetsdrivna
              ekonomin ser ut.
            </seg>
            <seg n="a9d63966">
              Problemet är att den blir som en hiss upp för några och ned för
              andra. Det kan ni se runtomkring er. En del märker att det blir
              allt högre tempo på arbetsplatserna och allt större krav och att
              man blir mer produktiv. Med detta följer också bättre löner och
              bättre livsmöjligheter, även om många säger: Glöm inte bort stressen!
              Glöm inte bort hur svårt det är att få livet att gå ihop! Detta
              är den ena utvecklingen som vi har sett under Göran Perssons statsministertid.
              Det är många som åker med hissen uppåt och får det bättre.
            </seg>
            <seg n="7aac66b6">
              Men effekten blir också en hiss som går nedåt. Där åker de som
              märker att de inte får plats i den produktivitetsdrivna ekonomin.
              Jag som just passerade 50 verkar inte räknas in, tänker de. Jag
              får inte riktigt plats. Och jag som är ung och som bara har min
              goda nya utbildning och viljan att arbeta, men ingen erfarenhet,
              får inte komma in. Jag som är lite sjuk ibland och som har känt
              av stressen sorteras bort av arbetsgivare som reagerar på en vänstermajoritet
              som har lagt över kostnaderna för sjukfrånvaron på företagarna
              snarare än att de bärs av skattebetalarna, som förut. Vi sorterar
              bort människorna. Många åker hiss nedför.
            </seg>
            <seg n="4830ab0c">
              Under Göran Perssons tid som statsminister har 500 000 människor
              slussats ut från arbetsmarknaden ut i bidragsförsörjning och ut
              i förtidspensionssystem där de sitter med små möjligheter att
              påverka sitt eget liv och med precis de låga ersättningsnivåer
              som Göran Persson säger att bara andra tänker och föreslår i Sverige.
              Några rör sig uppåt, andra rör sig nedåt.
            </seg>
            <seg n="b63368be">
              Det fräcka är att Göran Persson här står och pratar om alla och
              tillsammans som om han inte var i kontakt med den verklighet som
              den produktivitetsdrivna ekonomin har skapat. Han verkar inte
              vara i kontakt med den tudelning av vårt Sverige tvåtredjedelssamhället
              om ni vill kalla det så som vi redan har. Det man inte ser och
              inte talar om, mina vänner, har man inte heller någon politik
              för att göra någonting åt. Det är den stora skillnaden oss emellan.
            </seg>
            <seg n="96511b29">
              Vi har ställt oss frågan: Hur ska vi kunna skapa ett Sverige
              där faktiskt alla ska få komma till sin rätt? Där ska vi skapa
              vägar tillbaka från utanförskap, och där vägrar vi att acceptera
              att vi stämplar ut människor och att många ska åka hissen ned.
              Hur ska vi skapa ett Sverige som gör att människor får komma till
              sin rätt utifrån egna förutsättningar? Det är därför det är så
              viktigt med maktperspektivet. Börjar man hos människorna i strävan
              att försöka förbättra för dem eller börjar man i egen förtjusning
              över tabeller och siffror, berusad av makten för egen del? Det
              avgör vilken sorts projekt man skapar för sig själv, för sitt
              parti och för sitt politiska alternativ.
            </seg>
            <seg n="2d850301">
              Vi kommer att sätta Sverige i arbete. Vi kommer att föra fram
              förslagen som gör att jobben växer till och som matchar människor
              som kommer från utanförskap så att de får en chans till att få
              komma tillbaka. Vi kommer att skapa en tillväxt som bärs av att
              fler jobba. Vi tror att det är långsiktigt. Det gäller i sättet
              att förstärka såväl för pensionärer som undrar om pensionen blir
              tillräckligt bra och om det finns en skattefinansiell välfärd
              som för alla individer som på det sättet får bättre möjligheter
              att påverka.
            </seg>
            <seg n="e1ce1b19">
              Till sist vill jag säga ett par ord om regeringsfrågan. Den är
              viktig i ett valår. Två stycken alternativ sägs stå mot varandra.
              Vi har tittat igenom lite grann hur vänsterpartierna beskriver
              regeringsfrågan. Utan att överdriva kan jag säga att det inte
              är alldeles glasklart hur de har tänkt sig.
            </seg>
            <seg n="216b662c">
              Ni ger borgerlighetens gamla svar, det vill säga att ni säger:
              Vi förbereder oss inte tillsammans, men vi vill möjligen regera
              om det behövs efter valet. Vad som blir utfallet av det får ni
              se då. Det hånade ni alltid när det var borgerlighetens svar,
              och nu är det det svar som ni själva ger. Det är därför det blir
              saker som: Jo då, fler ska jobba, fast det råkade bli friår. Nej
              då, vi lovar att inte införa trängselskatter men så blir det så
              i alla fall. Det är detta som är skillnaden mellan att ge tydliga
              besked före valet och att inte göra det och sedan anpassa sig
              efteråt.
            </seg>
            <seg n="d4a52595">
              Den andra frågan gäller Vänsterpartiet och Miljöpartiet som nu
              ånyo reser krav på regeringsmedverkan. Menar ni allvar den här
              gången? Varför ska vi tro på er den här gången när ni varje gång
              tidigare när det till slut har gällt ändå har backat? Eller finns
              det nya besked som nu väntar?
            </seg>
            <seg n="d208c429">
              Till sist: Många vill nu lämna Vänsterpartiet. I den stunden
              börjar Göran Persson tala om att han vill ha Vänsterpartiet. De
              ska nu få vara med. Mannen som just förbereder en hundramiljarders
              skattebomb för svenska folket inledde sin replik med att hylla
              Göran Persson för att han närmar sig hans perspektiv. Det är nog
              viktigt att ställa sig frågan om vem som regerar med vem när man
              ska gå till val valåret 2006.
            </seg>
          </u>
          <note type="speaker" n="5faa1a9a">
            Anf. 27 Statsminister GÖRAN PERSSON (s) replik:
          </note>
          <u who="göran_persson_minister_1996" xml:id="i-b525da99d5a5ca39-13" n="18eea7c2">
            <seg n="c35b51b0">
              Herr talman! Jag ger Fredrik Reinfeldt rätt när han säger att
              det går bra för Sverige. Produktiviteten stiger. Det skapas nya
              jobb. Vi har en ekonomi som är i ordning. Det är rätt. När jag
              säger det är det skryt, och när du säger det får vi väl köpa beskrivningen
              av vårt land.
            </seg>
            <seg n="aadeffa0">
              Sedan kan man fråga sig varför det är på detta vis. Jag har försökt
              ge en ideologisk förklaring till varför Sverige klarar sig lite
              bättre. Jag kan gärna vidga det resonemanget till att handla om
              de nordiska länderna. Det är samma bas, nämligen länder med en
              mycket hög beskattning, en stor gemensam sektor och ett gemensamt
              åtagande för att möta internationaliseringen. Jag kritiserar Fredrik
              Reinfeldt och den borgerliga högeralliansen för deras program
              där man tror att man skapar nya jobb genom att pressa lönerna
              för inkomsttagare med de lägsta lönerna. På den frågan, på den
              attacken, svarar över huvud taget inte Fredrik Reinfeldt. Berätta
              varför ni ska ge er på de sämst ställda! Berätta varför det är
              nödvändigt att sparka på dem som redan ligger för att skaffa nya
              jobb! Det är det enda konkreta ni hittills har föreslagit.
            </seg>
            <seg n="76d6eaa6">
              Jag lyssnade mycket uppmärksamt på ditt anförande, Fredrik Reinfeldt.
              Du säger: Och hur ska då de nya jobben skapas? Vad jag förstod
              ska ni så småningom redovisa detta. Hittills är det enbart uppgörelsen
              i Bankeryd som är ett bidrag till den borgerliga högeralliansens
              regeringsprogram, och den riktar udden väldigt tydligt mot de
              människor som du påstår har åkt hissen nedåt. Varför ska förtidspensionärerna,
              om det nu är så att detta är ett utanförskap som plågar dig, bära
              den uppoffring som det betyder att finansiera förmögenhetsskattesänkningen?
              Utveckla det resonemanget och förklara varför just attacken på
              dessa människor skapar nya jobb! Det är ju det som politiken handlar
              om.
            </seg>
          </u>
          <note type="speaker" n="446f3da0">
            Anf. 28 FREDRIK REINFELDT (m) replik:
          </note>
          <u who="fredrik_reinfeldt_15b106_w" xml:id="i-a0037efdf7127d3d-3" n="bc633bf3">
            <seg n="2ee6a55d">
              Herr talman! Göran Persson, det jag gör, och som du inte har
              en politik för, är att jag faktiskt angriper arbetslösheten. Jag
              lägger faktiskt en grund för att jobben ska bli fler. Du må se
              förvånad ut, men det är ju så att din politik mest är inriktad
              på att dölja denna arbetslöshet genom att med stora volymer i
              arbetsmarknadsåtgärder och i stort utanförskap få det att se ut
              som om människor inte är arbetslösa. Det är ditt besked. Vi har
              inte hört ett enda förslag på hur jobben ska kunna växa till.
            </seg>
            <seg n="7430ba24">
              Du säger: Ni har bara Bankeryd. Ja, det är den största enskilda
              överenskommelse som någon opposition har ingått. Där finns grunderna
              för en jobbskapande politik, lägre inkomstskatt för låg- och medelinkomsttagare,
              åtstramning av bidragssystem och också ökad kontroll någonting
              som du för några år sedan talade skarpt emot, men som ni numera
              säger förmodligen behövs. Med det matchas en politik som tar bort
              mycket av regelkrångel för företagare, lättar skatter som vi vet
              i dag påverkar företag att inte vilja växa sig större och tar
              bort en del av den överlastning av kostnader och ansvar som ni
              har gjort från skattemedel till företagare, bland annat när det
              gäller ersättningen för sjukfrånvaron. Vi vet att många företag
              använder detta som ett argument för att inte vilja växa och öka
              sysselsättningen. Jag har åkt runt och pratat med företagare över
              hela landet. Det handlar om regelkrånglet, att det är för dyrt
              och att det ger för lite tillbaka. Om man gör någonting åt det
              finns förutsättningar för att de kan öka antalet anställda.
            </seg>
            <seg n="1987f589">
              Vi har faktiskt en unik chans nu, eftersom konjunkturen är bättre,
              att också få denna konjunktur att dra in människor på arbetsmarknaden
              som annars är dömda till djupt utanförskap med den politik du
              för. Stå inte här och prata dig bred för att alla ska vara med!
              Du för inte en sådan politik. Du har stenhårt sorterat Sverige
              i dem som har vunnit på produktivitetsstriderna i ekonomin och
              dem som blir utanför och som du nästan aldrig talar om. Du talar
              om dem mer som en anklagelse och som om att de bara finns i vår
              värld och i alliansens förslag. Faktum är att det är under din
              tid som statsminister som denna skarpa utslussning från svensk
              arbetsmarknad har skett. Och det som skiljer dig från mig är att
              du inte vill göra någonting åt det. Med detta är du nöjd. Det
              ser åtminstone inte ut som om de är arbetslösa, mina vänner, så
              varför prata om de stackarna? Jag kan aldrig acceptera en sådan
              hållning.
            </seg>
          </u>
          <note type="speaker" n="cfa440dd">
            Anf. 29 Statsminister GÖRAN PERSSON (s) replik:
          </note>
          <u who="göran_persson_minister_1996" xml:id="i-b525da99d5a5ca39-14" n="18eea7c2">
            <seg n="8bb5fc4a">
              Herr talman! Moderaterna, och därmed den borgerliga högeralliansen,
              har inte en politik mot arbetslösheten. Ni har en politik mot
              de arbetslösa. Det är så det upplagt. Jag är den förste att vara
              djupt engagerad i kampen för full sysselsättning. Det är en svår
              arbetsuppgift i en värld som präglas av öppenhet och stenhård
              internationell konkurrens där jobb kommer och försvinner med en
              väldig fart. Men om man ska se dessa nya utmaningar som möjligheter
              får man inte rikta udden mot de arbetslösa som ni gör, Fredrik
              Reinfeldt. Då blir arbetslösheten en mara för många människor.
              Då blir arbetslösheten någonting som kommer att driva fram motsättningar
              och konflikter i samhället. Då blir arbetslösheten någonting som
              man döms till och som man får vara kvar i.
            </seg>
            <seg n="9e589ab6">
              För vår del handlar det om att ständigt säga till människor:
              Ja, du kan bli arbetslös, men du lämnas inte ensam. Du tvingas
              inte gå ifrån huset. Du tvingas inte att överge din livsstil om
              du blir sjuk.
            </seg>
            <seg n="dabda07e">
              Allt detta skapar ju ångest, oro och rädsla för internationalisering
              och globalisering. Allt detta ligger ju i er politik. Och om man
              sedan skrapar lite på ytan så kommer det. Det är skattesänkningar
              det handlar om den gamla högern i ny tappning. Men aldrig någonsin
              under min tid som partiledare uttrycks så tydligt attacken på
              de arbetslösa som nu. Ni har aldrig förut vågat säga att ni satsar
              på en låglönelinje. Det gör ni nu, och det är inget recept för
              Sverige. Om det inte är det jag påstår, nämligen låglönelinjen,
              efterlyser jag fortfarande det recept som ni vill luta er mot
              för att skapa jobb.
            </seg>
            <seg n="c19af98d">
              Det går bra för Sverige. Det kan gå ännu bättre, men då krävs
              det att vi håller ihop och att vi i solidaritet ser oss själva
              i andra.
            </seg>
          </u>
          <note type="speaker" n="f736d212">
            Anf. 30 FREDRIK REINFELDT (m) replik:
          </note>
          <u who="fredrik_reinfeldt_15b106_w" xml:id="i-a0037efdf7127d3d-4" n="bc633bf3">
            <seg n="acadf715">
              Herr talman! Göran Persson har, som brukligt i den här formen
              av debatt, nu förbrukat sin talartid. Han brukar göra så, och
              sedan får vi andra fortsätta i två timmar till. Under sina 40
              minuter har han inte sagt ett enda ord om hur jobben ska bli fler
              i Sverige. Han har inte sagt ett enda ord, och så efterfrågar
              han vår plan. Den har vi redovisat i Bankeryd, och den har jag
              nämnt här. Det är i tydliga punkter, för att det ska bli mer lönsamt
              att arbeta, sänkta skatter, åtstramningar av bidragssystem, företagsskattepolitiken
              och också matchningsstödet och omläggningen av arbetsmarknadspolitiken.
              Det är en lång rad frågor som behöver förändras och utvecklas
              för att jobben ska växa till. Vi har redovisat det. Vi tittar
              på internationell erfarenhet och ser att detta kan ge jobb. Det
              kan ge möjligheter att komma tillbaka. Mot detta står ett parti
              som inte har några svar på hur jobben ska växa till.
            </seg>
            <seg n="1c3c0635">
              Göran Persson visar faktiskt upp hur trygghetsfrågan kommer att
              se ut i valet i höst. För socialdemokratin är trygghet nu helt
              isolerat till vetskapen om att jag kan bli bidragsförsörjd. Det
              finns ingen vision bortom bidragsförsörjningen. För mig är trygghet
              att veta att det jag kan duger på arbetsmarknaden och att jag
              har möjlighet att få jobb. För mig är trygghet att veta att det
              finns en sjukvård som är tillgänglig och bra för mig när jag behöver
              den. För mig är trygghet att veta att skolan gör att mina barn
              lär sig tillräckligt mycket för att rusta sig för sin framtid.
            </seg>
            <seg n="9bd68f02">
              När blev trygghetsvisionen begränsad till bidragsutbetalningar
              i vårt Sverige? För mig är det att förminska vårt uppdrag. Jag
              kan inte bygga en politik så smalt. Vi måste jobba på att tillsammans
              sätta Sverige i arbete och lägga grund för en trygghet i alla
              skeden av livet så att människor kan komma till sin rätt.
            </seg>
          </u>
          <note type="speaker" n="e9500e4d">
            Anf. 31 LARS OHLY (v) replik:
          </note>
          <u who="lars_ohly_e0506b_w" xml:id="i-0675635f097f80e4-2" n="919f2ffb">
            <seg n="2d19db0f">
              Herr talman! De nya Moderaterna avvisar alla försök till nytänkande,
              till exempel idén om att skapa ökad demokrati på arbetsplatserna,
              idén om att demokratin ska utsträckas också till ekonomins område,
              idén om att kvinnors löner ska vara minst i paritet med mäns löner,
              idén om att alla människor ska ha rätt till tandvård utan att
              behöva ruinera sig och idén om en kortare arbetsdag som ger möjlighet
              till fritid, hem, familj och annat. Det är omöjligt. Nya Moderaterna
              avvisar allt nytt.
            </seg>
            <seg n="ef83c036">
              I stället vill man skapa jobb genom att ytterligare förstärka
              ekonomin hos de stora företagen. Sänk företagens beskattning,
              säger Fredrik Reinfeldt. Är det pengar som är problemet i företagen
              i dag, när aktieutdelningarna under förra året översteg 100 miljarder
              och i år beräknas uppgå till 170 miljarder? Dessa skattesänkningar
              ska betalas genom att de arbetslösa och sjuka inte bara tar hissen
              nedåt utan låses in i källaren med låga ersättningsnivåer. De
              sjuka och de arbetslösa ska bestraffas, och vi vet att det leder
              till att de som har de lägsta lönerna på arbetsmarknaden kommer
              att få svårare att höja sina löner. Det är Fredrik Reinfeldts
              recept.
            </seg>
            <seg n="460e0b46">
              Vi ska skapa nya jobb, säger du. Du har inte gett ett enda exempel
              på hur ett nytt jobb ska skapas. Du har bara gett exempel på hur
              människor ska bestraffas.
            </seg>
          </u>
          <note type="speaker" n="6fa2f5bb">
            Anf. 32 FREDRIK REINFELDT (m) replik:
          </note>
          <u who="fredrik_reinfeldt_15b106_w" xml:id="i-a0037efdf7127d3d-5" n="bc633bf3">
            <seg n="ecb39e40">
              Herr talman! Jag vill hälsa Lars Ohly välkommen tillbaka från
              partikongressen. Du verkar glad och uppsluppen efter detta. Det
              är väldigt tydligt att din syn på jobb, så som ni har etablerat
              den, är att det via kraftiga skattehöjningar ska kommenderas fram
              jobb i offentlig sektor. Och en man som tror att det är så man
              gör hör naturligtvis inte andra argument som handlar om hur företagandet
              ska kunna växa och hur man ska få en drivkraft att bli entreprenör
              som faktiskt startar något eget och försöker anställa fler. Det
              finns så att säga inte i din bild av verkligheten.
            </seg>
            <seg n="64586f17">
              Din beskrivning av de nya Moderaterna är korrekt i den meningen
              att vi inte ställer upp på Vänsterpartiets program så som det
              har formulerats på er partikongress. Det är helt riktigt. Det
              märkliga är varför Göran Persson inte tydligare markerar distans
              mot det gigantiska utgiftskalas som ni nu förbereder för svenska
              folket. Maud Olofsson nämnde att det närmar sig 200 miljarder.
              Det är väl i alla fall entydigt så att det hamnar i 100-miljardersklassen.
              Det bygger väldigt mycket på precis det vi hade en diskussion
              om i höstas, att det ska samordnas med en politik som utsläcker
              grunderna för privat äganderätt och inför fondsocialism den gamla
              roliga idén från 70-talet är på väg tillbaka. Ni tar upp allt
              gammalt dåligt kommunistiskt idégods som lämnades under 90-talet.
              Det kommer nu tillbaka. Och detta menar du är en förnyelse och
              en politik för jobb.
            </seg>
            <seg n="ffa08baf">
              Jag tror att du kommer att märka att när du ska försöka ta dig
              in i Göran Perssons regering så blir det förmodligen så att mycket
              av detta måste överges. Men det vore intressant att höra vad du
              kommer att kräva för att ingå i denna regering. Är det så att
              det måste bli skattehöjningar för att de här jobben ska komma
              fram? Är det så att det måste bli arbetstidsförkortning för att
              ni ska stödja s-regeringen? Och är det så att individualiseringen,
              som det heter, eller kvoteringen av föräldraförsäkringen är ett
              krav från er för att ingå i en regering? Det vore intressant att
              få veta eftersom du försöker komma in i regeringen och Persson
              allt tydligare markerar att du ska få vara med.
            </seg>
          </u>
          <note type="speaker" n="a58bab5a">
            Anf. 33 LARS OHLY (v) replik:
          </note>
          <u who="lars_ohly_e0506b_w" xml:id="i-0675635f097f80e4-3" n="919f2ffb">
            <seg n="07e0cde5">
              Herr talman! Det är intressant hur man använder orden, herr talman.
              Kommendera fram jobb, sade Fredrik Reinfeldt. Ja, vi har byggt
              upp en gemensam sektor i Sverige utifrån behov, nämligen att människor
              behöver sjukvård när de blir sjuka. Människor behöver barnomsorg
              för att kunna arbeta. Människor behöver omsorg både i början och
              i slutskedet av livet. Och de behoven finns kvar. Det behövs fler
              människor inom vården, omsorgen och skolan. Det behövs fler anställda
              inom offentliga verksamheter. Är det bara en förlust och en kostnad,
              Fredrik Reinfeldt? Nej, det är också så att offentlig verksamhet
              och offentliga investeringar är positiva för tillväxten. Om man
              skapar utrymme för offentliga investeringar och fler jobb inom
              offentlig verksamhet har man också skapat förutsättningar för
              privat företagande.
            </seg>
            <seg n="d56f6f9d">
              Det sambandet ser ni aldrig. Ni ser aldrig sambandet att vi genom
              skattepengar försöker investera i sådant som är nödvändigt för
              privat företagande, till exempel att de anställda ska ha en barnomsorg
              för att kunna gå till jobbet, till exempel att man ska kunna rehabiliteras
              om man blir sjuk eller arbetsskadad för att kunna komma tillbaka
              och till exempel genom att vi tar ansvar för de offentliga investeringar
              som är nödvändiga för att något företag ska kunna finnas i någon
              del av Sverige. Det handlar om vägar, järnvägar och telekommunikationer
              investeringar som inget företag kan bära ensamt. Det perspektivet
              har inte Moderaterna över huvud taget, och därför står ni också
              tomhänta.
            </seg>
            <seg n="0675e5d2">
              När det gäller regeringsfrågan går vi till val tre partier: Socialdemokraterna,
              Vänsterpartiet och Miljöpartiet med en historia av överenskommelser,
              men vi säger också: Ni väljare kan påverka hur styrkeförhållandena
              ser ut efter valet. Det är inte som hos borgerligheten, där man
              röstar på Kristdemokraterna och får Moderaternas biståndspolitik,
              där man röstar på Centern och får Folkpartiets kärnkraftspolitik
              eller där man röstar på Folkpartiet och får Kristdemokraternas
              familjepolitik.
            </seg>
          </u>
          <note type="speaker" n="5c44edc5">
            Anf. 34 FREDRIK REINFELDT (m) replik:
          </note>
          <u who="fredrik_reinfeldt_15b106_w" xml:id="i-a0037efdf7127d3d-6" n="bc633bf3">
            <seg n="ee203c09">
              Herr talman! Detta var nästan ordagrant det förra borgerliga
              svaret, som i decennier har hånats av ledande vänsterpolitiker
              för att vara helt otillräckligt. Ni får rösta på partier, och
              sedan får ni se efteråt vad det blir.
            </seg>
            <seg n="0213db04">
              Mot detta står en väl förberedd allians för Sverige som ger väljarna
              entydiga svar. Man vet vilken politik man får, och man får höra
              om den före valdagen. Detta kommer att upprepas väldigt många
              gånger inför valdagen.
            </seg>
            <seg n="f2bc9c0e">
              Du gav inte några besked om ifall det var så att det är tillräckligt
              viktigt för er att höja skatter för att få fram jobb, att genomföra
              en arbetstidsförkortning eller att styra föräldraförsäkringen
              för att villkora er medverkan i en regering.
            </seg>
            <seg n="23386a99">
              Till sist: Vi har i vårt budgetalternativ skapat utrymme för
              att tillföra resurser så att kvaliteten och resultaten ska kunna
              förbättras i skola och sjukvård. Vi har tillfört resurser som
              säkert kommer att användas för att det möjligen också blir fler
              som anställs inom skola och sjukvård jag har inga problem med
              det. Men jag har ju också en politik som gör att den privata sysselsättningen
              växer, och jag har ingen idé om att socialisera näringslivet.
            </seg>
            <seg n="3d792ae4">
              Det är det som är ditt problem, Lars Ohly. Man kan inte utsläcka
              den privata äganderätten och tro att ingenting händer.
            </seg>
          </u>
          <note type="speaker" n="cbfcb741">
            Anf. 35 PETER ERIKSSON (mp) replik:
          </note>
          <u who="peter_eriksson_861c0f_w" xml:id="i-09ceda2fa38897bd-2" n="1be8824c">
            <seg n="89a48a77">
              Herr talman! Fredrik Reinfeldt valde att recensera övriga partier.
              Han vill gärna beskriva Moderaterna som förnyade och moderna,
              och det kan jag förstå. Men stämmer det?
            </seg>
            <seg n="0111f781">
              Moderaterna är sedan länge det mest enkönade partiet. Inget annat
              parti är så mansdominerat. Det är kanske inte så modernt. Dagens
              Eko rapporterade nyligen att Moderaterna i valet i höst inte har
              en enda kandidat med utländsk bakgrund som står på valbar plats
              till riksdagen inte en enda kandidat i hela Sverige. Det är därför
              knappast något storstads- eller Helsingforssparti i modern mening.
              Helsingfors, Göteborg och Malmö präglas i dag av mångfalden, men
              i ledningen för Moderaterna ser man sällan någon som kommer från
              någon annan plats än de mest välbärgade och segregerade delarna
              av storstäderna. Moderaterna präglas inte av den svenska mångfalden
              snarare motsatsen, och det skulle väl då vara en utpräglad enfald.
              Det kanske också är bakgrunden till att man inte har så mycket
              kunskap om hur Sverige ser ut utanför dessa reservat, och att
              man ofta får en känsla, när Fredrik Reinfeldt talar, av att han
              gärna beskriver sina studiebesök runtom i tillvaron i Sverige.
            </seg>
            <seg n="f9aa70c0">
              Det kanske inte är någon slump att partiet ägnar sig åt att voja
              sig över att de rikaste kommunerna i Sverige får vara med och
              betala så att alla kan ge en hygglig service till våra gamla och
              att vi har en skola som är någorlunda lika i hela Sverige.
            </seg>
            <seg n="4b9ec76d">
              Ledarna för Moderaterna i Helsingfors, Göteborg och Malmö samlades
              förra veckan och sade: Stopp för den regionala fördelningspolitiken!
              De ser den som destruktiv och storstadsfientlig.
            </seg>
            <seg n="fdbd8c19">
              I dag kan man läsa i DN att det moderatledda Danderyd vägrar
              att låta Moderaternas täbybor parkera vid sin infartsparkering
              till tunnelbanan. Är det den moderata politiken i praktiken, ett
              slags allas krig mot alla? Är det det som är de nya Moderaterna?
            </seg>
          </u>
          <note type="speaker" n="903f0c08">
            Anf. 36 FREDRIK REINFELDT (m) replik:
          </note>
          <u who="fredrik_reinfeldt_15b106_w" xml:id="i-a0037efdf7127d3d-7" n="bc633bf3">
            <seg n="0a7e8fd1">
              Herr talman! Får jag bara slå fast att detta inte är en korrekt
              bild. Vi har personer som kommer från alla delar av Sverige som
              representerar Moderaterna, också här i riksdagen. Vi har människor
              som kommer från andra länder som representerar oss, i kommuner,
              i landsting och som jag hoppas ska visa sig om vi får ett bra
              valresultat, också här i Sveriges riksdag.
            </seg>
            <seg n="44d8dce9">
              Vi har ständigt närvarande hela Sveriges perspektiv när vi utformar
              vår politik. Det har jag visat i praktisk handling. Det handlar
              inte om att resa och beskriva. Det handlar om att söka upp människor
              i deras vardag och att låta det påverka utformningen av politiken.
              Din beskrivning i den delen är helt enkelt inte korrekt.
            </seg>
            <seg n="b8c32364">
              (Applåder)
            </seg>
          </u>
          <note type="speaker" n="de0fbdd5">
            Anf. 37 PETER ERIKSSON (mp) replik:
          </note>
          <u who="peter_eriksson_861c0f_w" xml:id="i-09ceda2fa38897bd-3" n="1be8824c">
            <seg n="cabc5f80">
              Herr talman! Det är ju bra i så fall. Men menar då Fredrik Reinfeldt
              att Dagens Eko hade fel, att de hade räknat fel när de sade att
              på valbar plats finns det inte en enda kandidat i hela Sverige
              på Moderaternas listor som har utländsk bakgrund? Hade de fel
              då? Och stämmer det inte fortfarande att Moderaterna är det mest
              enkönade partiet i svensk politik?
            </seg>
          </u>
          <note type="speaker" n="43e1dfda">
            Anf. 38 FREDRIK REINFELDT (m) replik:
          </note>
          <u who="fredrik_reinfeldt_15b106_w" xml:id="i-a0037efdf7127d3d-8" n="bc633bf3">
            <seg n="d4b3caba">
              Herr talman! Nej, det stämmer inte. Det blir en väldigt intressant
              diskussion om vad som är valbar plats. Det var någonting jag lärde
              mig väldigt snabbt när jag kom in i politiken, att här går en
              massa partier runt och tror att de har en massa givna mandat.
              Det visar sig alltid vara precis de mandat de fick i förra valet.
              Jag kan berätta en hemlighet för er, att det kan gå både upp och
              gå ned. Senast gick det ned för Moderaterna. Det har man nu räknat
              som valbar plats. Skulle vi gå framåt kommer det att visa sig
              att det bland annat öppnar möjligheter för människor som har kommit
              från andra länder att komma in i riksdagen. Det blir lätt så när
              man har backat i valresultat att det blir kvar folk som redan
              representerar en medan man i val där man går framåt får in många
              nya. Det hoppas vi att vi ska kunna åstadkomma med väljarnas stöd
              i höst. Då kommer det att visa sig att vi har en väsentligt bredare
              representation än vad som här har återgivits.
            </seg>
            <seg n="b8c32364">
              (Applåder)
            </seg>
          </u>
          <note type="speaker" n="13e2eb59">
            Anf. 39 LARS LEIJONBORG (fp):
          </note>
          <u who="lars_leijonborg_2613f6_w" xml:id="i-39abd14f2198fd7e-2" n="7d8e1a8e">
            <seg n="fb87ef6e">
              Herr talman! För oss som arbetar politiskt är ju ett valår ett
              spännande tillfälle. Jag ser verkligen fram emot det här året.
              Ett val är en demokratisk högtidsstund där debatten förs och många
              människor dras in i samhällsarbete och i en demokratisk process.
              Låt oss hoppas att debatten blir så sjyst som möjligt, att vi
              får en ren valrörelse där väljarna kan känna att de får alternativen
              bra belysta.
            </seg>
            <seg n="c20f5748">
              Jag var med i Bankeryd, och jag måste väl säga att en hel del
              av det som har sagts om Bankerydsöverenskommelsen här känner jag
              över huvud taget inte igen. Det talas om skattesänkningar som
              är fem gånger så stora som dem vi berörde i Bankeryd, och det
              talas om besparingsåtgärder som jag inte alls känner igen.
            </seg>
            <seg n="78b49e2f">
              Att det här valåret ska bli spännande beror också på att vi lever
              i en tid som är otroligt spännande. Ute i världen går faktiskt
              en hel del åt rätt håll. Hoten är också stora, men väldigt många
              människor har på senare år fått ett bättre liv ute i världen,
              i länder där vi kanske trodde att fattigdom på något sätt var
              något permanent och att hopplösheten alltid skulle råda. Sådana
              länder har rest sig och visat att med frihandel, marknadsekonomi
              och satsning på kunskap kan man komma väldigt långt.
            </seg>
            <seg n="8b3ca5c6">
              För mig handlar det här valet väldigt mycket om hur Sverige ska
              rusta sig så att också vi blir vinnare i globaliseringens tid.
              Jag var just på en försvarskonferens i Sälen. Där talade man mycket
              om hur de soldater som vi skickar ut i världen på fredsfrämjande
              operationer ska vara så väl förberedda och väl utrustade som möjligt.
              När jag satt där och lyssnade på en del inlägg slog det mig att
              det egentligen är en bild för Sverige över huvud taget. För det
              som händer där ute kan man använda just kriget som metafor.
            </seg>
            <seg n="833c14e1">
              På många sätt är det en tuff konkurrens som Sverige möter. Bilden
              är inte alls så rosenskimrande som Göran Persson vill måla upp
              den. Sverige är på intet sätt bäst i världen, inte ens bäst i
              Europa.
            </seg>
            <seg n="4937bd48">
              Jag tittade på statistik. I de senaste tillväxtsiffrorna per
              kvartal som Eurostat, EU:s statistikorgan, har tagit fram var
              det av de nuvarande EU-länderna 15 som hade en snabbare tillväxt
              än vad Sverige har, därav också några av de gamla EU-länderna.
              Så det är inte så att Sverige på något sätt är unikt.
            </seg>
            <seg n="10e148a7">
              Det som händer just nu är att vi har en bra konjunktur i världen
              och i vår del av världen. Det drar vi nytta av. Men konjunkturer
              kommer och går. Om man lyssnar på, jag höll på att säga Konjunkturinstitutets
              chef Göran Persson, så kan man tro att svenska folket ska ta ställning
              till om vi ska ha högkonjunktur eller lågkonjunktur. Men det röstar
              vi ju inte om. Vi röstar för att få fram en regering i det här
              landet som ser till att den långsiktiga trenden är bra för Sverige.
              Konjunkturer kommer och går, men utanförskapet verkar bestå i
              vårt land. Konjunkturer kommer och går, men vår position i välfärdsligan
              består. Vi har stagnerat som ett medelland i vår del av världen.
              Jag tycker inte att vi ska nöja oss med det. Jag är övertygad
              om att Sverige kan väldigt mycket bättre än så.
            </seg>
            <seg n="2a2f7308">
              En nyckelfaktor i det sammanhanget är just vilka förutsättningar
              vi ger de svenskar som ska föra det krig vars syfte är att öka
              välfärden i vårt land, göra det friare och tryggare. Vilken energipolitik
              för vi? Vilken småföretagarpolitik för vi? Och inte minst: Vilken
              kunskapspolitik för vi?
            </seg>
            <seg n="f192bf2e">
              I den tid vi nu lever är kunskapen den produktionsfaktor som
              betyder mer och mer för varje år, ja varje dag som går. Det inser
              man runtom i världen, men jag har en känsla av att i Sverige har
              de som styr ännu inte riktigt insett det.
            </seg>
            <seg n="1a53eb72">
              Våra danska vänner som har tagit globaliseringen på större allvar
              än vad vi har gjort och tillsatt en särskild globaliseringskommission
              har nyligen lanserat en intressant idé. Vi har i den svenska statsbudgeten
              det vi kallar för gröna räkenskaper. Jag tycker att det är en
              bra idé att vi i budgetpropositionen redovisar politikens effekter
              på miljön. På motsvarande sätt har nu danskarna tänkt ha ett kompetensbokslut.
              Man ska försöka bedöma hur det går med kunskapen i landet. Man
              har insett att kunskapen är den viktigaste konkurrensfaktorn.
            </seg>
            <seg n="45afb655">
              Jag fruktar att om vi vågade göra ett kompetensbokslut skulle
              det bli en hel del röda siffror. Antalet patentansökningar sjunker.
              Kvaliteten i högskolan får mycket kritik.
            </seg>
            <seg n="290f53f9">
              Göran Persson talade i förbigående om att vi har en export som
              vi får bra betalt för. Det är ett stort problem i Sverige för
              närvarande att vi inte får särskilt bra betalt för vår export.
              Exportpriserna har stagnerat medan priserna på importen, det vi
              köper, har gått upp. Många gör analysen att detta beror på att
              kunskapsinnehållet i den svenska exporten är för lågt. Även på
              den punkten skulle det bli bekymmersamma siffror i vårt kompetensbokslut.
            </seg>
            <seg n="751fd173">
              Nu tänker en del av er: Ska han nu börja tjata om sin skola igen?
              Ska han ta allt det där gamla? Ja, jag ska tala om skolan. Men
              jag ska inte tala om gamla grejer, utan jag ska bara tala om några
              saker som har hänt efter det att vi hade partiledardebatt här
              förra gången. Då hände någonting som var lite intressant, trots
              allt, nämligen att Göran Persson erkände: Allt står inte väl till
              i den svenska skolan. Det finns en hel del bekymmer. Strax innan
              hade han stått i denna talarstol och läst upp en regeringsförklaring
              där han sade att utvärderingen av vad vi åstadkommer i den svenska
              skolan måste bli bättre och att vi ska ha nationella prov i årskurs
              3.
            </seg>
            <seg n="72e8ba67">
              Ett tag efter partiledardebatten hade så Socialdemokraterna partikongress,
              och där försökte man lägga om sin skolpolitik i den anda som Göran
              Persson hade antytt. Ibrahim Baylan var uppe och kämpade i talarstolen
              för en mer kunskapsinriktad politik. Men samma socialdemokratiska
              gräsrötter som på den förra partikongressen hade beslutat att
              grundskolan inte skulle ha någon utvärdering över huvud taget,
              höll jag på att säga, och helst skulle vara betygsfri sade nej
              till förslaget om nationella prov i årskurs 3.
            </seg>
            <seg n="a7812b0d">
              Detta är en oerhört viktig fråga. Ytterst handlar den nämligen
              om: Vågar vi ta reda på vad vi åstadkommer i den svenska skolan?
              Har vi instrument som ser till att de som halkar efter får den
              hjälp de behöver?
            </seg>
            <seg n="a2043b01">
              Rädda Barnen har skrivit till oss och bett oss ta upp de utsatta
              barnens situation i den här debatten. Inte minst för de utsatta
              barnens skull är det otroligt viktigt att vi följer varje barn
              och ser varje individ, och det var detta man ville åstadkomma
              med det här förslaget. Men den högsta socialdemokratiska instansen
              sade nej, och Ibrahim Baylan och Göran Persson fick gå slokörade
              därifrån.
            </seg>
            <seg n="c93d3bc7">
              Sedan gick det några veckor till, och Ibrahim Baylan skulle här
              i riksdagen föra i land det som egentligen är det enda stora projekt
              han har som skolminister under denna mandatperiod, nämligen att
              ge Sverige en ny skollag. Detta har man hållit på med i sju år,
              och det är en oerhört viktig fråga. Den avgör vilka utvärderingsmöjligheter
              vi ska ha. Den avgör vilket stöd vi kan ge utsatta elever, dem
              som drabbas av mobbning eller sexuella trakasserier. Den avgör
              hur mycket av arbetsro vi kan åstadkomma i skolan. Nu klagar många
              lärare och skolledare på att man inte har några instrument att
              hjälpa utsatta elever eller tillräckligt med instrument för att
              upprätthålla arbetsron.
            </seg>
            <seg n="23e5085e">
              Men Ibrahim Baylan misslyckades också med den uppgiften. Han
              måste konstatera att han inte får igenom någon ny skollag. Alla
              de viktiga och grundläggande frågor som har debatterats på senare
              år om hur vi ska få en bättre skola förblir olösta.
            </seg>
            <seg n="249b9514">
              Det har gått tre månader sedan Göran Persson sade: Det står inte
              rätt till i den svenska skolan. Vi måste ta tag i den delen av
              kunskapspolitiken och se till att vi får en bättre skola som hjälper
              de elever som kommer efter men också, vill jag säga, ger utmaningar
              till de duktigaste eleverna så att de också känner att det är
              meningsfullt att fullfölja sin skolgång. Ingenting av det här
              blir gjort.
            </seg>
            <seg n="97cf9ab1">
              För mig är detta en nyckelfaktor om Sverige ska klara sig i globaliseringens
              tid, om Sverige ska bli vinnare eller om vi ska fortsätta att
              stagnera, fortsätta att bara vara ett medelbra land med stort
              utanförskap, hög arbetslöshet, växande klyftor och ett växande
              antal människor i bidragsberoende. Vågar vi inte ta upp utmaningen
              från kunskapssamhället och se till att vi utrustar de svenskar
              som ska kämpa i marknadskriget där ute med mycket, mycket bättre
              förutsättningar kan det gå illa för Sverige i globaliseringens
              tid.
            </seg>
            <seg n="2eb7f651">
              Den goda nyheten är dock att det i valet i september finns ett
              alternativ, ett alternativ som satsar på jobben och som inte minst
              satsar på kunskap.
            </seg>
          </u>
          <note type="speaker" n="43b6bccb">
            Anf. 40 LARS OHLY (v) replik:
          </note>
          <u who="lars_ohly_e0506b_w" xml:id="i-0675635f097f80e4-4" n="919f2ffb">
            <seg n="0de94276">
              Herr talman! Vi hörde nyss Fredrik Reinfeldt säga att skillnaden
              mellan maktalliansen och vänstermajoriteten är att alliansen är
              överens i förväg om sin politik. I måndags var Lars Leijonborg
              och jag tillsammans uppe i Sälen och lyssnade bland annat på Fredrik
              Reinfeldt när han sade inte bara att Moderaterna står fast vid
              sitt krav på att biståndet ska minska med 8 miljarder utan dessutom
              att biståndssektorn har mer pengar än man kan göra av med. Vidare
              sade han att av återstående biståndsmedel bör en del användas
              för militära insatser internationellt. Detta är ju ett grundskott
              mot den svenska biståndspolitiken, mot enprocentsmålet och mot
              synen att fattigdomen i världen också är vårt ansvar.
            </seg>
            <seg n="e4735d95">
              Därför är min självklara fråga till Lars Leijonborg: Är ni överens
              om detta? Anser du också att biståndet ska sänkas med 8 miljarder?
              Anser du också att biståndssektorn har mer pengar än man kan göra
              av med? Anser du också att kvarstående biståndsmedel delvis ska
              användas till militära insatser?
            </seg>
          </u>
          <note type="speaker" n="05461df4">
            Anf. 41 LARS LEIJONBORG (fp) replik:
          </note>
          <u who="lars_leijonborg_2613f6_w" xml:id="i-39abd14f2198fd7e-3" n="7d8e1a8e">
            <seg n="ad5d5b67">
              Herr talman! Det är bra att Lars Ohly tar upp biståndspolitiken,
              för den har definitivt under åtskilliga år framåt en roll att
              spela i en globaliseringspolitik. Sanningen är ju att även om
              världen, som jag sade, på många sätt just nu präglas av framsteg
              finns det åtskilliga länder i världen som än så länge inte i särskilt
              hög grad har fått del av globaliseringens välsignelser. Där är
              de två vägarna framåt ökad frihandel och bistånd. Jag slår vakt
              om båda de framkomstvägarna. Lars Ohly tvekar ju tyvärr om frihandelsvägen
              och tror mer på en reglerad ekonomi, en väg som hittills inte
              har visat sig särskilt framgångsrik. Inte minst i de kommunistiska
              länder där man försökt den vägen har man fått mycket stora problem.
            </seg>
            <seg n="0bb649b0">
              Men biståndet behövs. Såvitt jag förstår är också alla allianspartier
              överens om att Sverige ska ha en ambitiös biståndspolitik och
              tillhöra de länder som ger absolut mest bistånd.
            </seg>
            <seg n="362cc2c2">
              När Lars Ohly talar om att biståndspengar ska användas till militära
              insatser är det naturligtvis en förvrängning av den synpunkt som
              Fredrik Reinfeldt har framfört. Vi talar då om situationer där
              säkerhetsläget för att en biståndsinsats över huvud taget ska
              kunna genomföras måste förbättras med hjälp av militär personal.
              Det är klart att man i sådana lägen alltid kan föra en diskussion
              om hur en insats ska konteras.
            </seg>
            <seg n="84149557">
              Som huvudprincip tycker jag att vi ska slå vakt om att biståndsanslaget
              ska användas till bistånd. Jag ser gärna att detta anslag är så
              stort som möjligt. Jag är övertygad om att alliansen kan nå fram
              till en kompromiss, men min utgångspunkt behöver Lars Ohly inte
              tveka om.
            </seg>
          </u>
          <note type="speaker" n="55ca3312">
            Anf. 42 LARS OHLY (v) replik:
          </note>
          <u who="lars_ohly_e0506b_w" xml:id="i-0675635f097f80e4-5" n="919f2ffb">
            <seg n="0c96c755">
              Herr talman! Jag blev inte riktigt klok på svaret eftersom Lars
              Leijonborg sade att såvitt han förstår är alla partier i maktalliansen
              överens om en ambitiös biståndspolitik. Det betyder ju att Moderaternas
              sänkning med 8 miljarder per år av Lars Leijonborg betecknas som
              en ambitiös biståndspolitik. Det har jag aldrig hört någon folkpartistisk
              företrädare säga förut. Är det verkligen en ambitiös biståndspolitik
              att vilja sänka biståndet med 8 miljarder kronor per år?
            </seg>
            <seg n="f6a2277d">
              När det gäller biståndets användning för internationella militära
              insatser bekostas ju det i dag över försvarsbudgeten. Det Fredrik
              Reinfeldt föreslog var att vi skulle ta pengar från biståndsbudgeten
              i stället, vilket ytterligare urholkar biståndet och minskar möjligheterna
              att använda de pengarna för framsteg och utveckling i länder där
              fattigdom råder.
            </seg>
            <seg n="b452df59">
              Min fråga kvarstår: Är ni överens i den här frågan också? Fredrik
              Reinfeldt lät påskina att ni är överens om allting. Ni kommer
              innan valet att lägga fram en gemensam politik som omfattar alla
              politiska områden som väljarna får ta ställning till. Är ni överens
              om den här politiken också? Är det då Moderaternas politik, som
              Fredrik Reinfeldt så sent som i måndags kvarstod vid?
            </seg>
          </u>
          <note type="speaker" n="1590c61d">
            Anf. 43 LARS LEIJONBORG (fp) replik:
          </note>
          <u who="lars_leijonborg_2613f6_w" xml:id="i-39abd14f2198fd7e-4" n="7d8e1a8e">
            <seg n="0562b40d">
              Herr talman! Moderaterna anser själva att de har en ambitiös
              biståndspolitik. Jag tycker inte att den är tillräckligt ambitiös.
              Men jag hoppas att vi i samtal ska komma fram till en bra biståndspolitik,
              för bistånd har definitivt en roll att spela under många år framåt.
            </seg>
            <seg n="0d2ca174">
              Under de år som Lars Ohly har haft inflytande och under de år
              Vänsterpartiet har haft ett inflytande i svensk politik, efter
              valet 1994, har Sveriges insatser i fredsbevarande operationer
              minskat mycket kraftigt. Det fanns en tid då Sverige hade ett
              par tusen man i blå baskrar utsända i världen för att hjälpa till
              att bygga fred, bygga demokrati och försvara mänskliga rättigheter.
              Lars Ohly har åsett hur det internationella engagemanget har minskat,
              och han röstade helt nyligen emot att Sverige skulle utöka sina
              insatser för att lösa Afghanistans problem efter talibanregimens
              fruktansvärda härjningar.
            </seg>
            <seg n="96b58d1c">
              För mig är det ett problem att Sverige i så hög grad har slagit
              till reträtt när det gäller att hjälpa till som en säkerhetsfaktor
              ute i världen. För mig är det angeläget att vi höjer ambitionen
              på den punkten. Det var ju bakgrunden till alliansens motbud i
              försvarsförhandlingarna. Självklart ska Sveriges internationella
              insatser av militär karaktär i allt väsentligt betalas över det
              anslaget.
            </seg>
          </u>
          <note type="speaker" n="6cdc1862">
            Anf. 44 PETER ERIKSSON (mp) replik:
          </note>
          <u who="peter_eriksson_861c0f_w" xml:id="i-09ceda2fa38897bd-4" n="1be8824c">
            <seg n="740e1f69">
              Herr talman! Folkpartiet drar nu på med en förvalskampanj i Helsingfors,
              har jag sett. Välkommen till trängseln, står det. Det finns en
              fara, kan jag berätta, att man låter sig själv dras med i sina
              egna hot- och konspirationsteorier om risker och hur det ska bli
              i framtiden. Det kan ibland vara bra att ta det lite lugnt och
              se hur det går.
            </seg>
            <seg n="eccf078d">
              Modern teknik och ekonomiska styrmedel hjälper oss nu att få
              en mänskligare livsmiljö i storstäderna. Succén med Helsingforssförsöket
              följer succén i London med trängselavgifter. En som har tänkt
              om är ledarskribenten i Expressen, tidigare svuren fiende till
              projektet. Han har bytt sida och talar nu om en succé. Vägarna
              går äntligen att använda, skriver P.M. Nilsson. Kaoset uteblev
              i kollektivtrafiken. Det är dags för borgarna att ompröva sina
              argument. Slarva inte bort Helsingfors i populistiska argument
              mot biltullarna, säger Expressen.
            </seg>
            <seg n="e839d534">
              Till alla dem som har talat om att man borde ha haft folkomröstningen
              före försöket, som Folkpartiet, kan vi nu säga att då hade kanske
              lögnerna, olyckskorparna och dumheten fått vinna. Hade det verkligen
              varit mer demokratiskt om Moderaternas, Folkpartiets och Motormännens
              kaosteorier om enorma problem på vägarna och i kollektivtrafiken
              hade fått fortsätta stå som sannolika och omöjliga att bevisa,
              eller bluffen om 4 miljarder i kostnader, när det i själva verket
              handlar om något helt annat?
            </seg>
          </u>
          <note type="speaker" n="7716074b">
            Anf. 45 LARS LEIJONBORG (fp) replik:
          </note>
          <u who="lars_leijonborg_2613f6_w" xml:id="i-39abd14f2198fd7e-5" n="7d8e1a8e">
            <seg n="1e63e834">
              Herr talman! De som berörs av det här försöket ska ju få rösta
              om det. Vi kan väl se vad de tycker innan vi drar alltför långtgående
              slutsatser. Miljöpartiet har ju varit med på att de som framför
              allt har fördelar av försöket, nämligen de som bor inne i staden
              och får färre bilar, får rösta. Men kommunerna runtom Helsingforss
              innerstad, som får betala det här experimentet, vill ju också
              ha ett ord med i laget. Alla de löntagare som nu har fått väsentligt
              försämrad månadsekonomi det kommer de att märka om ett par dagar
              när de ser hur mycket autogirot har dragit för trängselavgifter
              kanske inte är lika förtjusta i det här som Peter Eriksson. Vi
              får väl avvakta lite grann med hur det här slutar. Vi har inte
              sett slutet än.
            </seg>
            <seg n="1ffbd2f4">
              Det känns bra att kunna ägna tid åt Peter Eriksson. Nu när statsministern
              har dragit sig tillbaka ur debatten finns det ju tid att ägna
              åt Miljöpartiet.
            </seg>
            <seg n="226efb78">
              Jag vill säga att vi liberaler aldrig har tvekat om att marknadsekonomiska
              metoder har genomslag. Det finns massor av samhällsproblem som
              man kan lösa med en höjd skatt, om man får tro kritikerna på vänsterkanten.
            </seg>
            <seg n="009af604">
              Vi menar ju att Helsingforss trafikpolitik har misskötts under
              årtionden. Och nu får löntagare i förorterna betala priset för
              de försyndelserna. Vi har andra idéer, och när människorna i Helsingforss
              län får ta ställning tror jag att de kommer att föredra Folkpartiets
              politik.
            </seg>
          </u>
          <note type="speaker" n="36797f65">
            Anf. 46 PETER ERIKSSON (mp) replik:
          </note>
          <u who="peter_eriksson_861c0f_w" xml:id="i-09ceda2fa38897bd-5" n="1be8824c">
            <seg n="2ba6e773">
              Herr talman! Ett problem för Lars Leijonborg är ju att det inte
              alltid riktigt räcker med att ha fina idéer. Man måste också kunna
              genomföra dem. Ni har haft möjligheten. Ni har styrt i Helsingforss
              stadshus. Ni har haft regeringsmakten här under många år. Inte
              har det hänt någonting.
            </seg>
            <seg n="555495f5">
              Handelskammaren i Helsingfors räknar tvärtom ut att innan det
              här försöket kostade köerna och trängseln på vägarna i Helsingfors
              mellan 3 och 8 miljarder kronor varje år. Det är människor och
              företag som får betala de här kostnaderna, varje år.
            </seg>
            <seg n="9969d893">
              Att bygga nya vägar, kringleder och nya motorvägar, kostar mellan
              30 och 40 miljarder kronor. Det är enorma pengar som svenska skattebetalare
              ska betala om man ska göra någonting annat. Men det gäller i så
              fall att göra någonting annat, inte bara prata.
            </seg>
            <seg n="a000da08">
              Nu gör vi någonting. Vi visar att det går att förändra med ganska
              enkla medel. En tia eller tjugo kronor i avgift är för de flesta
              rimligt. Människorna som bor utanför Helsingforss kommun, i länet,
              säger du är de som får betala det här och är de som har de stora
              problemen. Faktum är att 75 % av dem som bor utanför Helsingforss
              stad och arbetar inne i staden åker kollektivt. De förlorar inte
              på det här.
            </seg>
            <seg n="0af6a37c">
              Era dekaler i tunnelbanan, Välkommen till trängseln, stämmer
              inte. Det fungerar i tunnelbanan. Pendeltågen fungerar hyggligt.
              Det här handlar om moderna ekonomiska styrmedel för att få samhället
              att fungera. Varför kan ni inte köpa det? Varför måste ni stå
              kvar i ett gammaldags tänkande som inte hör till en modern politik
              för att lösa miljöproblemen?
            </seg>
          </u>
          <note type="speaker" n="f39e3989">
            Anf. 47 LARS LEIJONBORG (fp) replik:
          </note>
          <u who="lars_leijonborg_2613f6_w" xml:id="i-39abd14f2198fd7e-6" n="7d8e1a8e">
            <seg n="4d316d2e">
              Herr talman! Den här regionen har under mycket lång tid haft
              ett parlamentariskt problem, nämligen att det block som vill styra
              staden har varit beroende av ett litet vågmästarparti av miljöpartikaraktär.
              Detta lilla parti har koncentrerat sina parlamentariska ansträngningar
              på att stoppa infrastrukturinvesteringar. Det är något omoget
              för det parlamentariska systemet i huvudstaden att inte ha kunnat
              eliminera Miljöpartiets och tidigare Helsingforsspartiets inflytande.
              Det är ett demokratiskt problem att den socialdemokratiska ledaren
              i Helsingfors satt i tv före valet och sade: Det blir inga biltullar.
              Sedan är hon ändå så angelägen att regera att hon bryter det löftet
              för att ge ett nytt löfte till Peter Eriksson om att stockholmarna
              ska betala. Nu ska en bompeng införas, som om det skulle vara
              så förfärligt modernt. I stället för att investera sig ur problem
              ska man reglera sig ur problem. Det är inte den lösning som ligger
              närmast till hands när man identifierar ett problem i en modern,
              dynamisk storstad.
            </seg>
            <seg n="63ae3db0">
              Men låt oss se. Jag tror att det finns bättre lösningar på problemet.
              Jag är inte emot marknadsekonomiska metoder, och jag kan tänka
              mig städer i världen som behöver biltullar. Inte minst med tanke
              på det demokratiska debacle som föregick försöket kommer jag att
              rösta nej.
            </seg>
          </u>
          <note type="speaker" n="a822bc65">
            Anf. 48 GÖRAN HÄGGLUND (kd):
          </note>
          <u who="goran_hagglund_9d5192_w" xml:id="i-2fac3edebae0c8d4-2" n="936a5d2d">
            <seg n="e8c3392b">
              Herr talman! Det närmar sig valet, som det har sagts flera gånger
              tidigare. Ett budskap som vi kommer att få höra många gånger om
              är att alla ska med. Så enkelt är det. Det är det budskap som
              Socialdemokraterna kommer att trumma in under valrörelsen. Frågan
              är då hur det PR-konsultade budskapet fungerar gentemot den verklighet
              vi människor lever i.
            </seg>
            <seg n="4dd61b5d">
              Ett är uppenbart: Många ska med vare sig de vill eller inte.
              De som skulle vilja se en annan lösning när det gäller barnomsorgen
              och kunna tillbringa mer tid med sina barn och så vidare ska tryckas
              in i den mall som Socialdemokraterna har skapat alla på precis
              samma sätt.
            </seg>
            <seg n="20b98243">
              En del ska med genom att de drivs från sina hus på grund av en
              orimligt konstruerad fastighetsskatt. Det innebär att människor
              med små inkomster drabbas av en skatt på inkomster de inte har.
              De ska också med. Så enkelt är det i Socialdemokraternas Sverige.
            </seg>
            <seg n="a7e9d6a7">
              Alla ska med. Men bensinskatten och nya rekordnivåer på bensinen
              gör att en del barn knappast har råd att ta sig till träningen
              eller bortamatchen. Det är frågan om de kommer med.
            </seg>
            <seg n="dd6e5c55">
              Alla ska med, men inte ute i friska luften. Det gäller många
              av de äldre som inte har tillgång till tillräckligt mycket personal
              för att de ska få komma ut och andas frisk luft utan tvingas sitta
              inne dag ut, dag in kommuner har inte råd att anställa.
            </seg>
            <seg n="917e56bb">
              Många arbetslösa lämnas utan möjlighet till den tillfredsställelse
              det innebär att kunna försörja sig själv och ha ett jobb att gå
              till.
            </seg>
            <seg n="5f627bd2">
              Alla ska med om de kan. Många väntar i jättelänga vårdköer. Det
              är årslånga köer till förhållandevis enkla operationer. De skulle
              vilja vara med, men i Socialdemokraternas Sverige kan de inte
              vara med.
            </seg>
            <seg n="a1f41fac">
              Socialdemokraterna står i varje valrörelse upp som ett alldeles
              nytt parti. Partiet har inte haft ansvar för någonting, har inte
              på något som helst sätt varit delaktigt i utformningen. Men vi
              ska ändå minnas att det är det parti som har styrt vårt land de
              senaste tolv åren. Det är det parti som i 65 av de senaste 74
              åren eller något sådant har utformat vårt land och därför är ansvarigt
              för hur Sverige ser ut i dag. Det kan ta åt sig äran för en del
              som är bra, men det går inte att smita undan de för många människor
              mycket tydliga bristerna.
            </seg>
            <seg n="31cdc55a">
              Jag hoppas i det kommande valet att svenska folket ska säga:
              Vi vill inte vara med längre. Ni ska bort. Så enkelt är det.
            </seg>
            <seg n="f5456523">
              Alla kommer inte med med den socialdemokratiska politiken. Jag
              har svårt att begripa varför man säger nej till, till och med
              vägrar att diskutera, Kristdemokraternas fullt ut finansierade
              förslag om att ta bort fastighetsskatten. Den är ett jätteproblem
              för många människor med små inkomster. Varför säger man nej till
              en värdighetsgaranti inom äldreomsorgen? Den skulle garantera
              de äldre det vi tycker borde vara självklart men som skulle innebära
              en revolution i många människors tillvaro. Varför fortsätter man
              att omyndigförklara föräldrarna? Det är vad som sker när man säger
              att alla ska behandlas på precis samma sätt, oavsett behov, oavsett
              förutsättningar, oavsett egna önskemål.
            </seg>
            <seg n="0a2925b8">
              Frågorna kräver svar, Göran Persson. Så enkelt är det. Det finns
              många fler svar som vi borde få från socialdemokratiskt håll.
              Det går naturligtvis inte för Göran Persson att inför valet avfärda
              regeringsfrågan. Det vore naturligtvis ett förakt för väljarna,
              som har ett berättigat krav att få reda på hur ert regeringsalternativ
              ser ut.
            </seg>
            <seg n="eca25d99">
              Som vi har hört tidigare har Vänsterpartiet nyligen avhållit
              en kongress. Kanske den borde ha hållits några veckor tidigare.
              Där var fullt med rödklädda tomtar som delade ut paket. Det fanns
              ingen gräns för de gåvor som fördelades i det sammanhanget. Det
              gällde till exempel kravet på 200 000 nya jobb inom offentlig
              sektor. Det är naturligtvis ett helt orealistiskt krav, om man
              inte tillåter den privata sektorn att expandera. Är det någon
              som tror att det skulle ske i Vänsterpartiets Sverige? Nej, jag
              skulle inte tro det.
            </seg>
            <seg n="e935d695">
              Till Vänsterpartiets partistyrelse omvaldes Sveriges främsta
              Kubakramare Eva Björklund. Hon är den främsta försvararen av Fidel
              Castros förtryck på Kuba. I andra partier hade tillskyndare av
              diktatur och förtryck naturligtvis kastats ut bums. I Vänsterpartiet
              väljs man in i partistyrelsen.
            </seg>
            <seg n="3e922279">
              Göran Persson vill inte lämna besked om ifall det här partiet
              ska ingå i en regering efter nästa val. Men han lämnade i alla
              fall ett besked i ett nyhetstelegram förra veckan: Det känns som
              Lars Ohly nu är partiordförande i vänsterpartiet.
            </seg>
            <seg n="ef590d54">
              Ja, det har vi andra känt på oss ganska länge. Vi har varit varse
              det sedan den kongress där Lars Ohly valdes. Men det nya är att
              Lars Ohly nu gör anspråk på att Vänsterpartiet ska in i regeringen
              efter nästa val om olyckan skulle vara framme. Det är naturligtvis
              på sitt sätt inte särskilt konstigt att Göran Persson värjer sig
              från att behöva besvara frågan om hur en regering ska se ut efter
              nästa val om det blir en vänstermajoritet. Han säger att det är
              ett meningslöst sällskapsspel att resonera om det. Man kan förstå
              att han inte vill resonera om hur det alternativet ser ut, det
              vill säga det faktum att vi efter nästa val kan ha kommunister
              i Sveriges regering. Jag tror att de svenska väljarna förväntar
              sig svar på frågan.
            </seg>
            <seg n="bd87525d">
              Det finns ett alternativ som heter Allians för Sverige. Det är
              fyra partier i ett allt närmare samarbete som formulerar mer och
              mer av gemensamma tag. Och det finns ett alternativ som vi inte
              vet hur det ser ut. Knappast någon i alla fall inte i vårt land
              tror att Socialdemokraterna ska få egen majoritet i nästa val.
            </seg>
            <seg n="424b73cc">
              Nu säger Miljöpartiet och Vänsterpartiet att de vill in i regeringen
              nästa gång. Hur ser ert regeringsalternativ ut? Vilka partier
              är det? Hur ser den politik ut som ni ska föra tillsammans efter
              nästa val?
            </seg>
            <seg n="5661f6fd">
              Göran Persson har ägnat en del tid åt att lägga ut dimridåer
              om vad som hände i Bankeryd vid det möte som Allians för Sverige
              hade. Där var det fyra partiledare som möttes. Vad jag kan minnas
              var inte Göran Persson i de närvarandes skara. Där formulerades
              en politik som ligger en bit ifrån den som vi har fått höra beskriven
              här av Göran Persson.
            </seg>
            <seg n="80c9bd09">
              För den som är intresserad finns den överenskommelsen att läsa.
              Den tar sikte på det faktum att för få människor i vårt land har
              jobb, att vi måste ha en ny politik som gör att fler människor
              har ett arbete att gå till. Det är så vi får pengar till att bygga
              välfärden. Det är så vi får en situation där det finns fler människor
              som arbetar inom äldreomsorgen, fler poliser, ett försvar som
              är värt namnet etcetera. Det hänger ihop. Den politiken presenteras
              där.
            </seg>
            <seg n="7f65204f">
              Här har Göran Persson försökt ge bilden av att det innebär skattehöjningar
              för pensionärer. Nej, det gör det naturligtvis inte. Men det är
              rätt att säga att vi har genomfört skattesänkningar för framför
              allt låg- och medelinkomsttagare som gör att det kommer att löna
              sig att arbeta mer. Det kommer naturligtvis att innebära en vinst
              för de personer som får ett större utrymme att bestämma om sina
              egna liv. Men det gör också att fler människor kommer i arbete.
              Med fler människor i arbete får vi en högre tillväxt. Med en högre
              tillväxt säkrar vi också framtidens pensioner.
            </seg>
            <seg n="619f1923">
              Äventyret är om en röd regering får fortsätta, där Vänsterpartiet
              ska diktera hur den ekonomiska politiken ska se ut. Ja, då finns
              det skäl att ifrågasätta hur morgondagens pensioner kommer att
              se ut.
            </seg>
            <seg n="06e6d00d">
              Herr talman! TCO har gjort beräkningar som visar att det behövs
              300 000 nya jobb i Sverige för att vi ska kunna klara vårt välstånd
              och för att människor ska kunna komma i jobb och känna den tillfredsställelse
              som det innebär att försörja sig själv och vara delaktig i en
              arbetsgemenskap. TCO har också visat, vilket jag tycker är mycket
              intressant, att inte fler företag än tidigare lämnar vårt land,
              att inte fler människor än tidigare avskedas för att företaget
              upphör eller säger upp personal. Det nya som har inträffat är
              att det skapas för få nya företag för att det ska finnas jobb
              för alla.
            </seg>
            <seg n="fb134aaa">
              Nyckeln är naturligtvis att skapa en miljö för nya entreprenörer.
              Det finns för få arbetsgivare i Sverige, och det måste insatserna
              riktas in på. Jag tror att det med rätt fokus går att kanske inte
              åstadkomma underverk men åtminstone storverk på det här området.
              Vi behöver mer av forskning och utbildning. Vi behöver ett bättre
              samband mellan högskola, universitet och näringsliv. Vi behöver
              skatteförändringar och hårda tag mot det växande regelkrånglet.
              Varför inte öppna upp tjänstesektorn, där många av morgondagens
              jobb kommer att finnas, med rätt politik, satsa på de gröna näringarna,
              skapa möjlighet för avknoppningar inom offentlig verksamhet och,
              förstås, avskaffa arbetsgivarnas sjuklöneansvar?
            </seg>
            <seg n="3663df6b">
              Detta är nyckeln till det Sverige som vi vill se i morgon, med
              fler människor i arbete, med mer pengar till offentlig sektor,
              genom större skatteinkomster inte genom högre skattesatser, utan
              genom att fler människor har ett arbete att gå till.
            </seg>
            <seg n="47056f0f">
              Vi kristdemokrater vill införa en värdighetsgaranti som garanterar
              att den äldre ska kunna känna sig ompysslad, att personalen har
              tid och möjlighet att ge den enskilde omsorg, hjälpa till med
              matning och vätska och se till att ingen ska behöva dö i ensamhet
              på våra äldreboenden det är ett förfärligt faktum att många dör
              i ensamhet. Man ska också ha möjlighet att komma ut.
            </seg>
            <seg n="37153101">
              Vi kommer att fortsätta att tjata om den här värdighetsgarantin,
              och jag har väldigt svårt att begripa varför Socialdemokraterna
              inte vill medverka till att införa den. Punkterna verkar enkla,
              men i sig skulle detta innebära en revolution för väldigt många
              människor som har hamnat på samhällets skuggsida.
            </seg>
          </u>
          <note type="speaker" n="e6aeee07">
            Anf. 49 PETER ERIKSSON (mp) replik:
          </note>
          <u who="peter_eriksson_861c0f_w" xml:id="i-09ceda2fa38897bd-6" n="1be8824c">
            <seg n="cd9d14ef">
              Herr talman! Vi har efter hårda förhandlingar och ett brett opinionsarbete
              ute i samhället fått ett litet trendbrott i den svenska flyktingpolitiken.
              Efter budgetförhandlingarna i höstas kunde vi för första gången
              på mycket länge säga att nu har vi en majoritet i den svenska
              riksdagen som skriver under på en lag som ger tusentals barn och
              barnfamiljer rätt att stanna i Sverige människor som länge har
              farit ohyggligt illa, varit gömda i källare och uthus, i rum med
              neddragna gardiner, många rädda människor.
            </seg>
            <seg n="9440546f">
              Åtta av tio har fått stanna i de beslut som har tagits hittills.
              Vi vet inte slutresultatet ännu, men hittills har det gått väldigt
              bra. Många människor har fått hjälp och kan gå ifrån sina gömställen
              och komma in i ett mer normalt, värdigt liv.
            </seg>
            <seg n="43a46f5f">
              Personligen tycker jag att det här är värt alla trötta och sena
              kvällar, alla helger och all skit som man ofta får ta när man
              tar på sig ett politiskt uppdrag och är beredd att sticka ut hakan.
            </seg>
            <seg n="17f99891">
              Jag vill ställa en fråga till dig, Göran Hägglund.
            </seg>
            <seg n="33b83413">
              Vi lyckades efter mycket om och men få med oss Socialdemokraterna
              på att ta ett ordentligt steg framåt för att de flesta av de gömda
              flyktingbarnen och familjerna skulle få stanna. Ni fick inte med
              er Moderaterna. Vad är det som säger att ni kan få med er Moderaterna
              på en mer human flykting- och asylpolitik efter valet när det
              inte gick före?
            </seg>
            <seg n="671362a4">
              Jag tycker också att det verkar lättare för er att enas kring
              nedskärningar för de mest utsatta, för sjuka och arbetslösa ni
              skär också ned på biståndet, såg vi nyligen en diskussion om än
              att enas kring humanitet och anständighet bland de fyra borgerliga
              partierna. Stämmer det?
            </seg>
          </u>
          <note type="speaker" n="838abc2b">
            Anf. 50 GÖRAN HÄGGLUND (kd) replik:
          </note>
          <u who="goran_hagglund_9d5192_w" xml:id="i-2fac3edebae0c8d4-3" n="936a5d2d">
            <seg n="1c474031">
              Herr talman! Tack för de frågorna, Peter Eriksson. De är oerhört
              angelägna. I en alltmer internationaliserad värld kommer vi att
              få se alltmer av händelser som påverkar också oss i Sverige. Till
              det hör förstås att människor kommer att flytta sig från hemländer
              efter förföljelse i händelse av krig och så vidare. Därför är
              det också väldigt viktigt att Sverige i alla internationella sammanhang
              verkar för att förebygga flyktingströmmar, se till att vi undviker
              krig och konflikter och att Sverige deltar fullt ut i de internationella
              sammanhangen.
            </seg>
            <seg n="a0035452">
              Kristdemokraterna, Miljöpartiet, Folkpartiet och flera andra
              partier har arbetat länge för att få en mer generös flyktingpolitik
              i Sverige. Göran Persson använde i sitt inlägg tidigare ett uttryck
              som jag tycker var bra: att se sig själv i andra. Och så är det
              när det gäller flyktingpolitiken, att det kunde ha varit du eller
              jag som kommit hit, kunde ha varit våra barn som flydde. Där är
              det för oss som kristdemokrater en självklarhet att ha en generös
              inställning.
            </seg>
            <seg n="6f866e28">
              Efter många om och men kom vi också att få beslut som innebär
              förbättringar allt är inte bra på det här området och att väldigt
              många av dem som har levt gömda i vårt land har fått möjlighet
              att stanna. Jag vill att Sverige fortsatt ska ha en generös flyktingpolitik.
            </seg>
            <seg n="fcea6d8f">
              Det här området tillhör dem som vi ännu inte har börjat utarbeta
              en gemensam politik för mellan allianspartierna. Men Peter Eriksson
              kan vara helt säker på att Kristdemokraterna kommer att fortsätta
              att arbeta för en politik där vi ser oss själva i andra.
            </seg>
          </u>
          <note type="speaker" n="b78190f1">
            Anf. 51 PETER ERIKSSON (mp) replik:
          </note>
          <u who="peter_eriksson_861c0f_w" xml:id="i-09ceda2fa38897bd-7" n="1be8824c">
            <seg n="a8db6fbb">
              Herr talman! Jag tycker att det är bra att Kristdemokraterna
              ställer upp på en mer human flyktingpolitik. Det är jättebra.
              Men problemet är, som sagt, att hittills har det inte gett något
              intryck på de andra partierna, framför allt inte på Moderaterna.
              De driver fortfarande sin tuffare, hårdare och mer omänskliga
              flyktingpolitik.
            </seg>
            <seg n="8ba2fc96">
              Jag tycker att det är ett problem. Jag antar att också Göran
              Hägglund tycker att det är ett problem. Och man får väl anta att
              de dominerande efter valet får mest inflytande över politiken.
            </seg>
            <seg n="39a50ace">
              Ibland kan ett mindre parti jag har varit med om det själv ha
              ett lite större inflytande. I den här frågan lyckades vi få ett
              lite större inflytande än vad som kanske motiveras av de 45 %
              som vi fick i valet. Det handlar om att man måste visa engagemang
              och målmedvetenhet och visa att detta är en av de allra viktigaste
              frågorna som man driver.
            </seg>
            <seg n="cf1236dd">
              Jag har hittills inte upplevt att Kristdemokraterna har sagt
              att detta är en av de frågor som de prioriterar i valet och i
              förhandlingarna med Moderaterna. Men det kanske ändras.
            </seg>
          </u>
          <note type="speaker" n="3f6a1ed8">
            Anf. 52 GÖRAN HÄGGLUND (kd) replik:
          </note>
          <u who="goran_hagglund_9d5192_w" xml:id="i-2fac3edebae0c8d4-4" n="936a5d2d">
            <seg n="c7400bbe">
              Herr talman! Jag kan försäkra Peter Eriksson att detta är en
              av de frågor som Kristdemokraterna prioriterar och har prioriterat.
              Vi har arbetat länge för att Socialdemokraterna skulle vika sig
              och ge människor en möjlighet att stanna i vårt land och att vi
              skulle kunna återupprätta den mer humanitära politik som Sverige
              har haft genom åren men som tyvärr gjorde halt under en längre
              tid. Och det drabbade väldigt många enskilda människor på ett
              förfärligt sätt.
            </seg>
            <seg n="c34de0a3">
              Jag är glad över att Socialdemokraterna till sist gav vika under
              det tryck som fanns. Vi får en ny och rimligare hantering av de
              ärenden som ska behandlas, de ärenden bakom vilka det döljer sig
              enskilda människor som du och jag.
            </seg>
            <seg n="4932d28e">
              Kristdemokraterna kommer att fortsätta att arbeta för att Sverige
              ska ha en generös och öppen hållning och att människor som flyr
              undan krig och förföljelse kan känna att Sverige är en plats dit
              de kan komma och få hjälp. Det tror jag nämligen är vad vi själva
              förväntar oss att vi ska få hjälp med om det olyckliga skulle
              hända just oss. Och jag är säker på att Allians för Sverige också
              kommer att driva en generös flyktingpolitik men också en väldigt
              aktiv säkerhetspolitik och en aktiv politik när det gäller Sveriges
              ageranden på den internationella arenan, där jag tycker att Miljöpartiet
              har tillkortakommanden och ser lite ensidigt på det hela och inte
              vill att Sverige ska delta fullt ut i alla sammanhang. Jag vill
              se mer av en aktivistisk utrikespolitik där Sverige är mer aktivt
              och också förebygger.
            </seg>
          </u>
          <note type="speaker" n="a0076b0a">
            Anf. 53 LARS OHLY (v):
          </note>
          <u who="lars_ohly_e0506b_w" xml:id="i-0675635f097f80e4-6" n="919f2ffb">
            <seg n="f0671a9f">
              Herr talman! Det finns många uppgifter för demokratin och politiken
              i vårt land och för den politiska vänstern i vårt land. När vi
              ser att tillväxten inte nödvändigtvis ger fler arbeten måste vi
              bekämpa arbetslösheten än hårdare. När vi ser att de behov som
              medborgarna har rätt att kräva att de tillgodoses av den offentliga
              verksamheten inte tillgodoses, då måste vi också se till att resurser
              tillförs så att fler kan anställas inom vården, inom skolan, inom
              kulturen, inom barnomsorgen och inom äldreomsorgen. Därför har
              Vänsterpartiet sagt att det krävs 200 000 nya jobb i offentlig
              verksamhet, inte som något slags sysselsättning utan därför att
              behoven finns och därför att det dessutom är tillväxtdrivande
              för hela samhället.
            </seg>
            <seg n="03023ae3">
              Därför har vi en politik som också ifrågasätter de regler som
              en majoritet i den svenska riksdagen har varit överens om och
              som gör det svårare för småföretag att anställa, till exempel
              att man har infört en sjuklöneperiod. Vi tycker att det är vansinnigt
              att små företag ska behöva bära kostnaderna för de anställdas
              sjukdom eftersom ett litet företag kan drabbas oerhört hårt och
              därför många gånger avstår från att anställa i stället för att
              se till att fler kommer i jobb.
            </seg>
            <seg n="cf1b4ef2">
              Vi kräver ett investeringsprogram för miljövänliga investeringar.
              Vi kräver ett investeringsprogram för bostadsbyggande därför att
              vi ser problemen. Bostadsbristen och bostadslösheten är stora
              i ett flertal av Sveriges kommuner, inte bara i storstäderna.
              Och framför allt drabbas väldigt många ungdomar av att det finns
              små möjligheter att i dag få ett förstahandskontrakt och en hyresrätt
              till en rimlig kostnad.
            </seg>
            <seg n="22d58e0b">
              Vi kräver fysisk anpassning för funktionshindrade, så att trösklarna
              bokstavligt talat tas bort i vårt samhälle. Vi säger: Inga fler
              privatiseringar. Stopp nu för avregleringar. Stopp nu för utförsäljningar
              av gemensam egendom eftersom de bara har lett till mer marknadstänkande
              som i sin tur har lett till sämre och dyrare service och sämre
              villkor för dem som arbetar inom olika branscher. Vi ifrågasätter
              åttatimmarsdagen som norm.
            </seg>
            <seg n="3157917e">
              Vi tar på oss uppgiften att avskaffa lönediskrimineringen av
              kvinnor och se till att kvinnors löner höjs. Vi avvisar ett samhälle
              där rättigheterna är förbundna med kön eller etnicitet eller någonting
              annat där människor inte behandlas på lika villkor. Och därför
              bekämpar vi stenhårt både den öppna och den dolda rasismen.
            </seg>
            <seg n="666ade35">
              Vi slår vakt om och vill utveckla det system med kollektivavtal
              på svensk arbetsmarknad som innebär att de anställda i företagen
              har möjligheter till ett inflytande, i motsats till den politik
              som förs inom den europeiska unionen där man ständigt ifrågasätter
              arbetarnas och löntagarnas rättigheter och möjligheter till inflytande
              men också den politik som bedrivs av den borgerliga maktallians
              som vill se sig själv i regeringsställning efter valet.
            </seg>
            <seg n="b23abe5e">
              Vi är mycket hårda kritiker till det pensionssystem som Socialdemokraterna
              och de fyra borgerliga partierna gemensamt bär ansvar för och
              som har lett till att en stor del av Sveriges löntagare kommer
              att få en pension som är långt under den som de skulle ha fått
              med det gamla ATP-systemet.
            </seg>
            <seg n="b7ef5a56">
              Vi tar på oss uppgiften att ställa om samhället från fossila
              bränslen till mindre miljöbelastande alternativ och säger att
              förbrukningen av fossila bränslen inom 15 år ska ha minskat med
              80 %.
            </seg>
            <seg n="9a0284bb">
              Vi ifrågasätter den odemokratiska makt som följer av ägandet
              i samhället och som leder till att beslut som påverkar hundratals
              och kanske tusentals människors liv och arbete kan tas i slutna
              styrelserum.
            </seg>
            <seg n="2d989a4a">
              Vi vill öka rättvisan i samhället genom att skärpa progressiviteten
              i skattesystemet, så att de som tjänar allra mest får bidra mer
              till det gemensamma. Och det är ännu mer angeläget när vi ser
              att direktörslönerna återigen har flutit i väg. Under de senaste
              två åren har direktörernas löner ökat med 33 %. Det finns inte
              en löntagare i Sverige som har fått en löneökning på ens en femtedel
              av det.
            </seg>
            <seg n="712667ec">
              Vi vill bekämpa skattefusket och den ekonomiska brottsligheten
              eftersom de leder till att resurser undandras från det gemensamma,
              resurser som skulle kunna användas till reformer, till exempel
              till en tandvårdsförsäkring värd namnet och som innebär att alla
              har möjlighet att laga tänderna och att alla har möjlighet att
              gå till tandläkaren och aldrig avstår av ekonomiska skäl. För
              att det ska bli möjligt krävs det att sjukvårdens högkostnadsskydd
              gäller även tandvården.
            </seg>
            <seg n="3f8954d7">
              Vi tar på oss uppgiften att bekämpa mäns våld mot kvinnor, att
              förstärka kvinnojourerna och att ändra de attityder i samhället
              som gör att män i dag ibland tar sig rätten att diskriminera och
              till och med utsätta kvinnor för våld.
            </seg>
            <seg n="c38885d6">
              Vi säger att kampen mot brottslighet och terrorism aldrig får
              övergå i att rättssäkerhet och integritet sopas undan. Det är
              vad som sker i dag genom den socialdemokratiska regeringens agerande
              med stöd av de borgerliga partierna där man följer en lagstiftning
              som innebär att man ska registrera Internettrafik, registrera
              e-post, registrera telefonsamtal och dessutom ha rätten att avlyssna
              människor utan att det finns misstanke om brott. Det är en utveckling
              som är farlig därför att den innebär att vi påstår oss försvara
              rättssamhället men att vi gör det genom att minska rättssäkerheten.
            </seg>
            <seg n="b7ffe5d4">
              Vi står för en internationell solidaritet som innebär att vi
              inte ställer oss bakom EU:s och USA:s ekonomiska politik, handelspolitik
              eller den politik som leder till att andra länder tvingas att
              acceptera orättvisa tullar och orättvisa handelsregler för att
              USA och EU ska kunna behålla sina egna marknader och sin egen
              produktion.
            </seg>
            <seg n="0001e095">
              I dag bestämmer 20 % av jordens befolkning över 90 % av de samlade
              tillgångarna. I det perspektivet blir det helt nödvändigt att
              föra en politik som bekämpar fattigdomen, som utvecklar biståndet
              men som också tar kamp mot dem som har den självpåtagna rätten
              att vara världspoliser och självpåtaget vill bestämma vilka diktaturer
              som ska falla och vilka som ska få vara kvar. Därför står vi för
              en mycket hård och konsekvent kamp mot USA:s ambitioner att sätta
              folkrätten åt sidan och själva bestämma när militärt våld får
              användas i internationella konflikter.
            </seg>
            <seg n="e9c6dae8">
              Vi stöder Palestinas, Västsaharas och Iraks folk i kampen mot
              ockupation därför att vi ser att ockupationerna är folkrättsligt
              vidriga och dessutom leder till underordning för människor.
            </seg>
            <seg n="e750d592">
              Vi är motståndare till att Natomedlemskap förs upp på dagordningen
              av det enkla skälet att det skulle innebära att vi underordnar
              oss en strategi där Sverige blir en del av USA:s kamp mot länder
              som vågar ifrågasätta USA:s självpåtagna roll.
            </seg>
            <seg n="1ab10fc8">
              Vi står för skuldavskrivning och rättvis handel, och vi står
              för en mycket stark kritik mot en europeisk union som alltmer
              har tagit sig rätten att bestämma över människor, mot människors
              vilja, utan demokratisk förankring och som har lett till att vi
              har fått ett grundlagsförslag som ytterligare skulle överföra
              makt från nationella parlament till EU:s institutioner. Nu har
              det tillfälligt fallit tack vare folkomröstningarna i Frankrike
              och Nederländerna. Vi kommer att bekämpa varje försök att få Sverige
              att acceptera ett nytt grundlagsförslag som innebär mer makt till
              EU.
            </seg>
            <seg n="31557734">
              Vi tror att det här är möjligt. Vi tar på oss uppgiften att förändra.
              Vi säger inte att politiken är maktlös. Vi säger: Det handlar
              om oss. Det handlar om att vi människor tar oss an uppgiften att
              förändra, att vi gemensamt ser till att Sverige blir rättvisare,
              mer jämställt och mer jämlikt och också en aktör i världen för
              rättvisa, jämlikhet och jämställdhet. Vi gör det därför att det
              är nödvändigt, och vi gör det därför att det är möjligt.
            </seg>
          </u>
          <note type="speaker" n="e9b28017">
            Anf. 54 GÖRAN HÄGGLUND (kd) replik:
          </note>
          <u who="goran_hagglund_9d5192_w" xml:id="i-2fac3edebae0c8d4-5" n="936a5d2d">
            <seg n="894d0ab1">
              Herr talman! Jag har två enkla frågor. Jag skulle vilja be Lars
              Ohly att förklara för mig vad det är som gör att Vänsterpartiet
              har en sådan kultur att man i partistyrelsen väljer in en person
              som öppet försvarar ett land som gör sig skyldigt till förtryck
              och diktaturfasoner och som, när kritik riktas mot landet, säger
              att Amnesty ljuger, att det inte förekommer sådana förhållanden
              i diktaturlandet Kuba. Vad är det som gör att en sådan person
              inte kastas ut ur partiet utan snarare alltså väljs in i partistyrelsen?
            </seg>
            <seg n="be7eb173">
              Vänsterpartiet säger att det ska till 200 000 nya jobb i offentlig
              sektor, samtidigt som man har en politik som går ut på att begränsa
              den privata sektorn, förstatliga verksamheter och därmed få en
              minskande privat sektor. Hur går det här tänkandet ihop? Hur får
              man pengar och resurser för en kraftig utökning av offentlig sektor
              med en kraftigt minskande privat sektor? Förklara det för mig,
              Lars Ohly.
            </seg>
          </u>
          <note type="speaker" n="76411337">
            Anf. 55 LARS OHLY (v) replik:
          </note>
          <u who="lars_ohly_e0506b_w" xml:id="i-0675635f097f80e4-7" n="919f2ffb">
            <seg n="5852502b">
              Herr talman! Under uppbyggnaden av Välfärds-Sverige ägde vi gemensamt
              väsentligt mer än vad vi gör i dag. Vi hade råd att bygga upp
              en gemensam sektor. Vi förde en politik som utjämnade köns- och
              klassskillnader. Vi nådde inte ända fram, men vi nådde en bra
              bit på vägen, samtidigt som vi ägde naturresurser gemensamt. Vi
              hade statliga företag som drev järnväg, postverksamhet, hade eltillgångar
              med mera. Detta är alltså en omöjlighet i Kristdemokraternas Sverige.
              De privatiseringar, utförsäljningar och avregleringar som ni har
              stått bakom har lett till att det har blivit svårare att använda
              politiken som förändringsmedel, svårare att ta miljöpolitiska
              hänsyn, svårare att ta regionalpolitiska hänsyn, svårare att bekämpa
              klass- och könsskillnader. Vi har tagit på oss uppgiften att göra
              just det. Därför är det ingen motsättning i fråga om att skapa
              förutsättningar för mer privat företagande genom att offentliga
              investeringar ökar, genom att offentlig sektor också expanderar.
            </seg>
            <seg n="60d7eb23">
              När det gäller vilka som blir invalda i Vänsterpartiets partistyrelse
              har vi den enkla principen i Vänsterpartiet att demokratin råder.
              De som får röster blir valda. Jag tycker att din svartmålning
              av Eva Björklund är felaktig och kränkande. Jag har pratat med
              Eva Björklund, och jag är inte överens med henne i alla frågor.
              Jag har en mycket mer kritisk syn än hon på utvecklingen på Kuba,
              men beskriv inte henne som någon diktaturkramare. Hon har vid
              ett flertal tillfällen mycket tydligt markerat att det finns oacceptabla
              övergrepp mot mänskliga rättigheter och demokrati i det kubanska
              samhället. Vill du ta en debatt med henne är det bara att göra
              det, Göran Hägglund.
            </seg>
          </u>
          <note type="speaker" n="55bff269">
            Anf. 56 GÖRAN HÄGGLUND (kd) replik:
          </note>
          <u who="goran_hagglund_9d5192_w" xml:id="i-2fac3edebae0c8d4-6" n="936a5d2d">
            <seg n="a0e09706">
              Herr talman! Jag har tidigare förstått att Vänsterpartiet vill
              ha mer av statligt ägande. Jag delar naturligtvis inte uppfattningen
              att det ligger i Sveriges intresse, att det kommer att leda till
              att vi får nya och växande företag som i sin tur leder till att
              fler människor kommer i arbete och som gör att vi kan anställa
              fler inom offentlig sektor.
            </seg>
            <seg n="18ad4314">
              Lars Ohly vill ha mer av statligt ägande. Jag delar inte uppfattningen,
              men jag konstaterar att det är vad Vänsterpartiet vill. Då är
              frågan: Hur får man fram mer resurser till kommunerna om det ska
              anställas människor för i storleksordningen 100 miljarder kronor?
              Varifrån kommer de pengarna bara genom att staten äger mer?
            </seg>
            <seg n="802b567a">
              Det måste väl ändå vara så och det sambandet är för mig ganska
              klart att det fordras fri företagsamhet för att få fram nya jobb.
              Genom att människor kommer i arbete ökar skatteintäkterna. Om
              detta samband inte fungerar i Lars Ohlys värld skulle jag vilja
              ha en förklaring på hur man får fram 100 miljarder kronor för
              att anställa 200 000 personer i offentlig sektor.
            </seg>
            <seg n="17abe314">
              När det gäller min fråga hur det kan komma sig att tillskyndare
              av diktatur och förtryck väljs in i Vänsterpartiets partistyrelse
              svarar Lars Ohly att demokratin råder. Ja, låt oss hoppas att
              den fortsätter att råda, att de krafter som håller diktaturer
              under armarna inte får ett större inflytande i svensk politik.
              Jag är bekymrad för en sådan utveckling som kan innebära att vi
              efter nästa val, om olyckan är framme, har kommunister i Sveriges
              regering.
            </seg>
          </u>
          <note type="speaker" n="4d6a8fbc">
            Anf. 57 LARS OHLY (v) replik:
          </note>
          <u who="lars_ohly_e0506b_w" xml:id="i-0675635f097f80e4-8" n="919f2ffb">
            <seg n="f966bbdd">
              Herr talman! Det är ett oerhört svaghetstecken hos Göran Hägglund
              att inte kunna diskutera i sak vad jag tycker om Kuba, vad jag
              tycker om brott mot mänskliga rättigheter i olika delar av världen
              och vad jag tycker om den politiska utvecklingen både i världen
              och i Sverige. Han försöker avfärda det genom att etikettera.
              Det är en oerhörd svaghet, Göran Hägglund.
            </seg>
            <seg n="46c9cbff">
              Sedan handlade det om det offentliga ägandet. Ja, vi är besjälade
              av tanken på att vi behöver äga mer gemensamt för att kunna använda
              resurserna gemensamt. De avregleringar och de utförsäljningar
              som har gjorts har inte lett till att det har blivit bättre service
              eller billigare för konsumenterna eller till att vi har fått ett
              ökat inflytande tvärtom. Varför skulle bara privat ägda företag
              kunna ge lönsamhet? Det stämmer för övrigt inte. Vi har LKAB,
              Vattenfall och en mängd olika företag som i dag inte är privatiserade
              och som ger överskott. Vi har löntagarägda företag som mycket
              väl skulle kunna ge överskott. Varför är du så begränsad i din
              tanke att du tror att enbart det stora kapitalet kan driva verksamheter
              med vinst? Vinsten kan dessutom bli större om samhällsnyttan kan
              sättas in i ett perspektiv där den företagsekonomiska nyttan inte
              allenarådande tillåts bestämma utrymmet.
            </seg>
          </u>
          <note type="speaker" n="941e177f">
            Anf. 58 MAUD OLOFSSON (c) replik:
          </note>
          <u who="maud_olofsson_83b1eb_w" xml:id="i-226159d7acc94d4b-2" n="83ab7c4e">
            <seg n="04aaeb7b">
              Herr talman! Att Vänsterpartiet har haft kongress har vi märkt.
              Där har man också diskuterat den nya ekonomiska teorin. Jag är
              rätt nyfiken på den, måste jag säga. Alla vi andra tror ju att
              det börjar med den privata sektorn där vi producerar varor och
              tjänster som vi säljer utomlands och får inkomster och där människor
              är anställda och kan betala skatt, och sedan kan man då betala
              den offentliga sektorn, men icke Vänsterpartiet. Nej, de börjar
              med den offentliga sektorn. Det är där det börjar. De har en lista
              över utgifter som de har radat upp. Vi har låtit RUT räkna på
              dessa. Med alla kostnader och beräkningar om konsumtionsökningar
              riskerar vi att hamna i kostnader på runt 190 miljarder kronor.
              Det är inte mina siffror, utan det är RUT som har räknat ut detta.
            </seg>
            <seg n="9d61ace7">
              Ni säger att man ska anställa 200 000 nya inom den offentliga
              sektorn. För att gå tillbaka till den ekonomiska teorin, som jag
              pratade om, att det börjar med den offentliga sektorn, är min
              fråga: Vad är det som gör att ni inte anställer alla som är arbetslösa?
              Vi har ju över en miljon människor som inte går till jobbet varje
              dag. Om Vänsterpartiets teori håller skulle ni väl kunna anställa
              allihop. Tänk vilken fart vi skulle få på Sverige! Ni förstår
              hur många människor som skulle kunna vara nöjda och hur mycket
              mer folk vi skulle kunna få i den offentliga sektorn! Jag vill
              veta: Varför anställer ni inte allihop?
            </seg>
            <seg n="bb6f917a">
              Det andra som Lars Ohly tar upp handlar om sjuklöneansvaret.
              Han säger: Vi är emot det. Men, snälla Lars Ohly, är inte det
              en del av budgetöverenskommelsen? Har inte du röstat för det här
              i riksdagens kammare? Vad säger Göran Persson när du börjar gå
              ut och köra ett eget race om detta? Nej, stå upp för det du har
              varit med och fattat beslut om! Jag har respekt för att vi har
              olika åsikter, men jag har inte respekt för försök att smita undan
              beslut som man har varit med på.
            </seg>
            <seg n="67479684">
              Till sist: Ökade kostnader 190 miljarder är skatteökningar kommunalt
              med 67 kr. Det säger dina egna kommunalråd. Hur drabbar det lågavlönade
              kvinnor? Fundera över det, därför att det är de som drabbas mest
              av skattehöjningar i den storleksordning som du talar om.
            </seg>
          </u>
          <note type="speaker" n="149cbf95">
            Anf. 59 LARS OHLY (v) replik:
          </note>
          <u who="lars_ohly_e0506b_w" xml:id="i-0675635f097f80e4-9" n="919f2ffb">
            <seg n="592f726b">
              Herr talman! Naturligtvis finns det ett samband i ekonomin mellan
              privat och offentlig verksamhet, men det sambandet finns inte
              bara åt det ena hållet. Vilket stort svenskt företag hade kunnat
              utvecklas utan offentliga investeringar, utan stora statliga investeringar
              i vägar, järnvägar, telekommunikationer? Förutsättningar för företagen
              har byggts upp av oss gemensamt. Vi har tagit det ansvaret gemensamt.
              Vilket svenskt företag hade haft några som helst i barnfamiljsåldern
              att anställa om det inte hade funnits en barnomsorg? Självklart
              finns det också ett samband mellan offentlig verksamhet och privat
              företagande. Det sambandet är ni blinda för. Vi ser bägge sambanden.
            </seg>
            <seg n="4547b567">
              Vi ser också behoven av att förstärka den offentliga välfärden
              därför att den inte är tillräckligt bra i dag. Det behövs fler
              händer i vården. Det behövs fler barnskötare. Det behövs fler
              lärare. Det behövs fler vuxna i skolan. Det behövs fler sjuksköterskor
              och undersköterskor i äldreomsorgen. Jag tror inte att det behövs
              en miljon. Jag tror att det behövs i storleksordningen 200 000
              för att vi ska få en högkvalitativ offentlig verksamhet som också
              ger förutsättningar för andra delar av samhället att växa.
            </seg>
            <seg n="aa8e6527">
              Er siffra, 190 miljarder, är tagen ur luften, Maud Olofsson.
              RUT:s siffra, 86 miljarder, kan vi diskutera. 2022 miljarder per
              år ja, det kanske ligger där någonstans är fullt genomförbart
              om man har tagit på sig uppgiften att göra Sverige rättvisare
              och mer solidariskt.
            </seg>
          </u>
          <note type="speaker" n="ddb7b8d9">
            Anf. 60 MAUD OLOFSSON (c) replik:
          </note>
          <u who="maud_olofsson_83b1eb_w" xml:id="i-226159d7acc94d4b-3" n="83ab7c4e">
            <seg n="14773bf3">
              Herr talman! Ja, det är väl klart att det finns ett samband mellan
              offentlig och privat sektor. Men frågan var: Var börjar det någonstans?
              Det var det som var den intressanta frågan. Om det är som du säger,
              att det börjar med den offentliga sektorn, skulle vi få en fantastisk
              fart på ekonomin om du skulle anställa alla de en miljon människor
              som inte har något jobb att gå till varje dag. Det skulle ju vara
              en fantastisk injektion för svensk ekonomi. Poängen är att om
              du ska kunna anställa dem måste du ha några skatteintäkter att
              betala lönerna med, annars kommer inte kvinnorna i offentlig sektor
              att få någon lön. Det är de intäkterna som Sverige måste få in
              som land. Det är därför som vi behöver privat företagsamhet. Det
              är därför som vi behöver alla de duktiga företagen som kan sälja
              varor och tjänster utomlands.
            </seg>
            <seg n="92f337d7">
              Sedan diskuterar vi nivån på era utgiftsökningar. Säg då att
              det är 85 miljarder. Ni har ju haft otroliga diskussioner om alliansens
              skattesänkningar på 45 miljarder. Ni är uppe i dubbelt så mycket
              i utgifter helt ofinansierade. Till det ska vi inte ha någon privat
              sektor som får några intäkter.
            </seg>
            <seg n="ab85a9bc">
              Jag tycker att det är intressant att du inte svarar på frågan
              om kvinnornas situation när det gäller de höga skatteökningarna,
              som dina egna kommunalråd pratar om. Om kvinnor med de låga löner
              som finns inom Kommunal, inom landstinget och så vidare ska betala
              67 kr mer per hundralapp blir det en otroligt stark press på dessa
              kvinnor. Hur ska de klara sig? Det är helt omöjligt.
            </seg>
            <seg n="d5aced24">
              Du har inte heller svarat på frågan om sjuklöneansvaret. Vad
              är det för politik som du egentligen bedriver? Har inte du varit
              med och tagit beslut om detta? Varför säger du här i talarstolen
              att du vill förändra det när du själv har tagit det beslutet?
            </seg>
            <seg n="d4919f2a">
              Sedan menar du att vi ska ha mer företag i den offentliga sektorn,
              att vi ska ha mer statliga företag. Men tala då om för svenska
              folket vilka företag det är som du ska socialisera! Jag tycker
              att vi är värda att få reda på det.
            </seg>
            <seg n="6365350c">
              Som svar på RUT-frågan tror jag att jag kan lita på RUT. Jag
              tänker faktiskt ge Göran Persson programmet och utvärderingen,
              för jag tror att han vill känna till alla era utgifter. Vi har
              hjälpt honom så att han ska få en god läsning. Det är väl möjligt
              att också du skulle behöva läsa redovisningen av RUT-uppdraget
              för att åtminstone nyansera en del debatt och att du också skulle
              behöva tala med en och annan nationalekonom om var ekonomin börjar.
              Jag ger det goda rådet till Lars Ohly.
            </seg>
          </u>
          <note type="speaker" n="9f5a03f6">
            Anf. 61 LARS OHLY (v) replik:
          </note>
          <u who="lars_ohly_e0506b_w" xml:id="i-0675635f097f80e4-10" n="919f2ffb">
            <seg n="41b22ca9">
              Herr talman! Att nyansera debatten kanske är en uppmaning som
              kan gå åt bägge håll, kära Maud Olofsson. Man ska inte göra sig
              dummare än vad man är.
            </seg>
            <seg n="a160545f">
              Vilka tror du att det är som drabbas av nedskärningar i a-kassan
              och sjukförsäkringen? Tror du att det är de högavlönade männen
              inom den privata sektorn? Tror du att det är de som har de stora
              förmögenheterna i samhället som darrar av förskräckelse när ni
              kräver att arbetslösa och sjuka ska leva på sämre villkor än i
              dag? Nej, knappast. Det är de sämst ställda som får betala priset
              för era skattesänkningar. Skattesänkningarna kommer däremot att
              gynna dem som tjänar bra. Det är er politik.
            </seg>
            <seg n="f208ab25">
              Vi står för en helt annan politik. Dit hör att avskaffa sjuklöneperioden
              för små företag. Det har vi drivit länge till skillnad från alla
              andra partier, eftersom vi var det enda parti som röstade emot
              när riksdagens införde den. Vi ser hur små företag i dag avstår
              från att anställa på grund av att det kostar när anställda blir
              sjuka. Bort med den orättvisan! Det kommer vi att fortsätta kämpa
              för.
            </seg>
          </u>
          <note type="speaker" n="4b2404ff">
            Anf. 62 MAUD OLOFSSON (c):
          </note>
          <u who="maud_olofsson_83b1eb_w" xml:id="i-226159d7acc94d4b-4" n="83ab7c4e">
            <seg n="a0e74cf0">
              Herr talman! När valrörelsen närmar sig kan man inte låta bli
              att fundera över vad som händer med Sverige, vad valrörelsen betyder
              för vårt land, inte bara för de politiska partierna.
            </seg>
            <seg n="94227ff3">
              Vårt land har fantastiska möjligheter. Vi har en väl utbyggd
              välfärd. De allra flesta av oss har mycket goda erfarenheter av
              både skola och vård. De flesta av oss känner också en trygghet
              i vardagen. Men vi kan också se en ökande oro över att jobben
              flyttar utomlands, över att brottsligheten ökar och att miljöförstöringen
              får effekter som drabbar var och en av oss, inte bara här i Sverige
              utan också när vi är ute i världen.
            </seg>
            <seg n="a68683fb">
              Den välfärd som vi har har inte kommit till av en händelse. Den
              har skapats av driftiga entreprenörer, skickliga företagsledare
              och engagerade och ansvarstagande fackföreningar som i samarbete
              med företagen hållit ordning på arbetsmarknaden men naturligtvis
              också av politiker som förstått att skapa utrymme för detta skapande.
            </seg>
            <seg n="f2865fbe">
              I dag står Sverige inför en stor och ny utmaning när vi ska göra
              vårt land framgångsrikt också i globaliseringens tidevarv. Det
              är en uppgift som uppmanar till både ödmjukhet och klokskap.
            </seg>
            <seg n="fc6c727f">
              Men den ödmjukheten lyser med sin frånvaro när statsministern
              pratar här i kammaren. I stället för tal om hur Sverige ska leva
              upp till framtidens utmaningar, hur vi ska bli vinnare i en globaliserad
              värld och hur vi ska utveckla jobben har vi hört en bekant skrytvals
              om allt som regeringen har gjort, vad man tänker sig att göra
              och hur bra det går.
            </seg>
            <seg n="8cbafeff">
              Men det finns en annan verklighet också.
            </seg>
            <seg n="a17faeca">
              För någon vecka sedan gjorde regeringen ett stort nummer av att
              man inte behövde låna 2005, men glömde bort att samtidigt tala
              om att det blygsamma överskottet inte räckte för att betala ens
              en fjärdedel av det underskott man hade haft året innan.
            </seg>
            <seg n="7b1bbec2">
              När regeringen säger att sjukfrånvaron minskar är det sant. Men
              man berättar inte att varje dag skickas 175 människor ut från
              arbetsmarknaden för gott i det som förr hette förtidspension.
              De skickas bort från statistiken över arbetslösa och sjukskrivna
              att leva på i bästa fall 64 % av tidigare inkomst. De skickas
              bort från regeringens medvetande.
            </seg>
            <seg n="f8dd8dbf">
              När statsministern pratar trygghet bortser han gärna från att
              den kanske viktigaste tryggheten skyddet från brott inte är särskilt
              stor bland landets kvinnor. Mindre än vart femte anmält sexbrott
              leder till att en gärningsman ställs till svars. Bara vart 25:e
              inbrott får sin lösning och gärningsmannen blir identifierad och
              dömd.
            </seg>
            <seg n="cbf61638">
              De regionala och sociala klyftorna ökar. Var femte elev lämnar
              grundskolan utan tillräckliga kunskaper. Väntetiden för en hörapparat
              kan vara upp till 140 veckor om man är på rätt sjukhus. Dagligen
              hör vi berättelser om psykiskt sköra som inte får vård och äldre
              som inte får omsorg. Barnfattigdomen bland ensamförsörjarna har
              stigit från 5,6 % till 8 %. I storstäderna är det som allra värst.
              Detta pratar inte statsministern om.
            </seg>
            <seg n="761a97b7">
              Den verkligt viktiga frågan inför valet handlar egentligen om
              vad vi vill att Sverige ska vara. Hur ska vi bli globaliseringens
              vinnare? Hur ska vi kunna skapa jobb och resurser för att utveckla
              tryggheten och välfärden enskilt och gemensamt?
            </seg>
            <seg n="856221c8">
              Även om uppgifterna skiljer sig åt vet vi att de senaste åren
              har tiotusentals jobb lämnat Sverige. Ännu fler har aldrig skapats
              här eftersom företag valt att investera i nya jobb i Kina, Baltikum,
              Polen eller Indien i stället.
            </seg>
            <seg n="c0b8ba67">
              Med mindre än ett år kvar till valet är det naturligtvis lockande
              för varje politiker att utfärda nya kostsamma vallöften. Det är
              lätt att ge besked om nya statliga pengar och plussa på bidrag
              här och där i hopp om att vinna valet. Men det receptet är inte
              rätt medicin.
            </seg>
            <seg n="9ee45330">
              Allt handlar egentligen om jobben, och det är det som vallöftena
              borde handla om. För det är bara genom fler och växande företag
              som vi kan få fler anställda, fler arbetade timmar, och därigenom
              ökade skatteintäkter till den välfärd som vi värnar.
            </seg>
            <seg n="bb1a6d1a">
              Men i stället för att diskutera hur vi ska skapa jobb sitter
              Socialdemokraterna och deras vänsterkartell och ägnar sig åt att
              tala illa om hela yrkesgrupper. Man lägger hellre tid på att sitta
              och dela upp jobb i bra och dåliga jobb än på att skapa något
              nytt. Jag förstår inte inställningen från de så kallade arbetarpartierna
              att det finns dåliga jobb och bra jobb. I stället för att skapa
              nya jobb i tjänstesektorn väljer regeringen att tala nedlåtande
              om pigjobb och se nedlåtande på dem som jobbar med tjänster och
              service i den privata sektorn.
            </seg>
            <seg n="0bafebbb">
              I Finland har ju Socialdemokraterna tillsammans med Centerpartiet
              och Svenska folkpartiet genomfört en reform med avdrag för hushållsnära
              tjänster. Det har gett 10 000 nya jobb så här långt, och 50 %
              av de jobben har faktiskt gått till dem som tidigare var arbetslösa.
              Man har fått bort nästan hela den svarta betalningen inom denna
              sektor. Vi kan också höra nöjda kunder som stolt beskriver hur
              stolta företagare kommer ut och hjälper dem med vård och omsorg.
              Jag undrar vad det är som Socialdemokraterna i Finland inte har
              sett som gör att Socialdemokraterna tycks uppfatta det som så
              fruktansvärt om vi skulle ha hushållsnära tjänster också i Sverige.
              Det skulle vara intressant att veta.
            </seg>
            <seg n="baf5005b">
              Vänsterkartellen har en total ovilja att förändra så mycket som
              ett kommatecken i svensk lagstiftning för att göra oss mer konkurrenskraftiga.
              I stället för att skapa nya jobb har politiken inriktats på att
              krampaktigt hålla fast vid de jobb som vi redan har och som vi
              vet bara blir färre och färre.
            </seg>
            <seg n="fe2e3eb9">
              Tryggheten på den svenska arbetsmarknaden har varit total intill
              dess att jobben har försvunnit, och då har den vänts i total otrygghet
              eftersom det inte har funnits några nya jobb att gå till.
            </seg>
            <seg n="1d9b60e5">
              I andra länder har man valt andra strategier. Man har valt att
              bejaka nya jobb i stället för att stänga gränser. Man har valt
              att försöka få tillväxt i nya branscher som tjänstesektorn när
              tillverkningen har flyttat ut. Om vi hade haft samma tillväxt
              i tjänstesektorn i Sverige som i Storbritannien hade vi kunnat
              räkna hem ytterligare 200 000 nya jobb i Sverige. Många små orter
              i vårt land skulle ha haft ett annat läge i dag med den politiken.
            </seg>
            <seg n="e2e867cf">
              Vi kan mer än så här. Jag är i grunden optimist och tror att
              Sveriges möjligheter är goda, men vi måste inse att vi lever i
              konkurrens med andra länder. Detta möter de svenska företagen
              och de svenska arbetarna och tjänstemännen varje dag. Därför måste
              årets stora valfråga bli: Hur får vi fler företagare och fler
              jobb i Sverige? Den frågan bör varje väljare ställa till alla
              oss politiker under hela årets valrörelse. Får man inget svar
              på den frågan är det en tydlig signal om att också skolan, vården,
              äldreomsorgen, polisen, ja, hela välfärden är hotad framöver.
              Det börjar med jobben om vi ska klara pengar till välfärden. Det
              är därför det är så viktigt att alla som kan får bidra med jobb
              och skatteinkomster.
            </seg>
            <seg n="95ea4fd4">
              Jobben kommer, säger Ams, Vänsterpartiet och många andra. Vadå
              jobben kommer? Var kommer de ifrån? Ramlar de ned från himlen?
              Så är det inte, och det vet alla som har försökt. Vänsterpartiets
              recept att anställa alla i offentlig sektor är naturligtvis bara
              ett luftslott som passar en utdöende vänster. Likväl finns risken
              att detta blir regeringspolitik efter valet i september när Vänsterpartiet
              ska ingå i en regering, om vänstern får majoritet, tillsammans
              med Socialdemokraterna.
            </seg>
            <seg n="c48009e3">
              Sveriges framtid hänger på om fler känner att det är möjligt
              att få just sin affärsidé att fungera i ett företagande och om
              fler företag kan sälja sina varor och tjänster i en alltmer konkurrensutsatt
              värld. Då måste skattenivåer, regler på arbetsmarknaden, utbildningen
              och annat vara av sådan klass att det går att konkurrera.
            </seg>
            <seg n="703f5e25">
              Därför måste vi bejaka alla de jobb som människor kan skapa i
              vårt land. Det kan handla om turistföretagaren i Mora, om bonden
              i Skara som producerar biogas eller etanol till framtidens bilar,
              men det kan också handla om Boliden som säljer koppar över hela
              landet.
            </seg>
            <seg n="d014f8b9">
              Då har vi inte råd att säga att en del jobb är fina medan andra
              inte duger. Då har vi inte råd att säga till en miljon människor:
              Ni behövs inte. Därför går Centerpartiet till val på en vision
              om ett företagsamt, grönt, öppet och tryggt Sverige som byggs
              underifrån och som kan vara framgångsrikt i en globaliserad värld.
              Det är också en dröm om vad Sverige kan bli, inte vad vi en gång
              var.
            </seg>
            <seg n="3febe99c">
              Framtiden innebär enorma möjligheter för oss som land. Om vi
              uppmuntrar företagsamhet, människors skapande, ansvarstagande
              och kreativitet kan väldigt mycket hända. Om vi ger driftiga medborgare
              möjlighet att vara med och konkurrera med kvalificerade produkter
              och tjänster och ger uppmuntran i att kunna försörja sig själv,
              kanske till och med bli rik på eget företagande, skulle fler välja
              det.
            </seg>
            <seg n="332e08cc">
              Framtida framgång kräver att vi tar vara på vår konkurrensfördel
              i vår miljömedvetenhet och kunskap i miljöteknik och skapar utrymme
              för gröna företag och verkligen börjar hämta vår energi från annat
              håll än i oljeborrhål. Vi behöver en grön industripolitik, där
              hela landet kan vara med och skapa både miljövärden, jobb och
              ekonomiska vinster. Landsbygden blir det område som bidrar till
              den starka ekonomiska tillväxten i framtiden.
            </seg>
            <seg n="20e41365">
              Det handlar om ett tryggt land där föräldrarna själva får välja
              barnomsorg, där de gamla får bestämma vem som kommer hem och vårdar
              och städar, där psykiskt sköra får den vård man behöver. Det är
              ett Sverige där många kvinnor valt att skapa jobb som välfärdsföretagare
              och där Umeås kvinnor, precis som alla andra kvinnor, kan gå hem
              tryggt på natten.
            </seg>
            <seg n="56e465ed">
              Ett land som ska vinna på 2000-talet måste vara ett öppet land,
              ett land där medborgarna vågar tala fritt och tänka fritt, utan
              att övervakas av statliga myndigheter och som är öppet mot omvärlden
              och bejakar utbyte med länder i vår närhet, inte försöker stänga
              dem ute genom diskriminerande lagar och regler eller tal om social
              turism.
            </seg>
            <seg n="0b4b9bb1">
              Det är dags för Sverige att ta sig an globaliseringen på allvar,
              att se både möjligheter och hot, att rusta vårt land för att bli
              2000-talets vinnare, så som vi var på 1900-talet. Det är också
              tanken bakom den globaliseringskommission som jag vill se, med
              uppdrag att fundera över vad vi som land, som företag och som
              individer kan göra för att bli ett framgångsrikt välfärdsland
              i decennier framöver. Jag skulle vilja höra vad statsministern
              har för intresse av att inleda ett sådant arbete, just för att
              analysera Sveriges roll i den globaliserade världen.
            </seg>
            <seg n="a79419a4">
              Alla vi som bor i vårt land är med rätta stolta över mycket.
              Men vi är också otåliga, för vi vet hur mycket bättre det skulle
              kunna vara. Vi tycker om vårt land, men vi vet att vi tillsammans
              kan uträtta mycket mer. Det är det som valet 2006 handlar om.
              Det handlar om ett vägval för Sverige: ett nostalgiskt tillbakablickande,
              som Socialdemokraterna står för, eller en optimistisk tro på ett
              företagsamt, grönt, öppet och tryggt land som kan vara vinnare
              också i globaliseringens tidevarv. För det senare krävs en ny
              regering, och Centerpartiet har valt Allians för Sverige som kompisar
              för att förverkliga den drömmen och den visionen. Det förtjänar
              Sverige och svenskarna.
            </seg>
          </u>
          <note n="52e01c4d">
            I detta anförande instämde Birgitta Carlsson, Staffan Danielsson,
            Lars-Ivar Ericson, Viviann Gerdin, Jörgen Johansson, Kenneth Johansson,
            Kerstin Lundgren, Birgitta Sellén, Rigmor Stenmark och Roger Tiefensee
            (alla c).
          </note>
          <note type="speaker" n="711b1ff2">
            Anf. 63 PETER ERIKSSON (mp) replik:
          </note>
          <u who="peter_eriksson_861c0f_w" xml:id="i-09ceda2fa38897bd-8" n="1be8824c">
            <seg n="739ee0e6">
              Herr talman! Det var roligt att höra att Maud vill ha ett grönt
              Sverige. Det är inte alltid man får höra det från Centerpartiet
              nuförtiden. Lycka till om du ska samarbeta med Moderaterna, Folkpartiet
              och Kristdemokraterna på den punkten. Det är väl knappast ett
              område som prioriterats på den fronten de senaste åren.
            </seg>
            <seg n="0c34a23e">
              Det är inte alltid lätt att samarbeta med Socialdemokraterna
              heller, ska jag säga, inte heller när det gäller en utveckling
              i hela Sverige. Ändå måste det vara oerhört mycket svårare att
              få Moderaterna att förstå vitsen med till exempel regionalpolitik
              och bra kommunikationer i hela Sverige.
            </seg>
            <seg n="fe4dc90d">
              Det händer mycket spännande i norr just nu. De globala förändringarna
              med allt större konkurrens om råvarorna har i grunden förändrat
              läget. Vi får nu mångmiljardinvesteringar i Malmfälten, i östra
              Norrbotten, i Västerbottens inland, i gruvområden, vilket är en
              ganska enastående utveckling. Jobb och framtidstro är på väg tillbaka,
              men om den utvecklingen ska fortsätta krävs att Sverige hjälper
              till. I till exempel mitt hemlän Norrbotten är den allra viktigaste
              frågan i framtiden att få till stånd den nya kustjärnvägen. Det
              anser även landshövdingen och förre centerriksdagsmannen Per-Ola
              Eriksson.
            </seg>
            <seg n="1f1662c3">
              Detsamma gäller Maud Olofssons hemlän Västerbotten. Det handlar
              om att bygga samman städerna i större arbetsmarknadsregioner och
              få kapacitet att köra betydligt mer gods på järnväg från den heta
              Barentsregionen. Dessa frågor är helt avgörande för svensk industri,
              för den ekonomiska utvecklingen i norr och för att vi ska kunna
              ställa om kommunikationerna.
            </seg>
            <seg n="b716c756">
              Moderaterna vill lägga ned hela det projektet, hela kustjärnvägen.
              Moderaterna säger nej till moderna kommunikationer längs Norrlandskusten,
              liksom de säger nej till moderna lösningar för trafikproblemen
              i storstäderna. Där vill de i stället satsa 3040 miljarder i nya
              motorvägar.
            </seg>
            <seg n="40fa0b8c">
              Maud, vi i Miljöpartiet har fått med oss Socialdemokraterna på
              att bygga den nya kustjärnvägen hela vägen fram. Jag har två frågor
              till dig: Tycker du att det är viktigt med jobb och utveckling
              också i norr? Hur kommer det sig att du inte fått med dig Moderaterna
              och Folkpartiet på den här punkten?
            </seg>
          </u>
          <note type="speaker" n="449b99b6">
            Anf. 64 MAUD OLOFSSON (c) replik:
          </note>
          <u who="maud_olofsson_83b1eb_w" xml:id="i-226159d7acc94d4b-5" n="83ab7c4e">
            <seg n="f2e2fb22">
              Herr talman! Jag tror att alla förstår att om vi ska ha jobb
              och tillväxt i hela landet behöver vi jobb i småföretagen. Om
              vi ska få människor som kan försörja sig själva, om vi ska få
              en ekonomisk utveckling, kan vi inte fokusera på högre bidrag,
              utan vi måste fokusera på att skapa jobb och tillväxt i framför
              allt de privata företagen.
            </seg>
            <seg n="3b8cd491">
              Det är där ni har misslyckats. Därför har det varit så svårt
              att få pengar till nödvändiga infrastrukturinvesteringar. Om vi
              tittar på de infrastrukturpaket som ni varit med om att ta fram
              ser vi att de är oerhört baktunga. Varför det? Jo, därför att
              ni inte haft pengar nu, men ni har låtsats som att det längre
              fram, i framtiden, kommer att finnas pengar till det.
            </seg>
            <seg n="7afb354b">
              Om vi ska kunna göra de nödvändiga investeringar som vi är överens
              om järnvägar, bredband, mobiltelefontäckning, vägupprustning,
              renovering, allt detta måste vi, för att det ska bli möjligt,
              ha en tillväxt i den privata sektorn i Sverige. Det är där ni
              har misslyckats. Om över en miljon människor inte går till jobbet
              varje dag kostar det naturligtvis pengar. Det drar undan förutsättningarna
              för att kunna satsa på den infrastruktur som vi behöver för att
              klara jobben.
            </seg>
            <seg n="50e5ca5b">
              Det är bra att vi får en diskussion om andra perspektiv, och
              det ger kustjärnvägen utrymme för. I norr har det nämligen i mycket
              varit en diskussion om nordsyd-dimensionen. När vi nu ser hur
              Barentsområdet utvecklas tycker jag att det är viktigt att också
              kammaren ser att just kommunikationerna i östvästlig riktning
              är en av de viktiga nycklarna för att skapa ekonomisk utveckling,
              där behovet av bidrag i norra Sverige ska minska och man i stället
              själv bidrar till den ekonomiska utvecklingen.
            </seg>
            <seg n="4952411d">
              Det är med dessa ambitioner jag går in i det allianssamarbete
              som vi har i dag. Det handlar om bättre företagsvillkor, fler
              människor som är i jobb, mindre sjukskrivningar, färre i arbetslöshet.
              Då kan vi också få ordentliga investeringar i nödvändig infrastruktur.
              Det är framtidssatsningen, och den är jag beredd att slåss för.
            </seg>
          </u>
          <note type="speaker" n="c0f3c0ee">
            Anf. 65 PETER ERIKSSON (mp) replik:
          </note>
          <u who="peter_eriksson_861c0f_w" xml:id="i-09ceda2fa38897bd-9" n="1be8824c">
            <seg n="b1683050">
              Herr talman! Det var tydligen en öm tå. Jag tänkte mig att Maud
              faktiskt skulle kunna försvara det hela lite bättre, men den känsla
              jag får av svaret är att man är beredd att ge upp frågan och låta
              Moderaterna och Folkpartiet vinna den.
            </seg>
            <seg n="09e9dbca">
              I stället för att svara konkret på sakfrågan började du prata
              om helt andra saker. Det var synd. Du har fortfarande möjlighet
              att tala om ifall du kan garantera att få med dig Moderaterna
              och Folkpartiet på att bygga färdigt kustjärnvägen i norr. Det
              är det som ger möjligheter till utveckling i stället för bidrag.
            </seg>
            <seg n="3340ce83">
              Jag sade inte ett ord om bidrag. Jag sade att vi ska satsa på
              kommunikationer som är hållbara och långsiktigt utvecklande för
              regionen, som kan föra samman städerna i fungerande arbetsmarknadsregioner
              och få godstransporterna att fungera i framtiden. Jag sade ingenting
              om bidrag. Det var du som gjorde det, Maud.
            </seg>
          </u>
          <note type="speaker" n="75e8d175">
            Anf. 66 MAUD OLOFSSON (c) replik:
          </note>
          <u who="maud_olofsson_83b1eb_w" xml:id="i-226159d7acc94d4b-6" n="83ab7c4e">
            <seg n="304051cc">
              Herr talman! Nej, du sade inte ett ord om bidrag, men det är
              så verkligheten ser ut. Jag försökte bara förklara de enkla sammanhangen
              för dig, nämligen att om du har en miljon människor utanför arbetsmarknaden,
              om du ska försörja 550 000 människor i förtidspension, har du
              inte råd att göra det andra. Det var dessa enkla sammanhang jag
              försökte förklara för dig. Det är väl för att ni inte ser de sammanhangen
              som ni så kapitalt misslyckas med er politik.
            </seg>
            <seg n="f5e74186">
              Om vi fick ned arbetslösheten och sjukfrånvaron skulle vi kunna
              satsa både på fler lärare, fler vårdbiträden, fler sjuksköterskor
              och också på nödvändig infrastruktur. Det ni gjort är att ni raserat
              mycket av de infrastrukturinvesteringar som skulle ha behövt göras
              i Sverige. Vi behöver göra dem både på landsbygden och i våra
              storstäder. Det tror jag inte att vi är oense om.
            </seg>
            <seg n="8c8c7b1a">
              För mig är Botniabanan och kustjärnvägen en nyckel för att, som
              jag sade, åstadkomma en sammanbindning i östvästlig riktning.
              Det är inte en bana för att binda ihop kusten. Jo, det är det
              också, men för mig är det en bana för att binda ihop öst och väst.
              Om vi ska ha möjligheter att göra dessa investeringar måste vi
              få en politik för landet som skapar jobb och tillväxt, som gör
              att fler människor är med och betalar skatt. Då kan vi göra de
              satsningar på infrastrukturen som behöver göras.
            </seg>
            <seg n="77612875">
              Det är inte ett dugg känsligt att prata om detta, för om det
              är något som Centerpartiet drivits av är det just att det är statens
              ansvar att se till att vi får bra kommunikationer, bra högre utbildning
              och forskning, god statlig service över hela landet samt goda
              företagsvillkor. Det är de områden som staten ska ägna sig åt.
              Man har dock misslyckats på ett antal områden vilket gör att vi
              i dag befinner oss i en besvärlig situation. Det var bara det
              jag försökte förklara.
            </seg>
          </u>
          <note type="speaker" n="abe255f9">
            Anf. 67 PETER ERIKSSON (mp):
          </note>
          <u who="peter_eriksson_861c0f_w" xml:id="i-a0128b54b6aff6f2-0" n="1be8824c" next="i-a722958158a2b476-0">
            <seg n="4d5a3146">
              Herr talman! Det var många ord men inga klara besked.
            </seg>
            <seg n="adf70536">
              På Ekonyheterna i morse kunde man höra att de flesta av de gömda
              flyktingfamiljerna nu får stanna i Sverige. Besluten som tas på
              Migrationsverket är i rätt riktning. 85 % av dem som har fått
              sina ansökningar bedömda genom den tillfälliga lag som riksdagen
              stiftade i höstas har än så länge fått ja till att stanna i Sverige.
            </seg>
            <seg n="b5940f6c">
              En grön politik är bra för Sverige, för människorna i Sverige.
              Det blir lite färre som lever utanför, i marginalen, på nåder.
              Det blir lite färre rädda ansikten bakom neddragna gardiner. En
              grön politik gör skillnad för många av de mest utsatta.
            </seg>
            <seg n="856e363c">
              Vi har under den här mandatperioden gjort en hel del insatser
              också för barn, svenska barn som är födda i Sverige och som har
              det ekonomiskt dåligt ställt. Det tycker jag är en bra utveckling.
              Det är någonting som vi bör fortsätta med under den kommande mandatperioden.
              Det finns fortfarande för många barn i Sverige som lever ekonomiskt
              väldigt utsatt och problematiskt.
            </seg>
            <seg n="05db8400">
              Också unga och studenter har det ekonomiskt taskigt. Miljöpartiet
              kommer att lägga fram förslag i framtiden, under våren, om hur
              vi ska göra det bättre för studenter i Sverige. Jag tror att det
              är en av de allra viktigaste sakerna för att man ska kunna få
              lugn och ro, kunna arbeta vidare, studera och ha en hygglig ekonomisk
              situation.
            </seg>
            <seg n="456307bd">
              I nyhetsinslaget i Dagens Eko i morse berättade man också att
              försäljningen av villaolja minskade med 20 % i fjol, och nu har
              oljebolagen problem. Det här är ett resultat av ökade världsmarknadspriser
              men också av en medveten politik för förändring till en mer uthållig
              energianvändning. Det är en långsiktig politik som steg för steg
              har förändrat Sverige och som gör att vi nu och i framtiden får
              en annan situation, en mer hållbar energipolitik.
            </seg>
            <seg n="61a03f9f">
              Det går att förändra. Grönt gör skillnad. Det ger moderna och
              effektiva lösningar på dagens stora problem. Det handlar om frihet
              och ansvar. Det handlar om frihet men inte på bekostnad av andra.
              Du får en lägre inkomstskatt och pengarna i handen, och du kan
              själv välja om du vill lägga dem på lite dyrare flygresor, bensin
              eller något annat som du egentligen hellre längtar efter. Grön
              skatteväxling är i själva verket en valfrihetsreform. Sammantaget
              stöder detta en utveckling där vi minskar utsläppen och satsar
              mer på alternativen i form av pelletskaminer, miljöbilar och kollektivtrafik.
              Tillsammans tar vi på så sätt ett större ansvar för framtiden.
            </seg>
            <seg n="3799a313">
              Sverige är i dag ledande i utvecklingen av miljöbilar och nya
              bränslen. Det beror i allt väsentligt på politiska beslut som
              gjort alternativen billigare och mer förmånliga. Det handlar om
              sänkta förmånsavgifter för tjänstebilar, gratis parkering, inga
              trängselavgifter, ingen skatt på miljöbränslen. Det här är som
              en lista på gröna framgångar, men man kan läsa exakt samma texter
              i reklamkampanjerna från svensk bilindustri och andra företag
              som i dag säljer sina miljöbilar och som har ökat sin försäljning
              med flera hundra procent. Bilindustrin i Sverige har nu insett
              att grön politik är en överlevnadsfråga och en konkurrensfaktor.
            </seg>
            <seg n="0a4c125c">
              Jag hörde nyligen en ledande kille från Saab, på en mässa i Detroit
              eller Chicago i USA. Han beklagade sig över att man i USA inte
              hade nått lika långt som i Sverige på den här fronten. Man hade
              till exempel inte på samma sätt fått tryck på oljebolagen när
              det gäller att få ut etanolpumpar runtom i landet. Men det är
              roligt att se att de också kan förändras, och inställningen och
              attityderna går att förändra. Det är det som är roligt med politik.
              I dag talar man faktiskt i Europa om Sverige som en föregångare
              igen. Det var längesedan sist.
            </seg>
            <seg n="786a38eb">
              Socialdemokraterna har funnits i 100 år jag tror att det är drygt
              100 år. Och de har suttit vid makten i över 50. Rimligen har engagemanget
              svalnat något, men vi har bara börjat. Det gröna uppdraget återstår
              i allt väsentligt att genomföra. Det handlar om ett hållbart och
              mer solidariskt samhälle som ger utrymme för människors frihet.
              Det finns stora skillnader mellan Miljöpartiet och Socialdemokraterna,
              men det finns också en viktig likhet. Vi tror på politikens möjligheter
              att förändra. Politiken kan ge oss en bättre värld. Det är en
              viktig fråga som i grunden gör att vi kan ha ett samarbete mellan
              våra partier.
            </seg>
            <seg n="8e5f15fa">
              En rolig sak som har hänt i år är just försöket med trängselavgifter,
              som jag tycker är fantastiskt. Med ganska små medel kan man åstadkomma
              stora förändringar som gör att människor får det bättre. Barnen
              som växer upp i Helsingfors kan faktiskt få en miljö som gör att
              inte lika många behöver bli allergiker eller astmatiker eller
              få hälsoproblem som är väldigt allvarliga.
            </seg>
            <seg n="c8b1f3c1">
              Naturvårdsverket har räknat med att 3545 personer kommer att
              slippa att dö bara på grund av de minskade luftföroreningarna
              på grund av trängselförsöket 3545 personer varje år! Vad är det
              värt? Om man jämför med Vägverkets satsningar i fråga om nollvisionen
              hur många miljarder satsar de för att få ned bildöden varje år
              med 40 personer? är väl det här en bra investering.
            </seg>
            <seg n="97ee23f3">
              Jag tycker att det känns roligt att också fler och fler från
              den borgerliga sidan ansluter sig. Det är inte fel att ändra sig.
              Låt inte prestigen och stoltheten vinna! Erkänn att vi hade rätt!
              Jag tror att ni vinner på det. Det är inte klokt att lägga 3040
              miljarder på nya motorvägar och kringleder när vi vet att vi måste
              ställa om och avveckla oljeberoendet. Om man älskar storstaden
              är det sällan bilarna och köerna man älskar. Det är människorna
              och livskvaliteten i mångfalden. Färre bilar i innerstaden ger
              mer utrymme för människor, frihet och livskvalitet.
            </seg>
            <seg n="cea860b4">
              Det var många som valde att stämma in i kören av dem som visste
              bäst före försöket. Nu talar man om hur mycket företagen tjänar
              och hur mycket fler jobb som skapas i Helsingfors när budbilar
              och lastbilar kommer fram i tid. Förseningstiderna har minskat
              med 90 %. Handelskammaren har tidigare räknat ut att kostnaderna
              för köerna handlar om mellan 3 och 8 miljarder kronor varje år.
              Kaos och elände blev i själva verket mindre tid i köerna och mer
              livskvalitet för både bilister och kollektivtrafikanter. Varken
              bilister eller företag vill se livet och arbetstiden rinna bort
              i ändlösa köer.
            </seg>
          </u>
          <note n="f39a1f16">
            I detta anförande instämde Helena Hillar Rosenqvist och Jan Lindholm
            (båda mp).
          </note>
          <note n="8e2a613b">
            Överläggningen var härmed avslutad.
          </note>
          <note n="3577ce18">
            2 § Meddelande om statistiska uppgifter om riksdagsarbetet hösten
            2005
          </note>
          <note n="57b60a92">
            Förste vice talmannen meddelade att statistiska uppgifter om
            riksdagsarbetet hösten 2005 delats ut till kammarens ledamöter.
          </note>
          <note n="aec4055f">
            Statistiken hade fogats som bilaga till detta protokoll.
          </note>
          <note n="3689b7ee">
            3 § Hänvisning av ärenden till utskott
          </note>
          <note n="44f9d70b">
            Föredrogs och hänvisades
          </note>
          <note n="291ffe26">
            4 § Förnyad bordläggning
          </note>
          <note n="b9b1e536">
            Föredrogs och bordlades åter
          </note>
          <note n="26020e52">
            5 § Bordläggning
          </note>
          <note n="d70cbb6a">
            Anmäldes och bordlades
          </note>
          <note n="58a665d9">
            6 § Anmälan om interpellationer
          </note>
          <note n="4e1e188d">
            Anmäldes att följande interpellationer framställts
          </note>
          <note n="a2c530bb">
            den 18 januari
          </note>
          <note n="e5e50132">
            Gunnar Axén
          </note>
          <u who="peter_eriksson_861c0f_w" xml:id="i-a722958158a2b476-0" n="1be8824c" prev="i-a0128b54b6aff6f2-0">
            <seg n="9babaddb">
              Torsten Lindström
            </seg>
          </u>
          <note n="f7160df5">
            Interpellationerna redovisas i bilaga som fogats till riksdagens
            snabbprotokoll tisdagen den 24 januari.
          </note>
          <note n="0fe0b9e8">
            7 § Anmälan om frågor för skriftliga svar
          </note>
          <note n="3bb8090f">
            Anmäldes att följande frågor för skriftliga svar framställts
          </note>
          <note n="a2c530bb">
            den 18 januari
          </note>
          <note n="f5a61043">
            Bertil Kjellberg
          </note>
          <note n="44ad87e5">
            Ulf Sjösten
          </note>
          <note n="44ad87e5">
            Ulf Sjösten
          </note>
          <note n="44ad87e5">
            Ulf Sjösten
          </note>
          <note n="cf25eb63">
            Monica Green
          </note>
          <note n="7e0516ca">
            Håkan Larsson
          </note>
          <note n="f7bfd674">
            Gunilla Tjernberg
          </note>
          <note n="3c7b0c0b">
            Frågorna redovisas i bilaga som fogats till riksdagens snabbprotokoll
            tisdagen den 24 januari.
          </note>
          <note n="bc00f68d">
            8 § Anmälan om skriftliga svar på frågor
          </note>
          <note n="91914fee">
            Anmäldes att skriftliga svar på följande frågor inkommit
          </note>
          <note n="a2c530bb">
            den 18 januari
          </note>
          <note n="9e17adfc">
            Ulla Hoffmann
          </note>
          <note n="01695603">
            Lars-Ivar Ericson
          </note>
          <note n="ee1c34c1">
            Svaren redovisas i bilaga som fogats till riksdagens snabbprotokoll
            tisdagen den 24 januari.
          </note>
          <note n="707d077b">
            9 § Kammaren åtskildes kl. 12.28.
          </note>
          <note n="f65fb98c">
            Förhandlingarna leddes
          </note>
          <note n="ffaf2618">
            /Monica Gustafson
          </note>
        </div>
      </body>
    </text>
  </TEI>
</teiCorpus>
