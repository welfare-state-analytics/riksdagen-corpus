<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--50</head>
          <docDate when="2005-12-13">2005-12-13</docDate>
        </div>
      </front>
      <body>
        <div>
          <note n="f50c38f8">
            ﻿
          </note>
          <note n="a24587ee">
            Riksdagens protokoll
          </note>
          <note n="4420a3e8">
            2005/06:50
          </note>
          <note type="date" n="fa51379f">
            Tisdagen den 13 december
          </note>
          <note n="3ea29614">
            Kl. 09:00 - 19:54
          </note>
          <note n="80e76027">
            1 § Justering av protokoll
          </note>
          <note n="e214a16e">
            Justerades protokollet för den 7 december.
          </note>
          <note n="3b07e440">
            2 § Svar på interpellation 2005/06:153 om Regeringskansliet och
            Handikappombudsmannen
          </note>
          <note type="speaker" n="fe100ec8">
            Anf. 1 Vice statsminister BOSSE RINGHOLM (s):
          </note>
          <u who="bosse_ringholm_vice_statsmi" xml:id="i-d42ff2f2a17a172d-0" n="e6d7cd92">
            <seg n="e300186b">
              Fru talman! Erik Ullenhag har frågat statsministern dels vilka
              åtgärder statsministern ämnar vidta med anledning av Regeringskansliets
              information till Handikappombudsmannen, dels vad statsministern
              avser att göra för att Regeringskansliet ska bli ett föredöme
              på tillgänglighetsområdet.
            </seg>
            <seg n="078b4912">
              Interpellationen har överlämnats till mig.
            </seg>
            <seg n="47d8963c">
              Man kan lägga olika aspekter på begreppet tillgänglighet för
              personer med funktionshinder. En aspekt handlar om att göra information
              i exempelvis tryckt, muntlig eller digital form tillgänglig. En
              annan handlar om den fysiska tillgängligheten till lokaler, till
              exempel utformningen av entréer och arbetsplatser. Man kan också
              se på tillgängligheten ur en besökares eller ur en anställds perspektiv.
              Eftersom arbetet med handlingsplaner kommit olika långt i olika
              delar har den enkät som Erik Ullenhag refererar till inte varit
              helt enkel att besvara entydigt. Om detta problem har Regeringskansliet
              haft telefonkontakt med Handikappombudsmannen i samband med att
              den första enkäten skulle besvaras.
            </seg>
            <seg n="54ec77ae">
              Handikappombudsmannen har fastställt Riktlinjer för en tillgänglig
              statsförvaltning . Dessa riktlinjer har varit styrande för Regeringskansliets
              arbete med att inventera och säkerställa tillgängligheten i de
              lokaler som departement och kommittéer disponerar.
            </seg>
            <seg n="e9400fd7">
              Regeringskansliets externa webb och informations- och kommunikationsmaterial
              är också väl anpassat utifrån Handikappombudsmannens riktlinjer.
              Tillgänglighetsperspektivet finns fastlagt i dokumenten Strategi
              och riktlinjer för www.regeringen.se och www.sweden.gov.se samt
              i policy- och handboken Anpassning av Regeringskansliets informationsmaterial
              till människor med särskilda behov .
            </seg>
            <seg n="856cec28">
              Regeringskansliet har nyligen arbetat fram nya riktlinjer för
              en arbetsplats fri från trakasserier och kränkande särbehandling.
              Riktlinjerna, som gäller den egna myndigheten, omfattar även diskriminering
              genom trakasserier på grund av funktionshinder. Riktlinjerna går
              utöver lagstiftningen i den meningen att Regeringskansliet även
              kommer att arbeta med att förebygga trakasserier på grund av funktionshinder
              och inte enbart med att utreda och vidta åtgärder mot eventuella
              trakasserier när sådana kommit till arbetsgivarens kännedom.
            </seg>
            <seg n="2e668af3">
              För att få ett samlat grepp om de åtgärder som vidtagits i Regeringskansliet
              beträffande tillgänglighet för personer med funktionshinder avseende
              lokaler, information och kommunikation samt verksamhet tillsattes
              en arbetsgrupp våren 2005 för att göra en myndighetsövergripande
              inventering utifrån Handikappombudsmannens riktlinjer. Inventeringen
              är i det närmaste slutförd. Arbetet fortsätter med att sammanställa
              en sammanhållen handlingsplan inklusive ett åtgärdsprogram, vilka
              ska fastställas under våren 2006.
            </seg>
          </u>
          <note type="speaker" n="ed744f79">
            Anf. 2 ERIK ULLENHAG (fp):
          </note>
          <u who="erik_ullenhag_febdf4" xml:id="i-66ed28a79a8cf574-0" n="75dd9b65">
            <seg n="4ea09fd1">
              Fru talman! Låt mig inledningsvis tacka för svaret även om det
              under min korta tid i riksdagen är ett av de mer innehållslösa
              svar jag har fått av en minister i den här kammaren. Bakgrunden
              till den här frågan är ju att för ett antal år sedan, snart sex
              år sedan, presenterade Göran Persson och dåvarande socialministern
              med buller och bång den nationella handlingsplanen för handikappolitiken.
              Ett av målen var att Sverige till 2010 ska vara tillgängligt för
              människor med funktionshinder.
            </seg>
            <seg n="71fa8491">
              De här målen är bra, men från Folkpartiets sida har vi hela tiden
              sagt att det krävs resurser för att man ska uppfylla möjligheten
              att komma på en buss, öppna upp arbetsplatser som är offentliga
              eller komma in i Stadshuset. En del i handlingsplanen handlar
              om att staten och statliga myndigheter ska vara ett föredöme i
              att göra Sverige tillgängligt. I det arbetet ska varje myndighet
              ta fram en tydlig handlingsplan för hur man ser till att just
              den myndigheten är tillgänglig för människor med funktionshinder
              som arbetsgivare och för besökare.
            </seg>
            <seg n="70f8c14c">
              Det stora bekymret är att Regeringskansliet, en av våra största
              myndigheter med 4 500 anställda där statsministern är myndighetschef,
              nu snart sex år efter handlingsplanens proklamerande fortfarande
              saknar en handlingsplan. Det är egentligen en skandal i sig att
              den regering som har sagt att de statliga myndigheterna ska vara
              ett föredöme inte ens klarar att se till att den egna myndigheten,
              Regeringskansliet, tar fram en handlingsplan.
            </seg>
            <seg n="a92a83b7">
              Än värre blir det hela när man ser att Regeringskansliet i sina
              svar till Handikappombudsmannen 2003, 2004 och 2005 har svarat
              att jodå, vi har en handlingsplan för att se till att göra Regeringskansliet
              tillgängligt. Vilken signal sänder det här till andra myndigheter?
              Vad säger det om regeringens trovärdighet i handikappolitiken?
              Vad ska Vägverket göra och vad ska de andra myndigheterna i Sverige
              göra när de ser att inte ens Regeringskansliet tar den här nationella
              handlingsplanen på allvar?
            </seg>
            <seg n="82fafb07">
              I svaret talar vice statsministern om att det finns olika aspekter
              på begreppet tillgänglighet. Det tål i och för sig att sägas.
              Men tillgänglighet, vice statsministern, handlar helt enkelt om
              ett synsätt där du ser till att samhället är öppet även för personer
              med funktionshinder, där du ser till att ta vara på kraften hos
              alla de människor som skulle kunna bidra till vår tillväxt och
              välfärd som i dag hålls utanför arbetsmarknaden. Tillgänglighet
              handlar om att se till att människor inte handikappas, till exempel
              att se till att Regeringskansliet är en arbetsplats som är öppen
              för alla.
            </seg>
            <seg n="33900cab">
              Det ännu märkligare i vice statsministerns svar är när vice statsministern
              säger att enkäten från Handikappombudsmannen inte varit helt enkel
              att besvara entydigt. Nu citerar jag ur vice statsministerns svar.
              Jag ska också citera den fråga som regeringen och Regeringskansliet
              har svarat ja på. Den lyder: Finns en färdig handlingsplan för
              hur lokalerna, verksamheten och informationen ska bli tillgängliga
              för personer med funktionshinder enligt förordning 2001:526? På
              denna fråga har Regeringskansliet svarat ja. Det är visserligen
              en byråkratisk svenska men jag har ganska svårt, vice statsministern,
              att förstå vad som är svårbegripligt i detta.
            </seg>
            <seg n="da420ec0">
              Nu säger vice statsministern att jo, det ska bli en sådan plan
              någon gång våren 2006. Men sanningen är ju att ni har uppgivit
              för Handikappombudsmannen 2003, 2004 och 2005 att det redan fanns
              en sådan plan. Det är det som är så oerhört märkligt.
            </seg>
            <seg n="e56765da">
              Sedan hänvisar vice statsministern till Handikappombudsmannen
              i sitt svar. Handikappombudsmannen har kommenterat det faktum
              att det saknas en handlingsplan och då bland annat sagt att han
              förutsatt att regeringen följer sin egen förordning. Han visar
              förvåning över att man inte gör så.
            </seg>
            <seg n="e7ada680">
              Det blir ett antal frågor som reses, men det är två frågor som
              det vore intressant om vice statsministern kunde svara på. Den
              ena är: Vilka signaler sänder Regeringskansliets agerande till
              andra myndigheter i Sverige? Den andra är: Vad är svårbegripligt
              i Handikappombudsmannens enkät?
            </seg>
          </u>
          <note type="speaker" n="9c4c89cd">
            Anf. 3 LARS-IVAR ERICSON (c):
          </note>
          <u who="unknown" xml:id="i-d42ff2f2a17a172d-1" n="2dedf3c5">
            <seg n="034184f7">
              Fru talman! Att få möjlighet att växa som människa, tillsammans
              med andra. Att ha makten över sitt liv. Att bli sedd som en person
              med kunskaper och erfarenheter. Att slippa bli omyndigförklarad
              och förbarnsligad. Att vara saknad när det finns hinder för att
              man ska kunna delta. Att den självklara reaktionen blir att riva
              hindren. Det är att vara samhällsmedborgare med samma rättigheter
              och skyldigheter som andra.
            </seg>
            <seg n="616f0fc0">
              De ord jag nu läste är ett citat ur den bok som jag håller upp.
              De uttalas av Lars Engqvist. Boken heter Om bemötande av människor
              med funktionshinder Ett nationellt program för att öka kompetensen
              om bemötande . Denna bok kom år 2003, och det verkar som att den
              inte har blivit särskilt läst i Regeringskansliet. Hade den blivit
              det hade vi inte haft den här interpellationsdebatten.
            </seg>
            <seg n="98372655">
              Handikappolitik är viktigt. Det är ytterst en demokratifråga.
              Samhället måste byggas med insikten om att alla människor är lika
              mycket värda och ska behandlas med samma respekt.
            </seg>
            <seg n="390ef916">
              Det innebär konkret att alla ska ha lika rätt och lika möjligheter
              att röra sig i samhället. Alla måste kunna ta del av information
              och göra sig hörda.
            </seg>
            <seg n="050f76d0">
              All samhällsplanering och all byggnation måste utformas så att
              det skapar ett samhälle där alla människor kan vara delaktiga.
            </seg>
            <seg n="403973da">
              Dessa ord kan tyckas som självklarheter. Men det är tydligen
              inte självklart för Regeringskansliet. Och det är oroväckande.
              Man brukar ju säga: Sådan husse, sådan hund. Det som sker ovanifrån
              påverkar också andra myndigheter och institutioner så att de kanske
              inte känner samma skyldighet att leva upp till tillgänglighetskraven.
            </seg>
            <seg n="65ea067b">
              Jag har ett annat exempel som ligger mig nära eftersom jag jobbar
              inom kulturen. Sommaren 2004 inventerade DHR 64 museer. 27 av
              dem var helt otillgängliga för funktionshindrade.
            </seg>
            <seg n="17c6fbec">
              När någon inte lever upp till förväntningarna och inte tar sitt
              ansvar bör detta påpekas. Det bör också utgå någon form av sanktioner.
              Nu undrar jag: Regeringskansliet kan väl inte drabbas av sanktioner?
              Men det som vi hör i denna interpellationsdebatt är ytterst allvarligt.
              Och jag tror att Regeringskansliet skulle kunna titta lite grann
              på sin granne riksdagen, där vi har kommit betydligt längre när
              det gäller tillgänglighetsfrågorna.
            </seg>
            <seg n="59740ac7">
              Det finns också många bra organisationer. Vi har handikapporganisationer
              för olika funktionshinder. Och de vill säkert gärna hjälpa till
              så att det verkligen blir en riktig handlingsplan.
            </seg>
          </u>
          <note type="speaker" n="cd901a10">
            Anf. 4 Vice statsminister BOSSE RINGHOLM (s):
          </note>
          <u who="bosse_ringholm_vice_statsmi" xml:id="i-d42ff2f2a17a172d-2" n="e6d7cd92">
            <seg n="df44ef8c">
              Fru talman! Interpellationen handlar om huruvida Regeringskansliet
              har lokaler som är handikappanpassade efter de normer som finns.
              Svaret är ja. Det är det som är själva sakfrågan.
            </seg>
            <seg n="012cfcd4">
              Alltsedan Regeringskansliets lokaler planerades och uppfördes
              har Regeringskansliet tillsammans med dåvarande Byggnadsstyrelsen
              arbetat med tillgänglighetsfrågorna och bland annat samrått med
              handikapporganisationer. Därför uppfyller Regeringskansliets lokaler
              väl de grundläggande krav som numera återfinns i Handikappombudsmannens
              riktlinjer. Det är det som är det centrala.
            </seg>
            <seg n="90383e22">
              Den fråga som ställdes i Handikappombudsmannens enkät innehöll
              flera frågeställningar i samma fråga. Vid det tillfället tog Regeringskansliet
              kontakt med Handikappombudsmannen för att få ett klargörande om
              vilket svarsalternativ som passar in när färdiga planer finns
              för en delmängd av frågeställningen. Tjänstemannen på Regeringskansliet
              fick då uppfattningen att ja-alternativet skulle användas, och
              det har använts sedan dess.
            </seg>
            <seg n="0b598007">
              Men den centrala frågan är egentligen inte om planen kan tolkas
              på det ena eller andra sättet, utan den centrala frågan är om
              Regeringskansliets lokaler uppfyller de grundläggande krav som
              finns i Handikappombudsmannens riktlinjer. På samma sätt som riksdagen
              uppfyller sina krav uppfyller också Regeringskansliet de krav
              som finns när det gäller handikappanpassning av lokalerna. Det
              är den centrala frågan.
            </seg>
          </u>
          <note type="speaker" n="01cfd0f0">
            Anf. 5 ERIK ULLENHAG (fp):
          </note>
          <u who="erik_ullenhag_febdf4" xml:id="i-e7a23c6fc9ab5ea4-0" n="75dd9b65" next="i-f411fafb258960d6-0">
            <seg n="28ca62cb">
              Fru talman! Även om vice statsminister Bosse Ringholm inte säger
              det rent ut är det nu alldeles uppenbart att vi har samma verklighetsbeskrivning.
              Regeringen har sagt att myndigheterna efter ett riksdagsbeslut
              ska ha handlingsplaner för tillgänglighet. Regeringen har vilselett
              Handikappombudsmannen i sin information om huruvida man har det
              eller inte.
            </seg>
            <seg n="ee81c9c6">
              Trots att jag citerar ur frågan påstår Bosse Ringholm att den
              frågan är svårtolkad. För mig är det helt obegripligt. Den är
              inte svårtolkad på något sätt. Handikappombudsmannen, som Bosse
              Ringholm hänvisar till, skulle ha godkänt Regeringskansliets mycket
              märkliga ja om man har en plan som inte finns och som nu ska komma
              nästa vår. Varför ska den komma om den inte behövs? Det är ju
              Bosse Ringholms nya linje.
            </seg>
          </u>
          <note n="dbf45e18">
            Handikappombudsmannen sade med anledning av dessa uppgifter i
            en kommentar i förra veckan:
          </note>
          <u who="erik_ullenhag_febdf4" xml:id="i-f411fafb258960d6-0" n="75dd9b65" prev="i-e7a23c6fc9ab5ea4-0">
            <seg n="1f87ceea">
              En av grunderna i handikappolitiken är staten som föredöme, och
              det behövs handlingskraft, inte bara vackra ord, för att handlingsplanen
              ska bli verklighet.
            </seg>
            <seg n="88b0baa1">
              Handikappombudsmannen säger vidare:
            </seg>
            <seg n="e6cc1bd9">
              Handikappombudsmannen har förutsatt att regeringen följer sin
              egen förordning.
            </seg>
            <seg n="ae77da8b">
              Och i den kommentaren konstaterar också Handikappombudsmannen
              att Regeringskansliet uppenbarligen saknar den plan som man har
              uppgett till Handikappombudsmannen att man har. Det är djupt allvarligt.
            </seg>
            <seg n="ab7406a6">
              Jag trodde att vi skulle få se det som är ganska modernt i svensk
              politik i dag, nämligen att vice statsministern kom hit och bad
              landets funktionshindrade och Handikappombudsmannen om ursäkt
              eftersom detta är allvarligt. Om Regeringskansliet behandlar Handikappombudsmannen
              och sin egen målsättning för handikappolitiken på detta sätt sänder
              det en signal till varenda myndighet i Sverige och till varenda
              kommun i Sverige att det är okej om man tar fram lite tillgängliga
              webbsidor men att man inte behöver det breda greppet som handlar
              om tillgänglighet.
            </seg>
            <seg n="3f3a2651">
              Jag trodde att Bosse Ringholm skulle be om ursäkt och svara på
              min fråga om vilka åtgärder som man tänker vidta med anledning
              av att man uppenbarligen har vilselett Handikappombudsmannen.
              Men det gör han inte. Det verkar som om han tycker att allt är
              frid och fröjd i detta agerande.
            </seg>
            <seg n="8f8f1dda">
              Sedan säger Bosse Ringholm att det viktiga är att Regeringskansliets
              lokaler är tillgängliga. Nej, Bosse Ringholm, det är inte vad
              som står i den nationella handlingsplanen för handikappolitiken.
              Det är inte vad Handikappombudsmannen säger. Och det är inte vad
              som är viktigt för Sveriges funktionshindrade. Det är en viktig
              del. Men handlingsplanen som Regeringskansliet ska ta fram ska
              se till att verksamhet, information och lokaler ska bli tillgängliga
              för funktionshindrade. Det räcker inte med lokaler, Bosse Ringholm.
            </seg>
            <seg n="57d2fcd4">
              Det där är väldigt viktigt när det gäller hur man ser på människor
              med funktionshinder och hur man ser till att skapa en verksamhet
              där man kan se till att människor i sin vardag, ifall de kan få
              ett arbete, inte handikappas utan faktiskt har möjlighet att med
              olika hjälpmedel göra en fullgod arbetsinsats. Det är viktigt
              hur man kan se till att människor med ett funktionshinder kan
              få det där arbetet och inte mötas av att det inte går att komma
              in med rullstolen, att handikapphjälpmedel inte finns på plats
              och att inte kunna delta i den verksamhet som bedrivs. Det är
              kärnan, vice statsministern, i att se till att skapa tillgänglighet
              i samhället. Och den kärnan finns uppenbarligen fortfarande inte
              fullt ut.
            </seg>
            <seg n="6d11de49">
              Jag tror inte att jag kommer att komma längre när det gäller
              frågan om vad som är svårbegripligt i Handikappombudsmannens fråga.
              Jag tror att det bara är vice statsministern som tycker att Handikappombudsmannens
              fråga om huruvida man har en plan och man svarar ja på en plan
              som inte finns är svårbegriplig. Jag tror att det är ganska få
              andra som tycker så.
            </seg>
            <seg n="355589f4">
              Den fråga som det ändå vore intressant att få svar på, om man
              nu följer vice statsministerns resonemang, är: Om nu allt är frid
              och fröjd, varför behöver man då ta fram en handlingsplan i vår?
              Om den inte behövdes förra året, förrförra året eller tidigare
              varför behövs den nu? Är Regeringskansliet i dag en tillgänglig
              myndighet? Det är en ganska intressant fråga att få svar på, vice
              statsministern.
            </seg>
          </u>
          <note type="speaker" n="09ad2927">
            Anf. 6 Vice statsminister BOSSE RINGHOLM (s):
          </note>
          <u who="bosse_ringholm_vice_statsmi" xml:id="i-d42ff2f2a17a172d-3" n="e6d7cd92">
            <seg n="54b5dd73">
              Fru talman! För de funktionshindrade är det naturligtvis avgörande
              att Regeringskansliets lokaler är handikappanpassade. Det är de
              också. Jag noterar att Ullenhag inte ens bestrider det. Då är
              vi faktiskt överens i sakfrågan. Sedan kan Ullenhag ha lite tunt
              med argumentationen och måste föra ett resonemang om styrdokument
              hit eller dit. Men i sakfrågan, att Regeringskansliets lokaler
              är handikappanpassade, är vi tydligen överens.
            </seg>
          </u>
          <note type="speaker" n="ea7002ce">
            Anf. 7 ERIK ULLENHAG (fp):
          </note>
          <u who="erik_ullenhag_febdf4" xml:id="i-66ed28a79a8cf574-1" n="75dd9b65">
            <seg n="28989d22">
              Fru talman! Jag ber om ursäkt. Nu är vice statsministern verkligen
              ute och snurrar. Han talar om att det är tunt i sakfrågan och
              att jag talar om styrdokument och annat.
            </seg>
            <seg n="5a618364">
              Hela den nationella handlingsplanen handlar om att göra samhället
              tillgängligt. Regeringskansliet har ålagt Sveriges myndigheter
              att se till att deras verksamheter är tillgängliga. Regeringskansliet
              har satt upp stolta mål som man inte kommer att nå eftersom man
              inte har avsatt resurserna att till 2010 göra Sverige tillgängligt.
            </seg>
            <seg n="b2d3ed26">
              Och det går vice statsministern upp och raljerar om och talar
              om lite styrdokument och så vidare.
            </seg>
            <seg n="c27cc10a">
              Men varför lade ni fram förslaget med Göran Persson och socialministern
              om att man skulle jobba på detta sätt om det bara är lite ointressanta
              styrdokument? Varför ska myndigheterna bry sig om något som här
              i denna talarstol kallas för ointressanta styrdokument?
            </seg>
            <seg n="a907c454">
              Problemet är, vice statsministern, att du i denna debatt fortfarande
              inte riktigt begriper begreppet tillgänglighet. Du säger: Ja men
              lokalerna är handikappanpassade.
            </seg>
            <seg n="10d62edb">
              Ja, det må vara hänt. Men jag tror att om man gräver i det så
              finns det nog brister även där. Men verksamheten, vice statsministern,
              ska också vara handikappanpassad.
            </seg>
            <seg n="8c662c10">
              Jag kan ta ett konkret exempel. Tänk er en person som är en av
              Sveriges lysande doktorander i nationalekonomi och doktorerar.
              Men han eller hon har ett funktionshinder, och söker arbete på
              Bosse Ringholms gamla departement, Finansdepartementet.
            </seg>
            <seg n="785d6972">
              Är det så att den personen kommer att kunna fullgöra sitt arbete?
              Är Regeringskansliet en fullt tillgänglig myndighet? Och är det
              så att vi kan ta till vara den begåvning och den intelligens som
              finns hos landets funktionshindrade, eller är det fortfarande
              så att Regeringskansliet och en rad andra myndigheter i Sverige
              har en verksamhet som inte är anpassad till människor med funktionshinder
              så att dessa människor handikappas och inte kan bidra och göra
              en insats?
            </seg>
            <seg n="bd14fea2">
              Det vore väldigt intressant att höra Bosse Ringholm tydligt säga
              och då ska vi granska det att Regeringskansliet är en myndighet
              som är tillgänglig. Min bild är att det inte är så. Det är därför
              ni kommer att komma med en plan till våren.
            </seg>
          </u>
          <note type="speaker" n="86f07fca">
            Anf. 8 Vice statsminister BOSSE RINGHOLM (s):
          </note>
          <u who="bosse_ringholm_vice_statsmi" xml:id="i-d42ff2f2a17a172d-4" n="e6d7cd92">
            <seg n="0597e7c2">
              Fru talman! Den plan som Ullenhag nu efterlyser gäller naturligtvis
              landets alla myndigheter. Självfallet är det oerhört viktigt att
              den finns hos landets alla myndigheter. Jag refererar till att
              Regeringskansliets lokaler alltifrån dess början har anpassats
              efter de regler som funnits, och finns, och uppfyller de regler
              som Handikappombudsmannen har utfärdat.
            </seg>
            <seg n="c388e5af">
              Det är självfallet också viktigt att det hela tiden sker en förbättring
              att kvaliteten, kraven och anspråken höjs och att det sker en
              fortsatt successiv anpassning vad gäller verksamhet, lokaler och
              information framöver. Ett sådant arbete görs också i samråd med
              bland annat handikapporganisationer.
            </seg>
            <seg n="cf17910b">
              Jag konstaterar att det är väldigt centralt för de funktionshindrade
              att lokalerna fungerar på det sätt som de ska fungera och att
              de riktlinjer som finns också följs. Sedan får väl Erik Ullenhag
              försöka göra något åt det här, men i sakfrågan har han uppenbarligen
              inte några invändningar som haft någon bärighet.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="2595e940">
            3 § Svar på interpellation 2005/06:157 om spelmissbruk
          </note>
          <note type="speaker" n="31c0a0ac">
            Anf. 9 Vice statsminister BOSSE RINGHOLM (s):
          </note>
          <u who="bosse_ringholm_vice_statsmi" xml:id="i-d42ff2f2a17a172d-5" n="e6d7cd92">
            <seg n="c1c670e1">
              Fru talman! Else-Marie Lindgren har frågat mig vilka åtgärder
              jag avser att vidta för att förhindra att fler människor hamnar
              i spelmissbruk nu när Svenska Spel har fått tillåtelse att anordna
              nätpoker.
            </seg>
            <seg n="df3eb89e">
              Regeringen är väl medveten om de risker som är förknippade med
              pokerspel över Internet. Beslutet att tillåta AB Svenska Spel
              att anordna pokerspel över Internet ska ses mot bakgrund av utvecklingen
              som inneburit att den ökande skara av spelare i Sverige som ägnar
              sig åt detta spel uteslutande varit hänvisade till anordnare som
              inte är föremål för kontroll och tillsyn av svenska myndigheter.
              Regeringen gör bedömningen att utvecklingen får sådana konsekvenser
              att det finns anledning att försöka kanalisera spelandet till
              en spelanordnare som är föremål för krav beträffande säkerhet
              och socialt ansvarstagande. Svenska Spels tillstånd att anordna
              pokerspel över Internet innehåller ett antal villkor som syftar
              till att minska risken för att spelet medför sociala skadeverkningar,
              såsom åldersgräns, 18 år, krav på att spelaren sätter en gräns
              för speltid och hur mycket han eller hon kan förlora med mera.
              Det ska också framhållas att, om förhållandena så påkallar, kan
              regeringen omedelbart återkalla eller ändra tillståndet. Vidare
              avser regeringen att låta utvärdera verksamheten under våren 2007.
            </seg>
          </u>
          <note type="speaker" n="435468fd">
            Anf. 10 ELSE-MARIE LINDGREN (kd):
          </note>
          <u who="else-marie_lindgren_5bcef0" xml:id="i-382ece984b96b14d-0" n="f4dee642">
            <seg n="26fb0997">
              Fru talman! Först vill jag tacka för svaret på min interpellation
              om spelmissbruk.
            </seg>
            <seg n="50641bb0">
              För många människor är spel ett oskyldigt och trivsamt avbrott
              i vardagen. Men vi är också smärtsamt medvetna om att spel även
              har en baksida med skulder och lögner för de spelande och för
              de närmaste. Jag talar alltså om spelmissbrukarna, som bara blir
              fler och fler.
            </seg>
            <seg n="82315098">
              Antalet svenskar som spelar nätpoker uppskattas till 220 000
              personer. Samtalen till Spelberoendes Riksförbund har ökat markant,
              och majoriteten av de pokerspelare som ringer är under 25 år.
              Samtliga är män som inte spelat regelbundet tidigare.
            </seg>
            <seg n="2e94fa90">
              Den 24 november gav regeringen tillstånd att starta nätpoker.
              Man räknar med att svenskarna spelar för runt 10 miljarder per
              år. Nu har regeringen öppnat dörren. På tur står hästspelsföretaget
              ATG som ansökt hos regeringen om att få flytta in sina spel i
              restaurangmiljö och kunna följa loppen via tv.
            </seg>
            <seg n="a56c4d4c">
              Man gör spel alltmer tillgängligt, något som med stor sannolikhet
              leder till att en ny publik introduceras i spelandets värld.
            </seg>
            <seg n="27fce575">
              Vad leder detta till om inte ökad risk för problematiskt spelande
              med katastrofala följder för många familjer?
            </seg>
            <seg n="866c7c7d">
              Folkhälsoinstitutet har genom en rapport visat på ett antal slutsatser,
              däribland att det finns ett positivt samband mellan spels lättillgänglighet
              och spelberoende. Folkhälsoinstitutet var också en av de remissinstanser
              som avrådde från att Svenska Spel skulle få tillstånd att införa
              nätpoker, just på grund av att forskning visar på risken för problematiskt
              spelande.
            </seg>
            <seg n="d5e087ce">
              Svenska staten tjänar 6 miljarder per år på spel. Men i budgeten
              för år 2006 har endast 29 miljoner avsatts för att hjälpa dem
              som fastnat i spelmissbruk. Det är mindre än ½ % av statens intäkter.
              Anser vice statsministern att det är en rimlig summa utifrån att
              vi vet att svenska staten medverkar till att fler och fler hamnar
              i spelberoende?
            </seg>
          </u>
          <note type="speaker" n="6e8e57c9">
            Anf. 11 LARS-IVAR ERICSON (c):
          </note>
          <u who="unknown" xml:id="i-d42ff2f2a17a172d-6" n="2dedf3c5">
            <seg n="cac8dc85">
              Fru talman! Spel är ett av våra käraste folknöjen. Närmare nio
              av tio har någon gång under det senaste året spelat med pengar.
              Lite drygt tre av tio spelar på något varje vecka.
            </seg>
            <seg n="1bd5178c">
              Människor i alla kulturer har spelat, och många spel har stått
              sig genom åren. Den moderna tekniken ger oss ständigt nya spel,
              och utvecklingen på området känns ibland spännande men ibland
              också oroväckande. Vi vet ju hur svårt det kan vara att spela
              lagom. Det är så mycket som lockar. Vi vet att drömmen om de stora
              vinsterna kan sluta i djupa mänskliga tragedier.
            </seg>
            <seg n="32cc8a4b">
              Jag tror att just nätpoker är ett spel som lockar men som kan
              vara väldigt farligt. Spel kan brukas men naturligtvis också missbrukas.
              Det är ett missbruk som inte som andra missbruk syns, hörs och
              luktar men som är lika allvarligt.
            </seg>
            <seg n="a1a35465">
              Jag tänker till exempel på den unge man som lånade 350 000 kr
              i sina föräldrars namn. De pengarna försvann på några dagar.
            </seg>
            <seg n="f4eeccfe">
              Det finns i dag omkring 100 000 personer som har oroväckande
              spelvanor. Av dessa är 30 000 direkt spelberoende. Det är inte
              lätt för dem att finna hjälp. De blir inte förstådda när de söker
              hjälp hos samhället i form av socialtjänstemännen, och det finns
              alldeles för få behandlingshem.
            </seg>
            <seg n="a3189ad0">
              Om vi nu ska ha alla dessa spel är det viktigt att också vidta
              bra åtgärder för att motverka spelberoendet. Min fråga till ministern
              är: Hur kan finansieringen av insatser mot spelberoende långsiktigt
              stärkas? Det är väl rimligt att särskilda ekonomiska medel avsätts
              av alla de pengar som spelandet genererar till staten.
            </seg>
            <seg n="b12703b1">
              Folkhälsoinstitutet har önskat att de ska få 4050 miljoner kronor
              årligen till åtgärder för att motverka spelberoendet. Jag undrar
              om ministern är beredd att verka för att de siffrorna blir verklighet.
            </seg>
          </u>
          <note type="speaker" n="78078919">
            Anf. 12 ANNIKA QARLSSON (c):
          </note>
          <u who="annika_qarlsson_19f936" xml:id="i-e40e210e13218868-0" n="63364f74">
            <seg n="0a1de59e">
              Fru talman! Jag vill börja med att tacka Else-Marie Lindgren
              för en väldigt bra interpellation som jag vill passa på att ansluta
              till.
            </seg>
            <seg n="388b3695">
              I går läste jag Göteborgs-Posten. Det stod där så bra om en kvinna
              som hamnat i spelmissbruk och som hade haft åtta års väg för att
              ta sig tillbaka till lägenhet igen. Hon och hennes dotter hade
              periodvis bott i en bil. Detta är ett fall.
            </seg>
            <seg n="ea6ba8dc">
              I ett annat fall har jag på nära håll sett hur en person i dag
              ligger i sjuksängen, som tur är med bara en höftled ur led detta
              tack vare änglavakt.
            </seg>
            <seg n="619e36bd">
              Jag fick ett litet sms i natt som lite vägledning inför dagens
              debatt, som jag ska läsa upp för vice statsminister Ringholm.
              Det lyder så här, och har skickats från sjuksängen:
            </seg>
            <seg n="e79eba1f">
              Sms nr 1: Från den dagen man fyller 18 finns möjligheten att
              helt på egen hand kunna spela. Allt det man sparat på sina bankkonton
              finns plötsligt tillgängligt. Men man är inte vuxen den dagen
              man fyller 18. Man kan alltså helt på egen hand, utan föräldrars
              tillåtelse, spela bort allt man har sparat i livet på en kvart.
              Det är fullt möjligt.
            </seg>
            <seg n="a94930e5">
              Nr 2 fortsätter: Av egen erfarenhet kan jag säga att jag hade
              sparat i fonder. Har man då bank över Internet tar det ungefär
              max en minut att sälja alla sina fonder, också det helt på egen
              hand. Sedan kan man gå in på spelsajterna och föra över hur mycket
              som helst på tio sekunder. Om man då spelar på poker kan man förlora
              allt det på en enda hand om man inte har kontroll över sitt spelande.
            </seg>
            <seg n="37a870fa">
              I sms 3 skriver han så här: Sammanfattningsvis kan man säga att
              det bara är att konstatera att bli beroende är inte svårt. Jag
              kan bara säga att jag har flera kompisar som vägrar inse att de
              också är beroende, men de är verkligen det. Så mörkertalet för
              antalet spelberoende är extremt stort, mycket större än vad alla
              experter på området kan ana.
            </seg>
            <seg n="ef98d782">
              Om man nu skulle önska någonting så skulle man säga: Slopa alltihopa!
              Ta bort alltihopa! Det skulle vi väl kunna önska att ta bort allt
              som ställer till elände, men vi vet ju att det inte fungerar så,
              och jag tror inte heller att det är någon som ens i sin vildaste
              fantasi funderar på det. Men någonstans måste man se den här snabbheten
              och de summor som man har möjlighet att göra slut på och föra
              över. Det måste man ändå ta ett ansvar för när man har ett eget,
              statligt spelbolag.
            </seg>
            <seg n="d3ee3b4b">
              Men den allra viktigaste biten skulle jag vilja påstå handlar
              om vad man gör. Om man nu lyckas få in stora pengar 6 miljarder,
              som Else-Marie lyfter fram så måste man ju fundera på: Hur använder
              vi då dem för att hjälpa dem som hamnar fel? Vi kan se att både
              forskning, stöd, vård och behandling är alldeles otillräckliga.
              Två månader senare finns fortfarande ingen hjälp att tillgå. Det
              handlar om att man måste ha många starka runtomkring sig för att
              klara av att ens ta sig igenom det här.
            </seg>
            <seg n="959ffb19">
              Jag kan känna att vice statsministerns svar andas att: Ja, men
              nu har vi vårt bolag och där sätter vi reglerna. Gör de inte det
              så ska vi givetvis följa upp det.
            </seg>
            <seg n="96a5f5b2">
              Men jag skulle vilja påstå att vi självklart har ansvar för allt
              spelande som sker i vilket bolag det än är, antingen det är vårt
              eget svenska statliga eller utländska. Då är frågan: Hur använder
              vi de resurser som kommer in? Hur sätter vi av dem så att det
              blir stöd, vård och behandling? Och ännu viktigare: Hur ser vi
              till att det kommer ut information och att ungdomarna verkligen
              får reda på vad det hela handlar om och vilka konsekvenser det
              kan få? Det här är en fråga som är oerhört stigmatiserad och som
              man inte pratar om så himla enkelt.
            </seg>
          </u>
          <note type="speaker" n="de79fd2e">
            Anf. 13 Vice statsminister BOSSE RINGHOLM (s):
          </note>
          <u who="bosse_ringholm_vice_statsmi" xml:id="i-d42ff2f2a17a172d-7" n="e6d7cd92">
            <seg n="e18b3462">
              Fru talman! Det pokerspel som förekommer i dag över Internet
              bedrivs av utländska icke legala aktörer, det vill säga sådana
              som inte har tillstånd att driva verksamhet i Sverige och inte
              tillstånd att marknadsföra i Sverige men som ständigt bryter mot
              det här marknadsföringsförbudet. Jag delar Else-Marie Lindgrens
              uppfattning att det naturligtvis finns anledning att känna oro
              för de hundratusentals människor som i dag deltar i den typen
              av pokerspel. En del av dem kan råka ila ut. Det är ett av skälen
              till att regeringen har dragit slutsatsen att det är viktigt med
              en legal aktör på den svenska marknaden och att gärna fler, om
              fler ansöker om det, också får möjlighet att med det regelverk
              som följer med ett tillstånd som man kan få Svenska Spel har fått
              det i det här läget bättre kan kontrollera spelandet på just det
              här området.
            </seg>
            <seg n="99c88d06">
              Självfallet är det så att det finns risker även om man har ett
              regelverk. Även om man har fyllt 18 år, är myndig och får ta ansvar
              för sina egna beslut, finns det naturligtvis de som kan missbruka
              situationen. Det följer, som sades här, vådor med spelet också.
              För de flesta är det glädje, nöje och förströelse, men det finns
              alltid några som råkar illa ut och råkar i svårigheter. Men min
              och regeringens bedömning är att det finns bättre möjligheter
              att få till stånd en kontroll och få ordning på den här typen
              av spelande när vi har legala aktörer som får operera på marknaden
              och inte överlåter detta enbart till de här utländska, stora,
              internationella spelbolagen som bara har vinst som syfte och ingenting
              annat och inte bryr sig om spelarna eller de sociala skadeverkningarna
              och inte avsätter en krona för någon form av insatser mot spelmissbruk.
            </seg>
            <seg n="17e00a8d">
              Vi har i flera år ökat anslagen för att motverka spelmissbruk.
              I år är anslaget 14 miljoner kronor. Det mer än fördubblas till
              29 miljoner nästa år. Det är klart att det hela tiden är behovet
              som ska avgöra hur mycket resurser som vi avsätter för insatser
              mot spelmissbruk. När vi så snabbt nu ökar insatserna är det naturligtvis
              oerhört viktigt att berörda myndigheter och även andra aktörer
              noga ser över hur man använder de här resurserna på bästa möjliga
              sätt, antingen de används för ökad informationsverksamhet, utbildning,
              stöd till de kamratföreningar som finns, forskning eller annan
              typ av verksamhet. Jag är övertygad om att berörda myndigheter
              kommer att lägga ned ett stort arbete på att se till att de fördubblade
              resurser som man nu får för nästa år också kommer att utnyttjas
              på ett effektivt sätt för att just motverka spelmissbruk.
            </seg>
          </u>
          <note type="speaker" n="5e005aae">
            Anf. 14 ELSE-MARIE LINDGREN (kd):
          </note>
          <u who="else-marie_lindgren_5bcef0" xml:id="i-382ece984b96b14d-1" n="f4dee642">
            <seg n="06aa3374">
              Fru talman! Jag tycker ändå, vice statsministern, att det är
              ganska tunna svar på en fråga som berör så många människor. Vi
              vet ju att risken är stor att fler introduceras i nätpoker och
              att regeringen är med och medverkar till detta. Man vet att de
              som introduceras till nätpoker via Svenska Spel förmodligen går
              vidare till internationella sajter. Det har sagts att internationella
              spelbolag välkomnar Svenska Spels introduktion, och att detta
              kommer att bredda spelandet även på deras sajter.
            </seg>
            <seg n="d2ed2425">
              Nätpoker har ett högt attraktionsvärde, särskilt för unga spelare
              som är vana vid att använda Internet. Ministern svarar på min
              interpellation att regeringen avser att utvärdera verksamheten
              under 2007. Jag menar att man bör utvärdera effekterna fortlöpande
              genom att följa samtalen till Spelberoendes Riksförbund från hjälpsökande.
              Då kan man även se hur spelberoendes situation ser ut och vilka
              insatser som krävs omedelbart, som Annika påpekade i sitt inlägg.
            </seg>
            <seg n="71ca5271">
              Pengar borde avsättas för forskning i ämnet och även för preventionskampanjer.
              Kommunerna borde få möjlighet att inrätta enheter för spelberoende,
              finansierade med de pengar som staten drar in genom Svenska Spel.
              Tänker man från regeringens sida göra något åt detta nu?
            </seg>
          </u>
          <note type="speaker" n="bf22182c">
            Anf. 15 LARS-IVAR ERICSON (c):
          </note>
          <u who="unknown" xml:id="i-d42ff2f2a17a172d-8" n="2dedf3c5">
            <seg n="c149dbd9">
              Fru talman! Spelmissbruk är ett annorlunda missbruk. Man kan
              jämföra det med alkoholism. Då brukar man säga att runt varje
              alkoholmissbrukare finns det tre fyra berörda. Men när det gäller
              en spelmissbrukare är det flera som dras in. Det kan vara ända
              upp till tio personer som kan ha lånat ut pengar. En annan jämförelse
              är att man som alkoholist kan ha uppehållsperioder, medan man
              ofta är spelmissbrukare på heltid.
            </seg>
            <seg n="f95d4f8e">
              Det är alltså många spelmissbrukare, men också många anhöriga,
              som lider i dagens samhälle. Man beräknar att om det finns 100
              000 spelmissbrukare så finns det kanske 500 000 anhöriga som är
              berörda och finns i spelmissbrukarens närhet.
            </seg>
            <seg n="68dced64">
              Då är det lite konstigt att man bara vill avsätta 14 miljoner
              till vård av spelberoende och till att ta hand om alla dessa anhöriga.
              Man måste väl ändå kunna lita på att folkhälsorådet har en djup
              kunskap i dessa frågor och att det de begär, alltså 4050 miljoner,
              borde vara mera relevant i dessa sammanhang.
            </seg>
            <seg n="6090ab25">
              Jag undrar återigen om ministern inte är beredd att tillskjuta
              mera pengar till vård av spelmissbrukare och deras anhöriga.
            </seg>
          </u>
          <note type="speaker" n="49ddc74b">
            Anf. 16 ANNIKA QARLSSON (c):
          </note>
          <u who="annika_qarlsson_19f936" xml:id="i-e40e210e13218868-1" n="63364f74">
            <seg n="83325ea7">
              Fru talman! Precis som vice statsministern ser jag att det självklart
              finns olika aktörer på den här marknaden. Det är bra att det finns
              en aktör som ändå har ett ansvar. Men riktigt ansvarsfullt är
              det inte förrän man också ser till att det finns resurser avsatta
              från verksamheten till vård för alla som behöver. Där är vi inte
              i dag.
            </seg>
            <seg n="41d4fd71">
              Om vi tittar på informationsinsatser skulle jag vilja påstå att
              sådana egentligen inte existerar. Som ordförande i föräldraföreningen
              hemma ordnar jag tillsammans med skolan många olika evenemang
              och arrangemang för ungdomar, och på det här området är det faktiskt
              väldigt tyst. Alkohol, nazism, jag höll på att säga att det nästan
              inte finns något område utan att det finns väldigt många aktörer
              som är ute och pratar med ungdomar. Men på det här området saknas
              det väldigt mycket. I den delen behövs det information och faktiskt
              rent konkreta besök ute i skolorna.
            </seg>
            <seg n="11f4b8bc">
              Jag ser också att det saknas kunskap inom socialtjänsten och
              även inom vården. Man börjar ta till sig problematiken kring alkoholmissbruk
              och ser att det har mer verkningar än övrigt, men på det här området
              är det fortfarande en väldigt låg kunskapsnivå.
            </seg>
            <seg n="f3eddb3d">
              Det finns heller inget lagstöd. Den som hamnat i spelmissbruk
              kan inte kräva vård och rehabilitering för det. Den person som
              har hamnat i det helvete som det är att fastna i spelberoendet
              måste försöka ta sig igenom alla de andra delarna och hamnar någonstans
              där inte information och kunskap eller lagstöd finns. Och jag
              skulle bara önska att vice statsministern tar med sig de små sms
              som jag fick i natt. Ta med dem in i Regeringskansliet och fundera
              på vad vi ska göra mer för att kunna säkerställa vård och rehabilitering
              för de här unga människorna.
            </seg>
          </u>
          <note type="speaker" n="1b729fa8">
            Anf. 17 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-f116b5c921c6d13f-0" n="3fd48239">
            <seg n="3512bb0b">
              Fru talman! Vi tycks vara överens om att utvecklingen på spelmarknaden
              är oroande. Verksamheten blir mer och mer dominerad av kommersiella
              aktörer. Metoderna för att plocka av människor deras pengar blir
              alltmer sofistikerade. Marknadsföringen, där man lockar med möjligheten
              till stora vinster, blir alltmer omfattande.
            </seg>
            <seg n="93ab7680">
              De åtgärder som har vidtagits hittills från statens sida präglas
              ganska mycket av att vi gör spel alltmer tillgängligt. Spelen
              blir allt snabbare, och mycket riktigt spelar också svenskarna
              mer och mer. De är bland de folk som spelar mest i världen.
            </seg>
            <seg n="5f902fe5">
              Många gånger motiveras de här åtgärderna med att det finns en
              konkurrens av internationella spelföretag. De har inte samma etik
              som de svenska företagen, därför behöver vi göra spelandet mer
              tillgängligt. Det är inte svårt att förstå det här. Men som helhet
              blir ju utvecklingen präglad av det som man kan kalla för målvaktsarbete.
              Vi försöker täcka in luckor och vi försöker hejda en kommersiell
              ström av mer och mer riskabla erbjudanden.
            </seg>
            <seg n="0a44e76b">
              Det man saknar är ju det förebyggande perspektivet som vi har
              inom alkoholpolitiken, narkotikapolitiken, tobakspolitiken. Där
              är vi medvetna om att detta i viss mening är njutningsmedel, men
              vi försöker ändå agera förebyggande så långt som möjligt.
            </seg>
            <seg n="34e8c23b">
              I morgon kommer vi, när vi behandlar socialutskottets del av
              budgeten, att diskutera just behovet av en mer långsiktig politik,
              där det förebyggande inslaget får dominera på ett sätt som det
              inte har gjort hittills. Då är det klart att också utvecklingen
              inom Internet kommer in.
            </seg>
            <seg n="a9d984a5">
              Internet är ju någonting som är skapat av människor och det har
              många positiva effekter som de flesta av oss drar nytta av. Men
              det finns också risker och skador med Internet. Man kan fråga
              sig om vi har kommit till ett sådant tvångsläge nu att Internet
              liksom är en organism som lever av sig självt, som inte vi människor
              kan påverka, vare sig staterna eller enskilda politiker.
            </seg>
            <seg n="5ac35096">
              Min fråga till vice statsministern och vår lotteriminister är:
              Diskuteras det här internationellt? Vi gick ju med i EU en gång
              i världen för att vi skulle vara med och påverka den internationella
              utvecklingen. Diskuterar ni någonsin inom EU vad man kan göra
              för att hejda en utveckling där man använder Internet för att
              mer och mer snärja in människor i ett ekonomiskt beroende? Vi
              kan uppenbarligen inte klara detta på egen hand. Men tar ni någonsin
              upp detta inom EU till en seriös diskussion, eller är vi bara
              maktlösa inför den här utvecklingen?
            </seg>
          </u>
          <note type="speaker" n="ed74d7b5">
            Anf. 18 Vice statsminister BOSSE RINGHOLM (s):
          </note>
          <u who="bosse_ringholm_vice_statsmi" xml:id="i-d42ff2f2a17a172d-9" n="e6d7cd92">
            <seg n="4513f6ad">
              Fru talman! Jo, regeringen är beredd att skjuta till mer medel
              mot just spelmissbruket. Vi fördubblar anslaget från 14 till 29
              miljoner kronor från 2005 till 2006. Vi är självfallet angelägna
              om att det ska vara behovet av insatser som styr.
            </seg>
            <seg n="5b47f572">
              Jag tycker kanske att det är fel att säga att det inte finns
              någon information på området. Det är att underkänna de aktörer
              som finns och som upprätthåller telefonjour, de kamratföreningar
              som lägger ned ett stort informationsarbete och får statliga pengar
              för det också och den forskning som finns och som kommer att fortsätta
              att utvecklas.
            </seg>
            <seg n="d04fba25">
              Visst finns det forskning. Det finns information. Det finns vårdinsatser.
              Och mycket mer kan göras. Just därför fördubblas anslaget från
              14 till 29 miljoner nästa år. Vi har en fortsatt dialog med de
              berörda om hur vi kan gå vidare på det här området.
            </seg>
            <seg n="4089acd8">
              Jag är glad över att Gabriel Romanus tar upp just de kommersiella
              aktörerna därför att där känner jag, på samma sätt som Gabriel
              Romanus, naturligtvis en stor oro för att de kommersiella aktörerna
              får breda ut sig i ännu större omfattning. De har inte någon form
              av regelverk, inte någon form av socialt ansvar, inte någon form
              av spelansvar, inte någon form av intresse av att försöka motverka
              spelande som kan leda till missbruk. De ser tvärtom bara sina
              egna vinster för aktieägarna som det helt centrala.
            </seg>
            <seg n="bd74e1e1">
              Där är det naturligtvis viktigt att diskutera vad vi kan göra
              för att stärka de inhemska, legala, svenska aktörerna. Antingen
              det är våra folkrörelser, ATG eller Svenska Spel är det oerhört
              viktigt att just den legala delen av marknaden kan få växa och
              matcha det vi ser på Internet och som finns hos de privata, kommersiella
              aktörerna.
            </seg>
            <seg n="775e6b50">
              Vi talar i EU-sammanhang, när de ansvariga ministrarna träffas,
              ofta om vad som kan göras gemensamt. Det görs nu en studie i de
              olika EU-länderna, via ett EU-initiativ från den ansvariga kommissionären,
              av hur det ser ut i de olika länderna. Efter diskussionerna med
              de ansvariga ministrarna är jag övertygad om att de allra flesta
              länder vill ha som i Sverige, en nationell, reglerad spelmarknad
              även i fortsättningen.
            </seg>
            <seg n="79c9fd84">
              Frågan kommer naturligtvis att komma upp också när det så kallade
              tjänstedirektivet ska fastställas av EU åren framöver. Där är
              det många länder som redan nu klart har sagt ifrån att de vill
              att man ska undanta spelmarknaden från tjänstedirektivet. Det
              ska inte vara något fritt utövande av spelverksamhet utan den
              ska ske på det sätt som de flesta länder redan i dag har organiserat
              sina spelmarknader.
            </seg>
            <seg n="73065149">
              Det sker också en diskussion om hur man gemensamt kan komma till
              rätta med de spel som i dag finns via Internet och som jag brukar
              kalla för illegala eller icke lagliga, det vill säga de som inte
              har rätt att marknadsföra sig i respektive land men ändå finns
              på nätet. Det sker ett sådant samarbete också i EU-kretsar för
              att försöka förhindra och förebygga den här typen av verksamhet.
            </seg>
          </u>
          <note type="speaker" n="b0f32ee6">
            Anf. 19 ELSE-MARIE LINDGREN (kd):
          </note>
          <u who="else-marie_lindgren_5bcef0" xml:id="i-382ece984b96b14d-2" n="f4dee642">
            <seg n="cb5cab24">
              Fru talman! Jag är glad att det blev en så bra debatt om den
              här viktiga saken. Jag tycker ändå att svaren som vice statsministern
              har gett är ganska ytliga och lite svepande. Jag hade velat se
              lite mer konkreta åtgärder från regeringens sida. Ni skriver ändå
              i svaret på den interpellation som jag har ställt att regeringen
              är väl medveten om de risker som är förknippade med pokerspel
              över Internet.
            </seg>
            <seg n="d3b49b4c">
              Frågan som jag ställde var ju: Vilka åtgärder, och då menar jag
              konkreta åtgärder, avser statsrådet att vidta för att både förebygga
              och förhindra att fler människor hamnar i spelmissbruk när ni
              nu har medverkat till att det blir mer tillgängligt och mer legalt
              med nätpoker? Kanske blir det snart även spel på hästar på krogarna.
              Borde inte regeringen då också ta ett större ansvar för de konsekvenser
              som drabbar många människor med i många fall år av tragedi, inte
              minst för de unga pojkarna under 25 år som jag ser som viktiga
              aktörer i detta. Vad kan ni göra för att förebygga och förhindra
              att dessa människor hamnar i tragedi?
            </seg>
            <seg n="02f36041">
              Det är lucia i dag. Jag hoppas att vice statsministern har blivit
              uppvaktad. Jag önskar också att vi i dag skulle kunna ge ljus
              och hopp till alla de människor som är drabbade. Det kan vi göra
              genom konkreta åtgärder.
            </seg>
          </u>
          <note type="speaker" n="64a6b879">
            Anf. 20 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-f116b5c921c6d13f-1" n="3fd48239">
            <seg n="e4ac8846">
              Fru talman! När jag talar om de kommersiella aktörerna inkluderar
              jag också Svenska Spel. Om man kommer in i något av företagets
              kasinon eller ser någon av dess Jack Vegas-automater så tänker
              man inte precis på ideell verksamhet när man ser agerandet. De
              lotter som vi sålde i scouterna och så vidare är långt borta från
              Svenska Spel. Pengarna går in till staten och endast en liten
              del används till förebyggande arbete.
            </seg>
            <seg n="d5f36721">
              Tyvärr har Svenska Spel pressat fram Jack Vegas-automaterna och
              kasinona. Riksdagen har beslutat det; jag är tyvärr medveten om
              det. Men agerandet är inte så där vansinnigt skilt från de andra
              kommersiella aktörerna, även om jag föredrar Svenska Spel det
              vill jag understryka. Om man inte ska äventyra det svenska så
              kallade spelmonopolet så tycker jag att det är viktigt att man
              verkligen visar sitt sociala ansvar.
            </seg>
            <seg n="47586930">
              Det gläder mig att vår minister tar upp de här frågorna i EU
              och att man ska göra en studie. Det förebyggande perspektivet
              hörde vi inte mycket om, men det kanske kommer. Det får ändå inte
              vara så att människan nu skapar internationella tekniska vidunder
              som gör att vi sedan inte kan förhindra att tusentals människor
              får sina liv förstörda. Sedan ska vi hoppa in med vård och reparera;
              det är viktigt nog. Men trots allt är det så att om man kan förebygga
              att människor får sina liv förstörda så är det mycket humanare
              och bättre.
            </seg>
            <seg n="6aab649f">
              Hittills har den svenska spelpolitiken i stort sett karakteriserats
              av att man steg för steg har kapitulerat och infört mer beroendeskapande
              spel. Det har man gjort med hänvisning till den internationella
              konkurrensen.
            </seg>
            <seg n="1655b2ef">
              Jag ser med förväntan fram emot resultaten av ministerns internationella
              kontakter.
            </seg>
          </u>
          <note type="speaker" n="bdbff697">
            Anf. 21 Vice statsminister BOSSE RINGHOLM (s):
          </note>
          <u who="bosse_ringholm_vice_statsmi" xml:id="i-d42ff2f2a17a172d-10" n="e6d7cd92">
            <seg n="6c52ff94">
              Fru talman! Else-Marie Lindgren efterfrågar konkreta besked från
              regeringens sida. Det mest konkreta på den här luciadagen är väl
              trots allt att om vi fördubblar insatserna mot spelmissbruket
              nästa år så bör det också öka våra möjligheter att både få mer
              kunskap via forskningen, mer vårdinsatser, mer information och
              mer förebyggande verksamhet.
            </seg>
            <seg n="2a2a463e">
              Svenska Spel, ATG och andra aktörer har ett mycket gott samarbete
              med de olika parterna som finns på marknaden. Jag är övertygad
              om att de också tycker att det är bra att vi nu fördubblar anslaget
              för nästa år. Jag tror att det är på få områden som denna kammare
              har fått sådana här förslag från regeringens sida; på ett enda
              år fördubblar vi anslaget till en verksamhet. Det visar vilken
              vikt regeringen fäster vid aktiviteterna mot just spelmissbruk.
              Vi föreslår alltså en fördubbling från 2005 till 2006.
            </seg>
            <seg n="c542ce60">
              Jag tycker att man ska skilja de kommersiella aktörer som finns
              utomlands och framför allt på nätet och som bara har vinstintresse
              till sitt förfogande från både scouterna, Svenska Spel, ATG, idrottsrörelsen
              och alla andra som bedriver spel hemma, Gabriel Romanus. Men jag
              inser att det var en annan värld när Gabriel Romanus sålde lotter
              för scouterna. Det är väl några år sedan i varje fall. Då hade
              vi bara en inhemsk marknad, och då var det ganska enkelt. Det
              fanns ju ingen utländsk konkurrens från utländska aktörer. Det
              är det som är det nya nu; vi har en utländsk konkurrenssituation.
              Vi har en Internetsituation, och just därför är det så viktigt
              att slå vakt om den reglerade svenska spelmarknaden.
            </seg>
            <seg n="ccc9969a">
              Jag hoppas att Gabriel Romanus inte tillhör den grupp av liberaler
              som vill släppa tjänstehandeln inklusive den fria spelmarknaden
              fri. Jag tror att det vore det största hotet mot vår kamp mot
              spelmissbruket.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="5f223090">
            4 § Svar på interpellation 2005/06:120 om den politiska utvecklingen
            inför det kommande valet i Bolivia
          </note>
          <note type="speaker" n="89c4bd15">
            Anf. 22 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-11" n="cf9eb728">
            <seg n="bedacd02">
              Fru talman! Alice Åström har frågat mig om jag avser att ta några
              initiativ för att Sverige, EU som organisation eller andra EU-länder
              ska delta i övervakningen av det kommande valet i Bolivia.
            </seg>
            <seg n="c65a2397">
              Bolivia är det fattigaste landet i Sydamerika och har därtill
              en mycket skev inkomst- och förmögenhetsfördelning. De sociala
              och kulturella klyftorna har marginaliserat stora delar av befolkningen,
              framför allt ursprungsbefolkningen. Samtidigt har det politiska
              läget i landet varit turbulent de senaste åren, med omfattande
              folkliga protester och oroligheter. Bara under de senaste två
              åren har två presidenter tvingats avgå efter relativt kort tid.
              De sammantagna effekterna på landets utvecklingsmöjligheter är
              naturligtvis mycket allvarliga.
            </seg>
            <seg n="c643732d">
              Det kommande valet av president, parlamentsledamöter och regionala
              guvernörer som planeras hållas den 18 december bör ses mot den
              bakgrunden. Valet föregår också två för landets framtid avgörande
              processer som äger rum under 2006: sammankallandet av en grundlagsstiftande
              församling samt folkomröstning om ökat regionalt självstyre.
            </seg>
            <seg n="ed0c0202">
              Det är särskilt angeläget att de här valen, ursprungligen avsedda
              att genomföras den 4 december, efter uppskjutande nu verkligen
              genomförs den 18 december eftersom den nya presidenten förväntas
              installeras redan den 22 januari.
            </seg>
            <seg n="d03bd5c0">
              Bolivia har genom sin nationella valdomstol bjudit in det internationella
              samfundet att bidra med observatörsinsatser i samband med valet.
              OAS (Organisationen för Amerikas Stater) har svarat genom att
              besluta om en omfattande valövervakningsinsats. OAS-missionen
              påbörjades i november och kommer att finnas på plats till mitten
              av januari, det vill säga före valet, på själva valdagen samt
              en tid därefter. Budgeten för observatörsinsatsen, som omfattar
              75 observatörer, beräknas uppgå till 612 000 US-dollar.
            </seg>
            <seg n="c0a4a39c">
              Sverige, som följer utvecklingen i Bolivia noga, har beslutat
              att genom Sida stödja OAS valövervakningsinsats med ca 817 000
              kronor.
            </seg>
            <seg n="55df31b5">
              Danmark och Nederländerna avser ge stöd i samma storleksordning,
              och USA bidrar med 250 000 US-dollar. Valövervakningen har därmed
              uppnått en god finansieringsnivå.
            </seg>
            <seg n="38270b8f">
              OAS ansvarar för att rekrytera valövervakningsexperter till insatsen.
            </seg>
            <seg n="7db3053c">
              Ett antal svenskar förväntas delta i observatörsinsatsen på själva
              valdagen, dels i form av personal från ambassaden, dels i form
              av svenska enskilda organisationer som är närvarande i landet.
            </seg>
            <seg n="6039e9e8">
              Frågan om valövervakning har även diskuterats inom EU. Såväl
              kommissionen som rådet följer lägesutvecklingen i Bolivia noga.
              På grund av begränsade resurser för valövervakningsinsatser, och
              därav följande svåra men ofrånkomliga prioriteringar samt en sen
              förfrågan från de bolivianska myndigheterna kommer EU inte att
              kunna genomföra en valövervakningsinsats den här gången. Europaparlamentet
              överväger för närvarande att sända en valövervakningsdelegation.
            </seg>
            <seg n="f7ffd37c">
              OAS har med gott resultat genomfört valobservationer i Bolivia
              tidigare och vi utgår från att en effektiv valövervakning ska
              kunna göras även den här gången.
            </seg>
          </u>
          <note type="speaker" n="0f314a62">
            Anf. 23 ALICE ÅSTRÖM (v):
          </note>
          <u who="alice_astrom_5d697c" xml:id="i-19b35df57547e5dd-0" n="934e315f">
            <seg n="59bedeb4">
              Fru talman! Jag tackar utrikesministern för svaret. Jag tycker
              att det är glädjande att se att Sverige nu också engagerar sig
              i valövervakningen genom Sida.
            </seg>
            <seg n="3a44241a">
              Situationen i Bolivia har varit brännande het under en ganska
              lång tid. Det finns en stor oro för vad som kan hända inför valet.
              Vi vet att det i dag finns stora konflikter. Det gäller delvis
              MAS, Movimiento Al Socialismo, där framför allt de fattiga och
              jordlösa har engagerat sig starkt. Man ser att detta är ett val
              där de fattiga kommer att ställas mot de rika. De med tillgångar
              kommer att ställas mot dem som inga har.
            </seg>
            <seg n="21849ccf">
              Det har varit en hård valkampanj. Det har kommit signaler om
              att det finns inblandning i Bolivia från andra länder och från
              andra länders intressen, framför allt när det gäller naturtillgångarna.
            </seg>
            <seg n="9c512060">
              Men det finns också en förhoppning om att valet i Bolivia nu
              ska kunna genomföras och att man ska kunna få någon stabilitet
              i landet. Därför är det så viktigt med valövervakning, och därför
              är jag också glad att Sverige engagerar sig.
            </seg>
            <seg n="3e3276b7">
              Däremot har jag en fråga till utrikesministern när det gäller
              valövervakare. Funderar Sverige självt som nation på att skicka
              valövervakare när nu EU inte skickar några? Finns det ingen möjlighet
              att ytterligare ta upp frågan inom EU för att besluta att även
              EU ska skicka valövervakare?
            </seg>
            <seg n="b42f5f0a">
              Anledningen till att jag ändå lyfter den frågan är att Sverige
              tyvärr är alldeles för lite representerat i det här området. Vi
              har en ambassadör som sitter i Argentina där man inte heller har
              möjlighet att följa utvecklingen på det nära sätt som behövs.
              Jag tror att just utvecklingen i Bolivia har en stor betydelse
              för hela regionen. Om det kommer att bränna till i Bolivia finns
              det risk att det sprider sig till länder runtomkring. Därför är
              det viktigt att Sverige engagerar sig och följer både valet och
              situationen i landet på ett väldigt nära sätt.
            </seg>
            <seg n="7a857ddb">
              Min fråga blir till utrikesministern: Är utrikesministern beredd
              att skicka ytterligare svenskar, inte bara dem som kommer att
              finnas med i OAS-styrkan? Är Sverige berett att återigen lyfta
              fram frågan inom EU om att skicka valövervakare till detta mycket
              viktiga val?
            </seg>
          </u>
          <note type="speaker" n="bbc4068f">
            Anf. 24 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-12" n="cf9eb728">
            <seg n="f82726e5">
              Fru talman! Jag delar Alice Åströms uppfattning att vi har anledning
              att engagera oss i situationen i Bolivia. Det är som sagt det
              fattigaste landet i Sydamerika. Det finns anledning att försöka
              stödja Bolivia i dess utveckling mot ökad demokrati och en bättre
              fördelning av de tillgångar som Bolivia har och lyfta inte minst
              ursprungsbefolkningen ur fattigdom.
            </seg>
            <seg n="b33b54f1">
              När det gäller valet är vi en finansiär i sammanhanget. Men vi
              är också personligen närvarande genom personer från ambassaden
              och genom olika organisationer. Det finns ett svenskt personellt
              deltagande.
            </seg>
            <seg n="67d4de1a">
              Vi har trots allt en god representation i Bolivia. Sida har ett
              kontor i La Paz, och det fungerar väldigt väl. Anledningen till
              det är att Sverige har ett omfattande långsiktigt utvecklingssamarbete
              med Bolivia sedan början av 90-talet. Det syftar till demokratisering,
              ett bredare folkligt deltagande och till att säkerställa att det
              finns en tillväxt i landet som gynnar de fattigaste.
            </seg>
            <seg n="c4058265">
              När det gäller valövervakning i övrigt har vi gjort ett gemensamt
              uttalande från EU:s medlemsstater som uppmuntrar till ett brett
              folkligt stöd för en fredlig och demokratisk valprocess i Bolivia.
              Dessutom understryks EU:s fortsatta stöd till landet i dess ansträngningar
              att stärka de demokratiska institutionerna och bekämpa fattigdom
              och ojämlikhet.
            </seg>
            <seg n="5f0911c8">
              Europeiska kommissionen stöder den demokratiska utvecklingen
              på ett bredare plan. Det ges 1 miljon euro i demokratistöd till
              Bolivia varje år för att öka institutionernas kapacitet. Vår uppfattning
              är att den valdomstol som finns i Bolivia sedan 1989 har en god
              kapacitet. Enligt de internationella observatörerna har valen
              sedan dess i stort sett varit klanderfria, men likafullt behövs
              det valobservatörer. Det är därför vi är med och finansierar och
              även har en viss personlig närvaro.
            </seg>
          </u>
          <note type="speaker" n="f6d990f9">
            Anf. 25 ALICE ÅSTRÖM (v):
          </note>
          <u who="alice_astrom_5d697c" xml:id="i-19b35df57547e5dd-1" n="934e315f">
            <seg n="c863ff07">
              Fru talman! Jag tackar utrikesministern för att hon tydligt poängterar
              att Sverige har och bör ha ett intresse i Bolivia. Det finns en
              stor oro för att valet inte kommer att kunna genomföras på ett
              demokratiskt sätt. Det finns också en oro för att valet återigen
              ska skjutas upp. Val av ny president och parlament skulle egentligen
              ha skett den 4 december 2005. Men två månader innan valet skulle
              genomföras och det stod klart att det var MAS och dess ledare
              Evo Morales som i opinionsundersökningarna ledde stort krävde
              den bolivianska oligarkins partier att mandatfördelningen mellan
              de olika provinserna skulle ändras. Det handlade framför allt
              om att oligarkins starkaste fäste Santa Cruz skulle tilldelas
              fler mandat, och ett förslag om en ny mandatfördelning framlades
              i parlamentet. Kring den mandatfördelningen råder det meningsskiljaktigheter
              och politiska stridigheter. Nu ska man genomföra valet den 18
              december.
            </seg>
            <seg n="e72c10cc">
              Det finns en oro för att valet inte ska bli av vid denna tidpunkt
              heller. Då står Bolivia utan legalt utsedd president samtidigt
              som det finns starka motsättningar. Motsättningarna fördjupas
              främst av att oligarkin och dess partier uppträder alltmer utmanande
              genom att de faktiskt mer högljutt kräver att de gas-, olje- och
              mineralrika delarna av Bolivia ska bryta sig loss och bli en ekonomisk
              frizon eller en egen stat. Då blir det en stat där Bolivias fattiga
              urbefolkning kan få komma och arbeta för usla löner och dåliga
              arbetsvillkor.
            </seg>
            <seg n="6eb9e662">
              Därför finns en stor oro. Man måste också se till att man får
              ett val och en demokratisk utveckling där de allra fattigaste
              faktiskt ska få del av de rika tillgångar som finns i Bolivia
              även om Bolivia är ett av de fattigaste länderna.
            </seg>
            <seg n="dbbb9e53">
              När det gäller valövervakningen i samband med detta val är det
              förra presidenten som har begärt att OAS skulle sända valövervakare
              till Bolivia. MAS ledare Evo Morales har begärt att Brasilien
              ska sända valövervakare. Det är två grupperingar som är knutna
              till konflikten i Bolivia. Därför vore det viktigt att få valövervakare
              som kan uppfattas stå mer fria från konflikten så att man kan
              garantera att valet kan genomföras på ett demokratiskt sätt.
            </seg>
            <seg n="2cb36e9b">
              Fru talman! Jag inser att det kanske inte är möjligt att i det
              här läget lyckas få EU att genomföra en valövervakning i Bolivia.
              Min fråga blir då till utrikesministern när det gäller det svenska
              deltagandet i OAS: Finns det någon bild över hur många svenskar
              som kan tänkas sändas i denna grupp? Hur kommer regeringen att
              följa situationen både före och efter valet?
            </seg>
          </u>
          <note type="speaker" n="9c68d5bd">
            Anf. 26 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-13" n="cf9eb728">
            <seg n="26b5f247">
              Fru talman! Skälet till att valet den 4 december sköts upp och
              ska äga rum den 18 var, som Alice Åström säger, frågan om den
              regionala fördelningen av säten i parlamentet. Frågan fick en
              lösning när president Rodriguez bestämde och i ett dekret fastställde
              en reviderad mandatfördelning och påtvingade parlamentet en lösning.
            </seg>
            <seg n="4b96afa0">
              Nu har vi inga indikationer på att valet återigen skulle skjutas
              upp, utan det finns all anledning att utgå från att valet kommer
              att äga rum.
            </seg>
            <seg n="c3390786">
              I OAS valövervakning deltar många länder. Brasilien är till exempel
              närvarande. Ett tiotal personer från den svenska ambassaden kommer
              att vara med. Jag tror nog att själva valövervakningen är väl
              organiserad. Det svåra är det som Alice Åström pekar på, den fortsatta
              politiska utvecklingen i Bolivia. Den grundlagsstiftande församlingen
              som ska se över konstitutionen nästa år ska bland annat säkerställa
              att man får en konstitution som är mera inkluderande för hela
              befolkningen. Det finns krav på ökad representation för den marginaliserade
              ursprungsbefolkningen. Det kommer säkerligen att mottas med protester
              från mera traditionella partier och de rikare delarna av landet.
              Men det är naturligtvis en viktig utveckling i landet att säkerställa
              att alla dess olika befolkningsgrupper är delaktiga i den politiska
              processen och också blir delaktiga i den ekonomiska utvinningen
              av Bolivias tillgångar.
            </seg>
          </u>
          <note type="speaker" n="53db66c6">
            Anf. 27 ALICE ÅSTRÖM (v):
          </note>
          <u who="alice_astrom_5d697c" xml:id="i-19b35df57547e5dd-2" n="934e315f">
            <seg n="c052cb8d">
              Fru talman! Precis som utrikesministern säger finns det ytterligare
              processer i detta som är mycket viktiga. Det handlar om den nya
              konstitutionen och hur man ska fastställa fördelningen. När man
              tittar på fördelningen ser man att det inte bara finns tveksamheter,
              utan Sánchez de Lozada ingick också en rad olagliga, och för Bolivia
              ytterst oförmånliga, avtal med transnationella företag beträffande
              landets gas- och oljetillgångar. Den typen av avtal ska enligt
              den bolivianska grundlagen egentligen godkännas av landets parlament,
              vilket inte skett. Det finns alltså en lång rad missförhållanden.
            </seg>
            <seg n="d335b411">
              Min följdfråga till utrikesministern blir: Har man från Sveriges
              och EU:s sida några funderingar på hur man efter valet och fram
              till konstitutionen kan stödja bland annat MAS, som framför allt
              är de fattigastes de jordlösas, de fattiga jordbrukarnas parti
              och organisation, så att de ska kunna bygga upp en partibildning
              och få ett demokratistöd när det gäller den politiska verksamheten?
              Jag tror nämligen att det skulle vara en viktig signal till de
              fattiga i Bolivia att man engagerade sig i deras rättigheter och
              möjligheter att kunna vara med och påverka konstitutionen framöver.
            </seg>
          </u>
          <note type="speaker" n="75df0c69">
            Anf. 28 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-14" n="cf9eb728">
            <seg n="fa355421">
              Fru talman! Det är som Alice Åström säger att det viktiga är
              det som händer efter genomförda val och att det sker en fortsatt
              utveckling i Bolivia mot en verklig demokratisering av samhället.
            </seg>
            <seg n="ed3f553b">
              Hela det utvecklingssamarbete som Sverige har, liksom EU i sin
              helhet, är inriktat på just fattigdomsbekämpning och demokratiutveckling,
              på att stärka de institutioner som måste finnas i ett land för
              att det ska kunna fungera som en demokrati. Det är hela inriktningen
              på vårt utvecklingssamarbete.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="df8773b5">
            5 § Svar på interpellation 2005/06:121 om USA-alliansens brott
            mot internationella konventioner och mänskliga rättigheter i Irak
          </note>
          <note type="speaker" n="1f8c1f1d">
            Anf. 29 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-15" n="cf9eb728">
            <seg n="095547d2">
              Fru talman! Alice Åström har ställt ett flertal frågor till mig
              om olika aspekter av den multinationella styrkans och den irakiska
              säkerhetsstyrkans väpnade aktioner i Irak och hur Sverige ser
              på dessa.
            </seg>
            <seg n="f03d63a3">
              Det är redan känt att regeringen ansåg att den USA-ledda koalitionens
              militära invasion i Irak saknade stöd i säkerhetsrådet och stred
              mot folkrättens våldsförbud. Nu befinner vi oss i en ny situation.
              Genom antagandet av resolution 1546 och förlängningen av densamma
              genom resolution 1637 bekräftade FN:s säkerhetsråd återupprättandet
              av den irakiska suveräniteten. Detta återställde den internationella
              samsynen och gav möjlighet att blicka framåt. Parlamentsval kommer
              att hållas den 15 december och ge det irakiska folket möjlighet
              att demokratiskt bestämma vem som ska leda landet de kommande
              fyra åren.
            </seg>
            <seg n="3b1521d3">
              Under Saddam Husseins regim utsattes det irakiska folket i över
              30 år för konstanta övergrepp, statssanktionerat våld och kränkningar
              av de mänskliga rättigheterna. Det är utan tvekan så att det även
              i dag förekommer kränkningar av de mänskliga rättigheterna. Det
              är därför angeläget att bidra till att den politiska utvecklingen
              leder fram till att det irakiska folket till fullo kan åtnjuta
              de mänskliga rättigheterna.
            </seg>
            <seg n="d710315f">
              Interimsregeringen har bett den multinationella styrkan, under
              FN-mandat, att tills vidare ha en fortsatt truppnärvaro i Irak
              alltmedan inhemska säkerhetsstyrkor byggs upp. Förhoppningen är
              att detta ska bidra till att skapa ett förbättrat säkerhetsläge
              och därmed underlätta överförandet fullt ut av den politiska makten
              till irakierna. Säkerhetssituationen är fortsatt mycket allvarlig.
              Interimsregeringen har tvingats förlita sig på den multinationella
              styrkan för att säkerställa tidtabellen för valen, bland annat
              genom att bekämpa de militanta sabotörer som ligger bakom det
              väpnade motståndet. Det är dessa grupper som anses utgöra det
              främsta hotet mot den irakiska civilbefolkningens säkerhet och
              välstånd. De väpnade aktioner som genomförs av den multinationella
              styrkan bör ses i ljuset av detta.
            </seg>
            <seg n="a44b0818">
              Uppgifterna om den våldsanvändning som förekommit är oroväckande.
              Den svenska regeringen förutsätter att alla väpnade aktioner genomförs
              så att civila liv sparas med iakttagande av den humanitära rätten
              och de mänskliga rättigheterna. Såväl den multinationella styrkan
              som den irakiska säkerhetsstyrkan är bundna av den humanitära
              rätten. Oproportionerlig våldsanvändning är inte bara förbjuden
              enligt folkrätten det riskerar dessutom att öka motsättningarna
              i Irak.
            </seg>
            <seg n="6540597a">
              Regeringen anser att det är oerhört viktigt att misstankar om
              brott utreds så att de som eventuellt begått brott mot den humanitära
              rätten också ställs inför rätta. Sverige har vid flera tillfällen
              krävt att de som befinns skyldiga till brott i samband med väpnade
              aktioner i Irak ska ställas till ansvar. Sverige kommer även i
              fortsättningen att i samtal med företrädare från de länder som
              bidrar med trupp till den multinationella styrkan, däribland ett
              antal EU-länder, framhålla nödvändigheten av att respektera folkrätten
              inklusive den humanitära rätten. Irak är en av de stående frågorna
              i vår dialog med USA, och förhållandena i landet diskuteras löpande
              med företrädare för den amerikanska administrationen.
            </seg>
            <seg n="633e0010">
              Regeringen har starkt kritiserat de övergrepp som såväl amerikanska
              som irakiska soldater har gjort sig skyldiga till i Irak. Vi anser
              det viktigt att alla ansvariga personer ställs inför rätta och
              välkomnar att sådana processer har inletts. Åtgärder måste vidtas
              för att säkerställa att sådant beteende inte förekommer. Det finns
              ett absolut förbud mot tortyr och annan grym, omänsklig och förnedrande
              behandling.
            </seg>
            <seg n="f678e2a5">
              Övergreppen mot fångar i Irak är mycket allvarliga. Regeringen
              välkomnar därför att missförhållandena vid irakiska fängelser
              och förvaringsfaciliteter ska utredas grundligt och ansvariga
              ställas till svars. Den irakiska regeringen har ett ansvar att
              agera i enlighet med sina folkrättsliga förpliktelser.
            </seg>
            <seg n="96a2ca80">
              I samband med Barcelonaprocessens toppmöte i slutet av november
              hade jag ett bilateralt möte med Iraks utrikesminister där vi
              diskuterade hur Sverige och det internationella samfundet ytterligare
              kan bidra för att stärka de mänskliga rättigheterna i Irak och
              om möjligt påskynda återuppbyggnadsarbetet. I morgon kommer jag
              att träffa den irakiska ministern för miljö och mänskliga rättigheter,
              Narmin Othman, och då diskutera samtliga dessa frågor ingående.
              Den 15 december kommer minister Othman att träffa biståndsminister
              Carin Jämtin och miljöminister Lena Sommestad.
            </seg>
            <seg n="7bfd0ceb">
              Vad gäller Alice Åströms fråga om användande av förbjudna stridsmedel
              kan följande sägas. Sverige verkade under 1970- och 1980-talen
              för att få till stånd ett totalförbud mot användning av brandvapen.
              Det gick dock inte att nå enighet inom statssamfundet, och något
              totalförbud mot användande av brandvapen finns inte i dag. Användandet
              av brandvapen regleras i protokoll III till 1980 års vapenkonvention.
              Protokollet innehåller restriktioner på hur sådana vapen får användas.
              USA är inte part till detta protokoll och är därmed inte bundet
              av dess regler.
            </seg>
          </u>
          <note type="speaker" n="c1987e69">
            Anf. 30 ALICE ÅSTRÖM (v):
          </note>
          <u who="alice_astrom_5d697c" xml:id="i-19b35df57547e5dd-3" n="934e315f">
            <seg n="a7acf5d4">
              Fru talman! Jag tackar utrikesministern för svaret. Jag tänker
              inte gå in i en debatt om ifall jag anser Irak vara ockuperat
              eller inte. Den debatten har vi haft vid andra tillfällen. Däremot
              ska jag kommentera utrikesministerns svar.
            </seg>
            <seg n="0f54782f">
              När det gäller uppgifterna om den våldsanvändning som förekommit
              säger utrikesministern att det är oroväckande och att den svenska
              regeringen förutsätter att alla väpnade aktioner genomförs så
              att civila liv sparas med iakttagande av den humanitära rätten
              och de mänskliga rättigheterna, att såväl den multinationella
              styrkan som den irakiska säkerhetsstyrkan är bundna av den humanitära
              rätten samt att oproportionerlig våldsanvändning är inte bara
              förbjuden enligt folkrätten det riskerar dessutom att öka motsättningarna
              i Irak.
            </seg>
            <seg n="3aa72b96">
              Min fråga till utrikesministern blir: Vad är oproportionerlig
              våldsanvändning? I dag kommer det siffror om att ungefär 30 000
              civila dödats i Irak. Även USA:s president har vid en presskonferens
              sagt att man räknar med detta. 30 000 civila har blivit dödade
              i Irak. Är inte det oproportionerlig våldsanvändning? Dessutom
              pågår det hela tiden.
            </seg>
            <seg n="ddf18140">
              Jag går vidare i utrikesministerns svar. Det sägs att regeringen
              anser att det är oerhört viktigt att misstankar om brott utreds
              så att de som eventuellt begått brott mot den humanitära rätten
              också ställs inför rätta. Sverige har vid flera tillfällen krävt
              att de som befinns skyldiga till brott i samband med väpnade aktioner
              i Irak ska ställas till ansvar. Ser inte utrikesministern att
              många av övergreppen och den tortyr som förekommer vid fängslandena
              är klart sanktionerade av USA:s regering?
            </seg>
            <seg n="b6ee8ecc">
              Det transporteras fångar över hela Europa och stora delar av
              världen i hemlighet. Man inrättar hemliga fängelser. Det är inte
              bara vid ett tillfälle som det har kommit fram att man använder
              sig av tortyr i Irak och i fängelserna och att människor försvinner.
              Anser Sveriges regering att USA:s regering ska ställas till ansvar?
              Eller är det som vanligt att det är enskilda soldater som sedan
              ska pekas ut, fastän det är sanktionerat uppifrån?
            </seg>
            <seg n="f4cce36a">
              Min nästa fråga till utrikesministern gäller att övergreppen
              mot fångar i Irak är mycket allvarligt. Regeringen välkomnar att
              man undersöker missförhållanden vid irakiska fängelser. Det ska
              utredas grundligt och ansvariga ska ställas inför rätta. Avser
              också den svenska regeringen att utreda om fångar från Irak också
              transporteras runt i världen och om det finns hemliga fängelser
              i Irak? Det förekommer uppgifter om att det finns det. Det är
              också en sak som är viktig att påtala.
            </seg>
            <seg n="bf4b5136">
              Jag kommer i mitt nästa anförande att ta upp frågan om användandet
              av brandbomber och fosforbomber och den krigföring som man genomför
              i Irak och om detta verkligen överensstämmer med konventioner.
              Enligt utrikesministerns svar är det nu en FN-mission med FN-mandat.
              Kan det verkligen vara så att bara för att USA inte har skrivit
              under en konvention kan USA i en operation med FN-mandat kunna
              komma undan och använda sig av denna typ av vapen?
            </seg>
          </u>
          <note type="speaker" n="71ea2be9">
            Anf. 31 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-16" n="cf9eb728">
            <seg n="dacc2c78">
              Fru talman! Det är många civila som har fått sätta livet till
              under både det krig som pågick och även tiden därefter. Vi vet
              inte hur många av de civila som har dött på grund av själva kriget
              och den våldsanvändning som därefter har förekommit från den multinationella
              styrkan, terrorister eller andra våldsanvändare. Sanningen är
              att det är väldigt många civila som har offrats.
            </seg>
            <seg n="3bd29211">
              Alice Åström måste också se att det finns människor i Irak som
              är beredda att ta till våld och använda det mot civilbefolkningen
              för att uppnå sina syften. Det är en oerhört oacceptabel situation.
              Men det är vad hela kampen handlar om. Det handlar om att skapa
              förutsättningar för Irak att bygga upp sitt eget land.
            </seg>
            <seg n="3768027f">
              Allt måste göras för att stävja det våld som förekommer. Alla
              metoder måste användas för det. En av dem handlar också om att
              det fortfarande behövs en väpnad styrka som kan garantera säkerheten
              för människorna i Irak. Vi hoppas att den perioden ska bli så
              kort som möjligt.
            </seg>
            <seg n="03e14f0c">
              Det är därför vi inriktar alla våra insatser på återuppbyggnaden
              av Iraks egen förmåga att styra sitt land och garantera säkerheten
              för sina medborgare. Det är också bakgrunden till att Sverige
              är engagerat. Vi deltar i utbildning av civilpolis för att på
              det viset stärka Iraks egen förmåga.
            </seg>
            <seg n="9f58bc32">
              Alice Åström tar upp frågan om övergrepp som förekommer i fängelser,
              transporterna av fångar och annat sådant. Det är väldigt viktigt
              att omvärlden reagerar mot sådant som strider mot folkrätten och
              den humanitära rätten. När det gäller situationen i Irak är det
              en fråga som för närvarande utreds av Europarådet.
            </seg>
            <seg n="727bc894">
              Frågan om det förekommit transporter eller om förvaring av fångar
              i Europa existerar är något som utreds av de länder i Europa som
              har anledning att intressera sig för att utreda frågan. Jag kan
              försäkra att jag tror att alla länder är intresserade av att få
              klarhet i den frågan.
            </seg>
          </u>
          <note type="speaker" n="0f50f9b5">
            Anf. 32 ALICE ÅSTRÖM (v):
          </note>
          <u who="alice_astrom_5d697c" xml:id="i-19b35df57547e5dd-4" n="934e315f">
            <seg n="ac86bba6">
              Fru talman! Utrikesministern undviker att tala om det ansvar
              som USA:s regering har när utrikesministern säger att man ska
              utkräva ansvar av dem som är skyldiga. För mig är det uppenbart
              vem som är skyldig till att dessa övergrepp begås.
            </seg>
            <seg n="79152a74">
              Jag kan hålla med utrikesministern om att det pågår en mängd
              våldsdåd i Irak som jag definitivt inte kan sympatisera med. Det
              finns också en viktig skillnad. Den skillnaden är att grupper
              som använder våld som inte står under något befäl eller som inte
              står under någon stats inflytande och begår terrordåd bryter mot
              alla konventioner som finns.
            </seg>
            <seg n="0ec85d60">
              De man kan utkräva ansvar av är faktiskt den multinationella
              styrkan, som utrikesministern kallar den. Jag kallar det USA-alliansens
              styrkor som finns där. De måste faktiskt följa de konventioner
              och de regler som finns. Det finns en skillnad på hur man kan
              utkräva ansvaret. Det finns en skillnad i vad man säger att man
              faktiskt kan använda sig av när man ska bekämpa terrorism.
            </seg>
            <seg n="a18884a4">
              Fru talman! Jag ska framför allt inrikta mig på uppgifterna,
              som man nu också har bekräftat, att man har använt sig av fosforbomber
              och även napalmbomber. Man använde sig av fosforbomber när man
              angrep Falluja. USA använde sig av napalmbomber när man bombade
              Bagdad.
            </seg>
            <seg n="249a77e6">
              Min fråga till utrikesministern blir: Hur kan man acceptera att
              detta sker? Det finns en konvention från 1980 som förbjuder användningen
              av napalm- eller fosforbomber mot civila. Det finns ett klart
              beslut.
            </seg>
            <seg n="01a26f03">
              Detta är fruktansvärda bomber. Det tränger in i skinnet, och
              människor brinner sedan. Det är en fruktansvärt plågsam död. Vid
              den här tidpunkten, när bomberna användes, hade faktiskt FN:s
              första resolution redan antagits. Man sade att det var en mission
              som hade ett FN-mandat.
            </seg>
            <seg n="de91966f">
              Hur kan man tillåta att man vid en mission med FN-mandat, som
              jag är mycket tveksam till, använder sig av denna typ av bomber
              mot civila när man har en konvention som uppenbarligen förbjuder
              användningen?
            </seg>
            <seg n="83c7485e">
              Min fråga till utrikesministern blir: Hur har den svenska regeringen
              agerat, och kommer den svenska regeringen att agera i FN? Det
              svärtar ned hela FN:s trovärdighet om man accepterar att man använder
              sig av denna typ av vapen i en mission som man säger har FN-mandat.
            </seg>
            <seg n="2ff30b6f">
              För mig är det klart och tydligt att det FN-beslut där man accepterade
              att USA:s ockupation skulle bli laglig visar den oerhörda brist
              som fanns i det. Det visar också felaktigheten nu när man ska
              utkräva ansvar.
            </seg>
          </u>
          <note type="speaker" n="6571743e">
            Anf. 33 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-17" n="cf9eb728">
            <seg n="02ed862f">
              Fru talman! När det görs en militär insats under FN-mandat är
              det de länder som ställer upp med trupp som agerar utifrån det
              regelverk som det landet är bundet av. Jag beklagar det. Jag delar
              faktiskt Alice Åströms uppfattning att brandvapen inte borde användas.
              De borde givetvis aldrig användas mot civila men inte heller i
              militära aktioner mot militära mål.
            </seg>
            <seg n="474c03f8">
              Det var bakgrunden till att Sverige agerade så starkt för att
              få till stånd ett förbud mot användande av sådana vapen. Vi har
              inte lyckats med det. Det finns anledning att återkomma till den
              frågan och driva den i FN. Det gäller inte minst för att säkerställa
              att man åtminstone kunde begära att de länder som ställer upp
              under FN-flagg eller FN-mandat följer det som ändå många länder
              är överens om.
            </seg>
            <seg n="d551fa79">
              Det är definitivt en fråga som vi kan fortsätta att driva. Vi
              har inte olika uppfattningar vad gäller användande av den här
              typen av vapen. Jag måste konstatera att USA har att följa de
              regler som det är bundet av, och det är inte bundet av det protokoll
              som finns som gäller brandvapen.
            </seg>
          </u>
          <note type="speaker" n="3fc3c607">
            Anf. 34 ALICE ÅSTRÖM (v):
          </note>
          <u who="alice_astrom_5d697c" xml:id="i-19b35df57547e5dd-5" n="934e315f">
            <seg n="ab71613f">
              Fru talman! För mig blir det här klart och tydligt. När människorna
              i Irak och Falluja blev bombade av fosforbomber, när de kände
              skinnet börja brinna, tror jag inte att de kände skillnad på vem
              det var som släppte bomben. 30 000 civila i Irak dödades, och
              vi ser inte något slut på konflikten.
            </seg>
            <seg n="7299e227">
              För Vänsterpartiet är det väldigt tydligt att FN skulle behöva
              agera mer resolut. FN borde nu se till att USA och de andra länderna
              i alliansen faktiskt lämnar Irak och att vi får en FN-styrka i
              Irak som inte har varit inblandad i bombningar med fosfor, som
              inte har varit inblandad i tortyr, som inte har varit inblandad
              i de grova övergrepp som har begåtts i Irak. För Vänsterpartiet
              är det klart och tydligt att det enda sättet till fred och frihet
              i Irak är att USA lämnar Irak och att FN-trupper tar över.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="2c145240">
            6 § Svar på interpellation 2005/06:122 om situationen i Västsahara
          </note>
          <note type="speaker" n="37386d68">
            Anf. 35 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-18" n="cf9eb728">
            <seg n="28bcbb2c">
              Fru talman! Alice Åström har frågat mig hur jag avser att verka
              inom EU och FN för att förmå den marockanska staten att hålla
              ingångna avtal och överenskommelser rörande Västsahara. Alice
              Åström har också frågat mig hur jag avser att verka inom EU och
              FN för att förmå den marockanska staten att respektera FN:s deklaration
              om de mänskliga rättigheterna.
            </seg>
            <seg n="322f4e1c">
              Som jag i maj informerade Alice Åström är Sverige och EU eniga
              i sin uppfattning att FN har en central roll i frågan om Västsahara.
              Den svenska regeringen har gett och fortsätter att ge FN sitt
              fulla stöd. Säkerhetsrådet har i resolution 1598 (2005) upprepat
              sin uppmaning till alla parter att fortsätta samarbetet med FN
              för att bryta dödläget i konflikten och nå en politisk lösning.
              Samtliga parter måste vara beredda att göra eftergifter och sträva
              efter kompromisser. Det finns tecken på en begynnande diskussion
              i Marocko om att konkretisera tankarna på verklig autonomi för
              Västsahara. Sverige står berett att agera för att understödja
              arbetet för en fredlig lösning.
            </seg>
            <seg n="2542e786">
              Sveriges linje är att EU aktivt bör bistå FN-processen, liksom
              att EU bör skapa förutsättningar för ett mer konstruktivt förhållningssätt
              från parternas sida, och då inte minst från Marocko.
            </seg>
            <seg n="8d3ba416">
              Den svenska regeringen fäster särskild vikt vid att en lösning
              på konflikten sker i enlighet med folkrätten och att västsahariernas
              rätt till självbestämmande respekteras. Regeringen ser också med
              stort allvar på den humanitära situationen i regionen och i flyktinglägren.
              I detta sammanhang vill jag även nämna mitt samtal med Marockos
              biträdande utrikesminister nyligen i Barcelona. Jag framhöll då
              att det är viktigt att utländska diplomater tillåts bilda sig
              en egen uppfattning om situationen och att de för att kunna göra
              detta måste tillåtas att resa i regionen. Den marockanske biträdande
              ministern höll med om detta. Svenska, norska och finska ambassaderna
              i Rabat förbereder nu en resa till Västsahara.
            </seg>
            <seg n="cf881a3e">
              Alice Åström nämner EU:s associeringsavtal med Marocko. Detta
              är ett viktigt avtal för EU:s kontakter med Marocko. I enlighet
              med avtalet finns ett associeringsråd som träffas en gång per
              år. Det femte mötet ägde rum helt nyligen och EU underströk då
              det västsahariska folkets rätt till självbestämmande. Den underkommitté
              för mänskliga rättigheter som ska upprättas i associeringsrådet
              blir ett lämpligt forum där Marockos bristande respekt för folkrätten
              och för ingångna överenskommelser och avtal lämpligen bör uppmärksammas.
              Sverige agerar aktivt för att kommitténs arbete ska komma i gång
              så snart som möjligt.
            </seg>
            <seg n="a937cab7">
              Vissa positiva element kan skönjas i den pågående konflikten
              om Västsahara. Till exempel frisläppte Polisario alla återstående
              404 marockanska krigsfångar i augusti. Sverige stöder aktivt arbetet
              med de förtroendeskapande åtgärder som UNHCR/Minurso introducerade
              på försök förra året och som bland annat innebär att telefonlinjer
              och postförbindelser upprättats mellan flyktinglägren och familjer
              i Västsahara. Sverige har utfäst sig att bidra med 5 miljoner
              svenska kronor till en fortsättning av de förtroendeskapande åtgärderna.
              Marocko har i princip uttalat sig positivt till en fortsättning.
            </seg>
            <seg n="0ec6d0d7">
              Samtidigt som dessa viktiga steg i rätt riktning tagits präglades
              sommaren 2005 av oroligheter i form av folkliga demonstrationer
              och protester mot den marockanska ockupationsmakten. Demonstrationerna
              bemöttes hårdhänt av marockansk polis och militär. Detta ledde
              till att EU nyligen genomförde en démarche i Rabat där man bland
              annat bad om klarlägganden om vad som skett. Marockanerna svarade
              att upploppen hade utlösts av förflyttningen av en narkotikadömd
              fånge då en våldsam manifestation hade iscensatts med molotovcocktailar
              och stenkastning. Polisen hade enligt marockanerna varit tvungen
              att ingripa för att upprätthålla lag och ordning. Att övergrepp
              hade begåtts förnekades samtidigt från marockanskt håll.
            </seg>
            <seg n="1605016c">
              Jag vill på nytt gärna ta upp det regionala perspektivet. Ett
              närmande mellan Marocko och Algeriet anses av de flesta bedömare
              vara avgörande för att öka möjligheterna till en lösning av konflikten.
              Sverige har föreslagit att EU ska utarbeta förslag till åtgärder
              som kan bidra till förbättrade relationer mellan Algeriet och
              Marocko.
            </seg>
            <seg n="622d6dcd">
              FN:s generalsekreterare har nyligen utsett ambassadör Peter van
              Walsum från Nederländerna till sin särskilde representant i Västsaharafrågan.
              Västsaharakonflikten står på säkerhetsrådets dagordning och van
              Walsum kommer löpande att rapportera till säkerhetsrådet. Regeringen
              anser att denna utnämning är ett viktigt steg för att komma närmare
              en lösning. Peter van Walsum kommer att ha kontakter med samtliga
              parter i konflikten, och regeringen har inbjudit honom att besöka
              Sverige i början av nästa år. Vi kommer även i det sammanhanget
              att påtala vikten av att Marocko visar respekt för ingångna avtal
              och överenskommelser samt FN:s deklaration om de mänskliga rättigheterna.
            </seg>
          </u>
          <note type="speaker" n="9083ad7c">
            Anf. 36 ALICE ÅSTRÖM (v):
          </note>
          <u who="alice_astrom_5d697c" xml:id="i-19b35df57547e5dd-6" n="934e315f">
            <seg n="f6a5c176">
              Fru talman! Jag tackar utrikesministern för svaret. Det här är
              en av många gånger som vi har en interpellation om Västsahara,
              och jag måste säga att jag är väldigt positiv till den svenska
              regeringens engagemang i Västsahara och de åtgärder som vidtas
              från svensk sida. Men min oro och problemet är att trots engagemanget
              ser vi hur förtrycket och ockupationen av Västsahara fortgår år
              efter år och hur man inom EU, trots att man har ett associationsavtal
              med Marocko, inte förmår att pressa Marocko att följa lagar och
              regler om mänskliga rättigheter.
            </seg>
            <seg n="47c345da">
              Jag har en konkret fråga till utrikesministern med anledning
              av utrikesministerns svar. Det gäller svaret som EU fick från
              Marocko om upploppen, demonstrationerna och vad som hade hänt.
              Accepterade man från EU:s sida marockanernas svar att upploppen
              hade utlösts av förflyttningen av en narkotikadömd fånge då en
              våldsam manifestation hade iscensatts med molotovcocktailar och
              stenkastning? I samband med demonstrationerna och det brutala
              bemötandet av demonstranterna greps väldigt många människor, bland
              annat politiker, i Västsahara. En av dessa, Lembarek Hadi Salek
              Mahjoub, avled den 30 oktober 2005. Hon torterades till döds av
              marockanska myndigheter.
            </seg>
            <seg n="d46580d7">
              I dag sitter fortfarande 14 politiska fångar i marockanskt fängelse
              som ska ställas inför rätta. Men gång på gång när rättegången
              ska hållas skjuter man upp rättegången. De sitter fängslade utan
              rättegång och utan möjlighet att få försvara sig mot de anklagelser
              som riktas mot dem. Det finns nu en stark oro hos Polisario för
              att också de här fångarna kommer att plågas till döds.
            </seg>
            <seg n="0c90b471">
              Min fråga till utrikesministern blir: Hur tänker utrikesministern
              agera för att de 14 politiska fångarna som ska ställas inför rätta
              får sin rättegång och också en rättvis rättegång, där det kommer
              att visa sig att de inte är skyldiga till det som de anklagas
              för?
            </seg>
            <seg n="a303e48a">
              Min andra fråga till utrikesministern blir då: När tror utrikesministern
              att den här underkommittén för mänskliga rättigheter kan komma
              i gång? Det här är det skydd som många västsaharier behöver och
              väntar på. Kan man agera så att man kommer i gång snabbare inom
              EU?
            </seg>
            <seg n="d596ec85">
              Precis som utrikesministern sade i sitt tal har det funnits vissa
              positiva element i konflikten i Västsahara. Polisario frisläppte
              alla återstående 404 marockanska fångar i augusti. Tyvärr kommer
              alla positiva politiska signaler från Polisario. De försöker gång
              på gång rätta sig efter alla FN-deklarationer och ta sitt ansvar.
              Men Marocko svarar med att fängsla fler.
            </seg>
          </u>
          <note type="speaker" n="d0c1841d">
            Anf. 37 GUNNAR NORDMARK (fp):
          </note>
          <u who="gunnar_nordmark_65d5cd" xml:id="i-e73ceaebd0be816e-0" n="045201d9">
            <seg n="46e22104">
              Fru talman! Jag vill först tacka Alice Åström för att hon har
              ställt den här interpellationen. Det här är en debatt som vi har
              haft ett antal gånger i kammaren. Jag vill också säga att jag
              tycker att de insatser som regeringen, framför allt på senare
              tid, har gjort är stora steg framåt när det gäller att markera
              Sveriges hållning i den här frågan.
            </seg>
            <seg n="23ec9ff9">
              Samtidigt finns det anledning att vara djupt orolig. Precis som
              Alice Åström sade har de positiva åtgärder som vidtagits i första
              hand vidtagits av Polisario. I samtal med marockaner och i de
              debatter som har förts har man framhållit från marockansk sida
              att frisläppandet av 404 krigsfångarna var väsentligt. Hur möter
              Marocko detta att man har fått igenom ett av sina viktigaste krav?
              Man möter detta med att brutalt slå ned fredliga demonstrationer
              där västsaharier utnyttjar sina mänskliga fri- och rättigheter
              att få säga vad man tycker.
            </seg>
            <seg n="31914daf">
              Fångar torteras eller misshandlas till döds i marockanska fängelser.
              I dag, luciadagen, ska, om det stämmer, åtta västsahariska människorättsaktivister
              ställas inför rätta därför att de har utnyttjat vad vi anser vara
              naturliga demokratiska fri- och rättigheter. Det här har tagits
              upp av både Human Rights Watch och Amnesty International som är
              mycket oroliga för vad som kommer att ske med dem.
            </seg>
            <seg n="4028bcf8">
              När Marocko firade sitt 50-årsjubileum som självständig stat
              deklarerade regeringspartiet att icke en tum av marockanskt territorium,
              och det innefattade Västsahara, skulle släppas. Man betraktade
              detta som en artificiell konflikt.
            </seg>
            <seg n="621e6352">
              Vi kan tyvärr gång på gång konstatera att västsaharierna och
              Front Polisario försöker komma fram till en fredlig lösning på
              denna konflikt, och det bemöts av Marocko på ett sätt som visar
              förakt för det internationella samfundet och för det internationella
              samfundets försök att lösa den här frågan på ett fredligt sätt.
            </seg>
            <seg n="c9e695e1">
              Jag måste också ställa en fråga till utrikesministern. Är det
              inte tid att vi agerar mer kraftfullt mot den part som för närvarande,
              genom sitt agerande, de facto omöjliggör en fredlig lösning, som
              bygger på internationell rätt, av konflikten om Västsahara?
            </seg>
          </u>
          <note type="speaker" n="5b4e8d3d">
            Anf. 38 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-19" n="cf9eb728">
            <seg n="7b33d0c9">
              Fru talman! Jag delar Alice Åströms och Gunnar Nordmarks ambition
              att till slut få en lösning på den konflikt som har fått pågå
              alldeles för länge. Frågan är vad man menar när man säger att
              man behöver ha ett kraftfullare agerande och kraftfulla åtgärder.
              Jag är rädd för att Gunnar Nordmark ändå tänker sig att det borde
              införas sanktioner av något slag. Men jag tror att man måste se
              detta i ett lite vidare sammanhang.
            </seg>
            <seg n="96640f38">
              Marocko är ett partnerland till EU. Det pågår ett omfattande
              samarbete mellan EU och Medelhavsländerna, bland annat Marocko.
              Det syftar till att få till stånd en utveckling mot demokrati
              och respekt för mänskliga rättigheter i den här regionen. Det
              skulle främja utvecklingen i hela vår region. Det här är trots
              allt våra sydliga grannar. Vi har all anledning att säkerställa
              en utveckling som är positiv.
            </seg>
            <seg n="861f73cc">
              Det finns ljuspunkter i det hela, även om vi ser med väldigt
              stor oro på situationen när det gäller mänskliga rättigheter i
              Västsahara och över huvud taget i det marockanska samhället i
              olika avseenden. Men det sker faktiskt en positiv utveckling som
              en konsekvens av bland annat det mer och mer utvecklade samarbete
              som EU och Sverige har med Marocko. Det finns ändå tecken på att
              det finns en genuin vilja hos statsmakterna att stärka respekten
              för de mänskliga rättigheterna. Vi ser det på en del områden.
              Vi ser det när det gäller till exempel kvinnors situation och
              i familjelagstiftningen, som i och för sig kanske inte når upp
              till den nivå som vi skulle vilja se, men som ändå innebär en
              process framåt. Jag tror att det är viktigt att stödja den processen.
              Här behövs den politiska dialogen och ett förtroendeskapande.
            </seg>
            <seg n="22ef3f5c">
              Vi behöver få möjlighet till närvaro för att också kunna påverka
              utvecklingen. Jag tror att det är väldigt viktigt att Marocko
              nu har visat vilja att släppa in dem som vill resa från våra nordiska
              ambassader för att vi ska få lite mer information om vad som faktiskt
              sker och främja en positiv dialog. Vi vet inte exakt vad det var
              som hände vid en viss tidpunkt. Vi kan veta det bättre om vi har
              möjlighet att vara närvarande och om medierna har möjlighet att
              vara närvarande. Jag tror mer på att understödja den positiva
              utvecklingen, och det finns faktiskt möjligheter att skymta en
              lösning på den problematiken, den konflikten och västsahariernas
              krav.
            </seg>
            <seg n="5d5a49a6">
              Jag tror att det är det vi ska mena när vi säger kraftfulla åtgärder.
            </seg>
          </u>
          <note type="speaker" n="a0645fde">
            Anf. 39 ALICE ÅSTRÖM (v):
          </note>
          <u who="alice_astrom_5d697c" xml:id="i-19b35df57547e5dd-7" n="934e315f">
            <seg n="07b629b8">
              Fru talman! Jag tackar utrikesministern för svaret. Men jag blir
              ändå lite bekymrad. Jag tycker i de allra flesta fall att det
              är viktigt att man upprätthåller kontakten och för den politiska
              dialogen och ser att man kan göra framsteg genom detta. Men för
              mig blir det också problemet. De förändringar och den mer positiva
              utveckling som utrikesministern beskriver när det gäller Marocko
              är små steg, men det är steg i rätt riktning.
            </seg>
            <seg n="ce62448e">
              Men de gäller inte alls för västsaharierna. Där ser man ingen
              positiv utveckling alls. Det finns ingen öppning och ingen ljusning
              utan snarare fortsatt brutalt förtryck och fortsatt ockupation.
              Jag är orolig för att den politiska dialogen och närmandet tar
              sin tid. Det kan vara en mycket lång process. Och under den här
              tiden dör det västsahariska folket. Vi vet att den humanitära
              situationen är väldigt hård i Västsahara. Vi vet att förtrycket
              och repressionerna mot västsaharierna nu har varit hårdare än
              på länge.
            </seg>
            <seg n="9d605c4b">
              Då blir det ett problem att fortsätta den politiska dialogen.
              Då blir det ett problem att man har associationsavtal med Marocko
              där det finns en klausul om mänskliga rättigheter som i praktiken
              inte innebär något konkret för Marocko. Samtidigt ser vi att många
              EU-länder, däribland Sverige, är stora biståndsgivare till västsaharierna
              tack vare det förtryck som de utsätts för från Marocko. Marocko
              får fördelar genom associationsavtalet med EU samtidigt som de
              förtrycker västsaharierna och fortsätter sin ockupation. Då får
              EU-länderna, bland annat Sverige, med bistånd försöka hålla västsaharierna
              vid liv i den humanitära situation som finns. Det här är ett tydligt
              problem. Den dialog som man hittills har fört har Polisario svarat
              på hela tiden, men från Marocko har det kommit väldigt lite svar.
            </seg>
            <seg n="a5b5d632">
              I mitt förra inlägg lyfte jag upp den här underkommittén för
              mänskliga rättigheter. Jag tycker att det är viktigt även för
              EU:s och Sveriges skull att man kan upprätthålla respekten för
              mänskliga rättigheter. Finns det med i associationsavtalen att
              man måste visa respekt för mänskliga rättigheter samtidigt som
              man uppenbarligen kan strunta i det utan några konsekvenser, finns
              det ju också en risk att den politiska dialogen blir ganska tandlös.
              Och det får vi inte vara mot Marocko just nu.
            </seg>
            <seg n="59acb89e">
              Fru talman! Jag skulle bara vilja skicka med till utrikesministern
              att det skulle vara väldigt intressant om det vore möjligt att
              faktiskt ordna ett möte, kanske ett något mer offentligt möte,
              ihop med FN:s särskilda representant när det gäller Västsaharafrågan
              när han kommer till Sverige. Jag vet att det finns många i Sverige
              som är engagerade i den här frågan och väldigt många här i Sveriges
              riksdag som skulle tycka att det var väldigt intressant att få
              ha ett möte och kunna ha en dialog med FN:s särskilda representant
              i den här frågan för att ytterligare understryka det engagemang
              som jag vet finns i Sveriges riksdag.
            </seg>
          </u>
          <note type="speaker" n="551faa34">
            Anf. 40 GUNNAR NORDMARK (fp):
          </note>
          <u who="gunnar_nordmark_65d5cd" xml:id="i-e73ceaebd0be816e-1" n="045201d9">
            <seg n="b7bc8a3d">
              Fru talman! Precis som Alice Åström sade här har det skett framsteg
              i Marocko när det gäller demokratiska fri- och rättigheter. Det
              har gjort det. När det gäller Västsahara lyser de här framstegen
              tyvärr i stor utsträckning med sin frånvaro. Jag vill återvända
              till den kommuniké som regeringspartiet i Marocko publicerade
              i samband med att Marocko firade sin 50-åriga självständighet.
              Där är man oerhört tydlig med att man inte kommer att frånträda
              Västsahara på något sätt, utan detta betraktas som en del av marockanskt
              territorium. Det är som vi alla är överens om i strid med internationell
              rätt, i strid med folkrätten.
            </seg>
            <seg n="56de58da">
              Europeiska unionen präglas för mig av att värna demokrati och
              mänskliga fri- och rättigheter. Marocko är en av Europeiska unionens
              sydliga grannar. Vi har ett associationsavtal med dem. Samtidigt
              strider Marockos agerande i Västsahara på avgörande punkter mot
              de värderingar som låg till grund för den europeiska unionen.
              Då måste man även med grannar, även med dem man handlar med och
              dem som uppenbarligen drar fördelar av ett associationsavtal med
              Europeiska unionen kunna tala klartext när det gäller de övergrepp
              som sker i Västsahara och oviljan att efterkomma FN och det internationella
              samfundet. Jag tror inte att sanktioner just nu är det mest nödvändiga,
              men frågan är om Marocko ska fortsätta att ha en så gynnad ställning
              som man har gentemot Europeiska unionen om man konsekvent fortsätter
              att förhala en lösning av Västsaharafrågan.
            </seg>
          </u>
          <note type="speaker" n="8db7c6aa">
            Anf. 41 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-20" n="cf9eb728">
            <seg n="ff47d436">
              Fru talman! Gunnar Nordmark tar upp en fråga som är väsentlig
              i sammanhanget. Det är EU:s agerande när det gäller själva Västsaharakonflikten.
              EU agerar mycket samstämt och kraftfullt när det gäller att främja
              en utveckling mot demokrati och respekt för de mänskliga rättigheterna.
              Men när det gäller Västsaharafrågan råder en del olika meningar
              inom EU. Vi kan inte förneka att det är på det viset. Det påverkar
              naturligtvis EU:s möjligheter att vara en kraftfull partner. Jag
              vill ändå understryka att alla EU:s länder och EU som sådant talar
              klarspråk när det gäller respekt för mänskliga rättigheter, oberoende
              av till vilken fråga det är kopplat. Frågan om att respektera
              mänskliga rättigheter är en fråga som generellt är oerhört viktig
              för EU:s alla länder. Så klarspråk finns det på det området.
            </seg>
            <seg n="620646e1">
              Jag tror att det är viktigt att vi fortsätter att stödja FN och
              dess ambitioner. Den nya särskilda representanten är naturligtvis
              viktig i det här sammanhanget. Vi har all anledning att ge honom
              allt det stöd som är möjligt för att han ska kunna fullfölja sitt
              uppdrag.
            </seg>
            <seg n="ef6d09b8">
              Jag tar gärna upp Alice Åströms fråga och vidarebefordrar den
              till Peter van Walsum om han skulle kunna tänka sig att ställa
              upp i ett seminarium, en diskussion, kring de här frågorna i samarbete
              med Sveriges riksdag eller några andra organisationer. Det är
              helt rätt, det är en fråga som engagerar väldigt många i vårt
              land. Jag tycker att vi ska vara stolta över att det finns människor
              som är engagerade för västsahariernas sak.
            </seg>
          </u>
          <note type="speaker" n="29f4abcb">
            Anf. 42 ALICE ÅSTRÖM (v):
          </note>
          <u who="alice_astrom_5d697c" xml:id="i-e37b0dcf470a1424-0" n="934e315f" next="i-298aa0c9aa9f85ab-0">
            <seg n="1a4bb609">
              Fru talman! Jag tackar utrikesministern så hemskt mycket för
              svaret. Jag hoppas att det blir möjligt att anordna något sådant
              möte.
            </seg>
            <seg n="5a6daaa3">
              Jag måste ändå från den här talarstolen säga att den svenska
              regeringen har agerat under flera år i Västsaharafrågan. Otåligheten
              från min sida är för att jag ser att ingenting händer. Men jag
              vet också att inom EU är man inte helt samstämmig i frågan. Därför
              är det viktigt att Sverige är en stark röst för västsaharierna,
              i EU-sammanhang och i FN-sammanhang. Jag ser också av utrikesministerns
              svar att man lyfter fram frågan. Jag hoppas att Sverige och utrikesministern
              fortsätter att agera och att agera för att den underkommitté för
              mänskliga rättigheter som nu ska upprättas upprättas så snart
              som möjligt och att man där ser till att verkligen hålla Västsaharafrågan
              aktuell och levande så att Marocko förstår att det här inte kan
              få fortgå, för det kommer att bli allvarliga följder för Marocko
              om man inte ser den här frågan.
            </seg>
            <seg n="141ef6f9">
              Jag tackar utrikesministern för debatten och önskar utrikesministern
              en god jul, när den så kommer.
            </seg>
          </u>
          <note n="68724506">
            Överläggningen var härmed avslutad.
          </note>
          <u who="alice_astrom_5d697c" xml:id="i-298aa0c9aa9f85ab-0" n="934e315f" prev="i-e37b0dcf470a1424-0">
            <seg n="5f6c9125">
              7 § Svar på interpellation 2005/06:126 om aktivt arbete för att
              följa upp tecken på förtryck och diskriminering i turkiska skolor
            </seg>
          </u>
          <note type="speaker" n="39b38f7d">
            Anf. 43 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-21" n="cf9eb728">
            <seg n="40001498">
              Fru talman! Kerstin Lundgren har frågat skolminister Ibrahim
              Baylan vilka åtgärder han har tagit för att följa hur Turkiets
              utveckling i fråga om Köpenhamnskriterierna implementeras i undervisningen
              och vad han avser att göra för att tillsammans med övriga skolministrar
              inom EU verka för att avveckla läroböckernas förtryck och diskriminering
              av minoriteter. Arbetet i regeringen är så fördelat att det är
              jag som ska svara på interpellationen.
            </seg>
            <seg n="ac3ddf21">
              Låt mig först välkomna det fortsatt stora intresset för Turkiet
              i riksdagen. Stödet här är starkt för ett turkiskt EU-medlemskap
              den dag landet uppfyller kraven. Engagemanget för de mänskliga
              rättigheterna, liksom för landets EU-process, är en tillgång för
              regeringen i den bilaterala dialogen. När Sverige talar med Turkiet
              om mänskliga rättigheter och om EU är det med en parlamentarisk
              uppbackning som ger stor trovärdighet.
            </seg>
            <seg n="5547bdb8">
              EU-kommissionen har nyss presenterat sin årliga översynsrapport
              om Turkiet. Där konstateras att även om reformprocessen fortsatt
              har genomförandetakten sjunkit. De nya lagarna är i stora delar
              bra, men det återstår i hög grad att genomföra dem ute i samhället.
              EU bevakar också hur de politiska Köpenhamnskriterierna genomförs
              inom skolväsendet. Det måste tyvärr konstateras att trots lovvärda
              turkiska initiativ för att se över skolan pekar EU-kommissionen
              på problem.
            </seg>
            <seg n="9d34576b">
              Enligt kommissionens rapport har Turkiets nationella utbildningskommitté
              under de senaste två åren arbetat med en översyn av de historieböcker
              som används i skolan. Trots detta beskriver skolböckerna för 2005/06
              fortfarande minoriteter som opålitliga, förrädiska och farliga
              för staten.
            </seg>
            <seg n="7848e2fd">
              Turkiets History Foundation som bistår den turkiska utbildningskommittén
              har i februari i år utfärdat ett antal rekommendationer till utbildningsdepartementet.
              I dessa uppmanas till en översyn av skolböckerna i historia så
              att de i stället förmedlar bilden av Turkiet som ett pluralistiskt
              samhälle där mångfald ses som en tillgång och inte som ett hot.
              På liknande sätt har den europeiska kommissionen mot rasism och
              intolerans i en rapport om Turkiet nyss uppmanat myndigheterna
              att revidera läroplaner och skolböcker för att öka elevernas medvetande
              om fördelarna med ett mångkulturellt samhälle.
            </seg>
            <seg n="f24a4563">
              Det är oacceptabelt att läromedel uttrycker sig kränkande om
              minoriteter. Från den svenska regeringens sida stöder vi ändringsförslag
              i den anda som EU-kommissionen redogör för. Vi anser att läroböcker
              bör ge en allsidig bild av de olika uppfattningar som kan finnas
              om viktiga händelser i ett lands historia, i detta fall det tragiska
              öde som drabbade armenier, assyrier/syrianer och kaldéer under
              slutskedet av det osmanska riket.
            </seg>
            <seg n="a5ef6037">
              EU-processen har varit en mycket stark drivkraft för reformeringen
              av Turkiet. Jag utgår från att den kommer att fortsätta att vara
              det i takt med att förhandlingarna om medlemskap framskrider.
              Inom ramen för EU-samarbetet och förhandlingarna med Turkiet om
              EU-medlemskap kommer vi att fortsätta att bevaka frågan om hur
              minoriteter framställs i läromedlen.
            </seg>
            <seg n="8117bf95">
              På det bilaterala planet för vi en kontinuerlig dialog med den
              turkiska regeringen, om EU-processen som helhet och, mycket konkret,
              om respekten för mänskliga rättigheter. Självklart kommer vi att
              också i detta sammanhang bevaka att de politiska Köpenhamnskriterierna
              uppfylls fullt ut, inklusive där de berör skolans värld.
            </seg>
            <seg n="3c944c85">
              För att öka kontakterna med Turkiet, främja landets anpassning
              till EU och fördjupa de bilaterala relationerna har regeringen
              också inlett ett särskilt program. Genom detta möjliggörs kontakter
              och samarbeten mellan till exempel enskilda organisationer, kommuner
              och myndigheter. Jag hoppas att vi inom denna ram ska se ett brett
              svenskt engagemang växa fram där våra erfarenheter också från
              skolan och undervisningsområdet ska kunna utgöra positiva exempel.
            </seg>
          </u>
          <note type="speaker" n="7bf6a93a">
            Anf. 44 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-2442ed22fd5c6891-0" n="a377ef14">
            <seg n="8ad017ff">
              Herr talman! Vilka åtgärder har skolminister Ibrahim Baylan vidtagit
              för att följa Turkiets utveckling i fråga om hur Köpenhamnskriterierna
              har implementerats i undervisningen? Det var en av mina frågor.
              Jag ser inga svar i det svar som jag har fått från utrikesministern.
            </seg>
            <seg n="86c43101">
              Vad avser Ibrahim Baylan göra för att tillsammans med övriga
              skolministrar inom EU verka för att avveckla läroböckernas förtryck
              och diskriminering av minoriteter? Det var min andra fråga till
              skolministern. Utrikesministern besvarar detta utan någon egentlig
              kommentar.
            </seg>
            <seg n="8a08e13f">
              Herr talman! Enligt svaret från utrikesministern på en fråga
              som jag även har ställt till skolministern, är uppgifterna i regeringen
              så fördelade att det är utrikesministern som har att hantera och
              svara på den här typen av frågor. Det är naturligtvis intressant
              att höra vad utrikesministern har att säga på de här områdena.
            </seg>
            <seg n="9247d4cb">
              Jag noterar av svaret att utrikesministern och regeringen stöder
              EU-kommissionen. Man bevakar frågan. Bilateralt har uppenbarligen
              utrikesministern i samband med skolminister- och utbildningsministersamtal
              med Turkiet kontinuerlig dialog i dessa frågor, om jag förstår
              utrikesministern rätt.
            </seg>
            <seg n="3a81592c">
              Jag noterar, i likhet med utrikesministern, EU-kommissionens
              rapport som visar att skolböckerna i Turkiet än i dessa dagar
              beskriver minoriteterna som opålitliga, förrädiska och farliga
              för staten.
            </seg>
            <seg n="aa059cee">
              Utbildningsministeriet i Turkiet har så sent som i april gått
              ut till de turkiska skolorna och krävt uppsatstävlingar och konferenser
              som förnekar folkmordet på armenier, assyrier och syrianer.
            </seg>
            <seg n="d23bd83f">
              Utbildningsminister Hüseyin Celik säger: Det finns påståenden
              om folkmord i hela världen. Därför har vi tänkt berätta sanningen
              för våra barn.
            </seg>
            <seg n="99f30878">
              Herr talman! EU-arbetet är uppenbarligen en viktig del av verksamheten
              på Utbildnings- och kulturdepartementet. Det omfattar alla politikområden.
              Vi har utbildningskommittén inom EU och ministerrådet inom EU
              som handlar om utbildningsfrågor. Där finns uppenbarligen Utbildningsdepartementet
              representerat. För mig kvarstår frågorna: Är utrikesministern
              den som representerar regeringen i de sammanhangen? I så fall:
              Vilka åtgärder avser utrikesministern att vidta, eller vilka åtgärder
              har utrikesministern vidtagit för att säkerställa att Köpenhamnskriterierna
              implementeras i undervisningen?
            </seg>
            <seg n="1e53d6a4">
              Herr talman! Vilka åtgärder avser utrikesministern att vidta,
              tillsammans med övriga skolministrar inom EU, för att avveckla
              läroböckernas förtryck och diskriminering av minoriteter?
            </seg>
            <seg n="8219ebb6">
              Det, herr talman, hoppas jag att utrikesministern nu kan svara
              på på ett tydligare sätt än i det svar som nyss lämnades här i
              kammaren.
            </seg>
          </u>
          <note type="speaker" n="54b9e4d9">
            Anf. 45 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-22" n="cf9eb728">
            <seg n="78a69b6d">
              Herr talman! Jag vet inte riktigt hur jag ska uppfatta frågan.
            </seg>
            <seg n="79e00dc1">
              Det pågår ett oerhört omfattande arbete i EU under kommissionens
              ledning för att säkerställa en utveckling i Turkiet som gör det
              möjligt för Turkiet att så småningom bli medlem i EU. Det är ett
              otal arbetsgrupper och experter av olika slag som är engagerade
              i det arbetet.
            </seg>
            <seg n="6d43be39">
              Kommissionen har avsatt 10 miljoner euro för att arbeta med förändring
              av läroplanerna och läromedlen. Tillsammans med turkiska myndigheter
              och experter från en rad turkiska universitet har nya läroplaner
              och nytt utbildningsmaterial utarbetats. Därför finns det snart
              nya skolböcker som kan tas i bruk för årskurserna 15. Man kommer
              sedan att fortsätta med de följande årskurserna. Man har dessutom
              gjort den förändringen att det är möjligt med privata publiceringar
              av läroböcker.
            </seg>
            <seg n="a9c56d63">
              Det är naturligtvis ett omfattande och grundläggande arbete som
              måste göras i ett land för att landet så småningom ska uppfylla
              alla de krav vi ställer. Det är Köpenhamnskriteriernas krav i
              fråga om demokrati och mänskliga rättigheter, inte minst minoriteternas
              rättigheter. Det är ett intensivt och mycket konkret arbete som
              pågår på väldigt många håll.
            </seg>
            <seg n="0b781d5e">
              Eftersom Kerstin Lundgren fixerar sig så vid utbildningsministrar
              och utrikesministrar vill jag säga att vi har fattat de grundläggande
              besluten för att kunna sätta i gång den apparat som möjliggör
              utvecklingen i ett kandidatland som så småningom ska bli medlem.
              Vi följer arbetet och fattar de ytterligare beslut som behöver
              fattas för att processen ska gå vidare.
            </seg>
            <seg n="f39be36e">
              Det viktiga är ju att få ett engagemang från myndigheter, organisationer
              och enskilda personer på samhällets olika sektorer för att man
              ska kunna genomföra det mycket konkreta arbete som behöver göras.
            </seg>
            <seg n="0efd5609">
              När man uppmärksammar saker som man reagerar mot som till exempel
              läroböcker som säger sådant som för oss är fullständigt oacceptabelt
              finns det naturligtvis anledning att ta upp det på politisk nivå.
              Det är den typ av frågor som kommer upp i den bilaterala dialog
              som försiggår på olika nivåer i samhället, men också på ministernivå.
            </seg>
            <seg n="d016a502">
              De sakområdesansvariga ministrarna, som utbildningsministern,
              talar naturligtvis med sina kolleger om de konkreta frågorna.
            </seg>
            <seg n="0ed3b346">
              Det övergripande ansvaret för det omfattande arbete som pågår
              för att göra Turkiet redo att bli medlem i EU har jag som utrikesminister.
            </seg>
          </u>
          <note type="speaker" n="0ee34e0b">
            Anf. 46 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-2442ed22fd5c6891-1" n="a377ef14">
            <seg n="31bbc984">
              Herr talman! Jag vet inte om herr talman hörde bättre än jag.
              Jag hörde inte vilka åtgärder utrikesministern har vidtagit för
              att följa upp att Köpenhamnskriterierna verkligen implementeras
              i undervisningen. Jag hörde inte heller vilken åtgärd som utrikesministern
              avser att vidta för att tillsammans med övriga skolministrar inom
              EU verka för att det faktiska förtrycket och diskrimineringen
              upphör.
            </seg>
            <seg n="6a57f701">
              Jag fixerar mig inte vid enskilda ministrar, men jag anser att
              det är mitt ansvar som riksdagsledamot att få ställa frågor till
              den minister som har ansvaret. Om det är utrikesministern som
              i regeringen har ansvar för den här typen av frågor förväntar
              jag mig naturligtvis att utrikesministern svarar på vilka åtgärder
              hon avser att vidta.
            </seg>
            <seg n="a1d4f4ca">
              Precis som utrikesministern förväntar sig och hoppas på ett engagemang
              från myndigheter, organisationer och enskilda personer förväntar
              jag mig ett engagemang från ansvariga ministrar för att driva
              de här frågorna vidare. Jag efterlyste kontakter bilateralt mellan
              till exempel skolministern och utbildningsministern i Turkiet.
              Vilka samtal är man beredd att föra för att uppmärksamma detta?
              Utbildningen är ju ett strategiskt område. Här växer nya generationer
              upp.
            </seg>
            <seg n="863239c7">
              Här pågår en diskriminering och ett förtryck samtidigt som man
              säger något annat i de officiella talen.
            </seg>
            <seg n="e2d05cea">
              Det är naturligtvis angeläget att Sverige som så väl försöker
              hävda mänskliga rättigheter driver på i de här frågorna. På samma
              sätt som Sverige agerade när det gällde andra ansökarländer för
              att försöka förändra bilden av jämställdhetsarbete eller miljöarbete
              förväntar jag mig att utrikesministern om det nu är så fördelat
              eller skolministern tar sådana kontakter och är aktiv för att
              påverka och åstadkomma en förändring. Om man uppmärksammas på
              saker i verkligheten i ett kandidatland är det naturligtvis viktigt
              att ansvarig minister i Sverige också reagerar. Om det till exempel
              kommer direktiv från utbildningsministeriet i Turkiet om att man
              ska ha konferenser och uppsatstävlingar som förnekar folkmordet
              och på nytt diskriminerar och kränker många barn, vad vore då
              naturligare än att ansvarig minister reagerar?
            </seg>
            <seg n="018ba9c8">
              Är det då så att utrikesministern är ansvarig för de här frågorna,
              herr talman vilket jag väl får tro på utifrån svaret på mina frågor
              här i kammaren förväntar jag mig att utrikesministern reagerar.
              Har ministern reagerat? Avser ministern att agera tillsammans
              med andra ministrar, till exempel utbildningsministern, i Turkiet
              för att åstadkomma en förändring? Eller tar utbildningsministern
              de kontakterna alldeles oavsett vad utrikesministern säger här?
            </seg>
          </u>
          <note type="speaker" n="b2896d26">
            Anf. 47 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-23" n="cf9eb728">
            <seg n="2418a834">
              Herr talman! Det pågår alltså ett omfattande arbete mellan EU
              och Turkiet som kandidatland för att genomföra de förändringar
              som är nödvändiga för att bland annat uppfylla alla Köpenhamnskriterier.
              Vid sidan av detta omfattande konkreta arbete, i alla arbetsgrupper
              och med experter involverade, tar naturligtvis varje EU-land i
              sina bilaterala kontakter med Turkiet också upp de frågor som
              man anser sig särskilt vilja få belysta från Turkiets håll för
              att på det viset också tydliggöra vad som är viktigt för oss.
            </seg>
            <seg n="b60da275">
              Den svenska regeringen med alla sina ministrar på olika sakområden
              har naturligtvis sina bilaterala kontakter. Jag vet att utbildningsministern
              har en inbjudan till Turkiet och kommer att genomföra en resa
              dit nästa år. Miljöministern åker dit. Alla sakministrar har direktkontakt
              med sina kolleger. I de samtalen och kontakterna tar vi naturligtvis
              upp, var och en på sitt område, de frågor som vi från svensk sida
              tycker är angelägna att särskilt uppmärksamma. Finns det information
              om saker som vi tycker är oacceptabla tar vi upp det i alla sammanhang.
            </seg>
            <seg n="34895ba5">
              Jag som utrikesminister har dessutom möjlighet att röra mig fritt
              över alla sakområden med motiveringen att detta är frågor som
              är viktiga för ett framtida medlemskap från Turkiets sida. Det
              gör det möjligt för mig att ta upp alla typer av frågor, och det
              är också vad jag gör i de ständigt återkommande bilaterala överläggningar
              som jag har med min kollega i Turkiet. Jag kan försäkra Kerstin
              Lundgren det.
            </seg>
          </u>
          <note type="speaker" n="4ce4be9d">
            Anf. 48 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-2442ed22fd5c6891-2" n="a377ef14">
            <seg n="663b47e3">
              Herr talman! Min grundingång i den här interpellationsdebatten
              var frågor till skolministern för att just få höra vilka samtal
              som förevarit det var alldeles tydligt i min fråga både inom EU-kretsen
              och i det bilaterala samtalet med Turkiet. Eftersom utrikesministern
              bekräftar att dessa samtal uppenbarligen förekommer förväntar
              jag mig att utrikesministern här kan ge de svaren. Vilka kontakter
              har skolministern tagit? Eftersom utrikesministern rör sig över
              hela fältet har naturligtvis utrikesministern en bild av detta.
              Vilka kontakter har tagits med Turkiet med anledning av den rapport
              som kom i våras om situationen när det gäller undervisningen,
              förhållandet för mänskliga rättigheter, förnekandet av folkmord
              samt de kränkningar av barn och ungdomar som uppenbarligen förekommer?
              Vilka kontakter har tagits? Kan utrikesministern svara på detta
              i skolministerns ställe?
            </seg>
            <seg n="4bb52ffe">
              Vilka kontakter räknar regeringen med att ta? Vad tänker ni göra
              vid de samtal som nu ska föras när utbildningsministern reser
              till Turkiet? Har regeringen resonerat om hur man ska agera i
              de här frågorna för att verkligen trycka på och åstadkomma en
              förändring i verkligheten och inte bara i de lagar som stiftas
              men har så uppenbart svårt att implementeras? Signalerna går ju
              snarare i motsatt riktning när man får rapporter från vardagen
              för många i Turkiet. Vad avser ministern och regeringen att göra
              i de här delarna?
            </seg>
          </u>
          <note n="68724506">
            Överläggningen var härmed avslutad.
          </note>
          <note n="463a6c20">
            8 § Svar på interpellation 2005/06:127 om Sveriges förhållande
            till Hamas
          </note>
          <note type="speaker" n="8b5817ee">
            Anf. 49 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-24" n="cf9eb728">
            <seg n="713b40ac">
              Herr talman! Ewa Björling har bett mig att redogöra för olika
              aspekter av den svenska politiken i förhållande till den palestinska
              organisationen Hamas.
            </seg>
            <seg n="03e35765">
              Regeringens grundläggande inställning till Hamas är tydlig. Sverige
              och övriga EU anser att Hamas är en terroristorganisation och
              kräver att organisationen upphör med vålds- och terroristhandlingar
              samt erkänner Israels rätt att existera. Så länge Hamas inte gör
              detta kommer regeringen inte att betrakta organisationen som en
              legitim partner i fredsprocessen.
            </seg>
            <seg n="cd1b392e">
              De lokalval som har hållits i de palestinska områdena under det
              senaste året har resulterat i att några kommuner nu styrs av borgmästare
              med Hamasanknytning. Flera av EU:s medlemsstater, inklusive Sverige,
              har biståndsprojekt i några av dessa kommuner. Genomförandet av
              projekten nödvändiggör vissa kontakter med kommunledningarna,
              till exempel då ett projektavtal ska förlängas. EU har enats om
              att den här typen av tekniska kontakter är acceptabla. I sammanhanget
              ska understrykas att de svenska biståndsmedlen inte kanaliseras
              via kommunförvaltningarna eller kommer förvaltningarna till del.
              Projekten är enbart avsedda att förbättra levnadsförhållandena
              för Gazas befolkning.
            </seg>
            <seg n="4c175ebf">
              Terroristhandlingar främjar inte det palestinska folkets intressen.
              De militanta grupperna måste lägga ned vapnen och acceptera demokratiska
              spelregler. Den palestinska myndigheten måste kraftfullt bekämpa
              terrorism genom att arrestera och lagföra terroristmisstänkta
              i betydligt större utsträckning än vad som sker i dag. Detta framhåller
              regeringen kontinuerligt i våra kontakter med företrädare för
              den palestinska myndigheten.
            </seg>
            <seg n="3f673aee">
              Sedan cirka ett år tillbaka ger EU betydande stöd till omvandlingen
              av den palestinska civilpolisen. EU:s insats, EU COPPS, har varit
              framgångsrik och kommer att utökas från åtta till ca 30 personer
              vid årsskiftet. Sveriges bidrag till EU COPPS är betydande. Missionens
              biträdande chef är svensk. Ytterligare svenska poliser kommer
              sannolikt att sekonderas till missionen i samband med dess utvidgning
              vid kommande årsskifte. Beslut om bidrag om ca 20 miljoner kronor
              till insatsen har nyligen fattats. En effektiv palestinsk polis
              kommer att ha större möjligheter att bekämpa terrorism.
            </seg>
            <seg n="a42163a6">
              Så länge Hamas är upptaget på EU:s lista över terroristorganisationer
              kommer dess medlemmar inte att bjudas in till seminarier eller
              andra evenemang som arrangeras av regeringen.
            </seg>
          </u>
          <note type="speaker" n="3ceae7c8">
            Anf. 50 EWA BJÖRLING (m):
          </note>
          <u who="ewa_bjorling_d08852" xml:id="i-3a2a1b644cfb8870-0" n="544db3dd">
            <seg n="96fda2d2">
              Herr talman! Jag vill börja med att tacka utrikesminister Laila
              Freivalds för svaret. Jag håller visserligen inte med om att EU
              COPPS med 30 poliser är en stor insats, men vi kan återkomma till
              det.
            </seg>
            <seg n="77c43e68">
              På den arabiska tv-kanalen al-Arabias hemsida genomfördes för
              ett tag sedan en opinionsundersökning om vem som skulle efterträda
              Yasir Arafat som palestiniernas ledare. Med ett underlag på ungefär
              hundra tusen personer från hela arabvärlden svarade drygt 73 %
              att de ville ha den islamistiska organisationen Hamas som ledare
              för palestinierna.
            </seg>
            <seg n="b1a8da2a">
              Det här är skrämmande fakta. Vi ska dock komma ihåg att det är
              svårt att bedöma hur representativt resultatet är, framför allt
              därför att undersökningen har genomförts i länder som saknar yttrande-
              och åsiktsfrihet.
            </seg>
            <seg n="baffbec7">
              Intressantare är att Sveriges utrikesminister uttryckt att hon
              vill se Hamas ställa upp i de kommande palestinska valen, utan
              att för den skull ge uttryck för en önskan om att Hamas också
              vann. Möjligen följde detta socialdemokratiska semilegitimerande
              förhållningssätt till Hamas av att Usama Hamdan, Hamas representant
              i Libanon, strax dessförinnan i en av våra större kvällstidningar
              hade sagt att hans organisation nu ville ha fred. Innan Socialdemokraterna
              tar initiativ till att göra Hamas, i dag listat som terrororganisation
              av både EU och USA, till en mer politiskt rumsren organisation
              tycker jag dock att det kan vara värdefullt att känna till vad
              Hamas är och på vilka värderingar organisationen baseras.
            </seg>
            <seg n="36228e0b">
              De principer som Hamas verkar i enlighet med framgår av organisationens
              slogan som står skriven i dess stadgas artikel 8: Allah är målet,
              Profeten är förebilden, Koranen är konstitutionen, Jihad är vägen,
              och att dö för Allah är den högsta tron. Det är även utifrån dessa
              grundpelare som varje fredsutspel från Hamas måste ses och bedömas.
              Hamas är en förkortning av Harakat al-Muqawama al-Islamiyya ,
              som på arabiska betyder Islamiska motståndsrörelsen. Det är den
              största palestinska muslimska fundamentalistiska organisationen,
              som också bistår palestinierna med bland annat social välfärd,
              sjukvård och fritidssysselsättning för barn och ungdomar. Man
              gör med andra ord många bra saker också.
            </seg>
            <seg n="4039b316">
              Herr talman! Under de senaste åren har Europa och USA studerat
              och avslöjat systematiken i hur olika terrorgrupper döljer sina
              aktiviteter bakom välgörenhet och sociala och politiska täckmantlar.
              Det har också avslöjats hur ekonomiskt stöd kanaliseras genom
              bland annat hjälporganisationer. Hamas är en av de organisationer
              som fortfarande kan arbeta förhållandevis fritt utomlands, som
              i Storbritannien, eftersom många bedömare anser att Hamas består
              av olika fraktioner. Några av dem utför det här värdefulla sociala
              hjälparbetet.
            </seg>
            <seg n="01a5822e">
              För vissa regeringar och anhängare av den palestinska saken passar
              det att göra en sådan här uppdelning. Framför allt tjänar det
              ju Hamas intressen. Den framlidne grundaren av Hamas, schejk Ahmed
              Yassin, förklarade redan 1998: Vi kan inte separera vingarna från
              kroppen. Om vi gör det kommer kroppen inte att kunna flyga. Hamas
              utgörs av en enda kropp. Utifrån Hamas synpunkt går det alltså
              inte att skilja den här sociala hjälpverksamheten, som bedrivs
              av en gren, från den politiska grenens ideologiska beslut eller
              från den militära grenens terrorattacker. Grenarna är ömsesidigt
              beroende av och sammanflätade med varandra.
            </seg>
            <seg n="4f3bc756">
              Välgörenhetskommittéer, moskéernas koranskolor, studentföreningar,
              sportklubbar, sommarläger och andra organisationer som Hamas driver
              är alla knutpunkter där palestinier, kvinnor och män i olika åldrar,
              rekryteras för en plats i organisationens dawa kall säger man
              på svenska. På det sättet, genom den här sociala hjälpverksamheten,
              köper sig Hamas både politiskt, ideologiskt och praktiskt stöd
              från palestinierna. Det här är ett tydligt exempel, anser jag,
              på manipulation.
            </seg>
            <seg n="4c287054">
              Jag är glad över att Laila Freivalds svarar att regeringen inte
              står bakom den här typen av inbjudningar, som nu har skett i Sverige.
              Men även om den socialdemokratiska regeringen inte bjuder in Hamasanhängare
              står ju SSU och Broderskapsrörelsen bakom en sådan inbjudan. Hur
              ställer sig utrikesministern till det och vad är förklaringen?
            </seg>
          </u>
          <note type="speaker" n="7ca20cda">
            Anf. 51 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-25" n="cf9eb728">
            <seg n="91a42ec5">
              Herr talman! Jag tycker att det är viktigt att vi har en möjlighet
              i vårt land att organisera oss i olika organisationer och bedriva
              aktiviteter av olika slag. Regeringen styr inte vårt väldigt omfattande
              föreningsliv och de politiska aktiviteter som förekommer i vårt
              land eller kulturella eller av vilket slag det vara månde. Därför
              tycker jag att det är varje organisations sak att själv avgöra
              på vilket sätt man vill arbeta för att påverka utvecklingen i
              världen i något avseende. Regeringen måste stå för vad den står
              för, och regeringen tar ansvar för vad myndigheterna gör och hur
              vi använder våra skattemedel. Men därutöver agerar vi inte för
              att styra det civila samhället i Sverige.
            </seg>
          </u>
          <note type="speaker" n="14b2cb18">
            Anf. 52 EWA BJÖRLING (m):
          </note>
          <u who="ewa_bjorling_d08852" xml:id="i-3a2a1b644cfb8870-1" n="544db3dd">
            <seg n="19336b8f">
              Herr talman! Även om inte regeringen styr över det civila samhället
              är det ju fortfarande så att det här också är organisationer som
              våra skattepengar går till. Riktigt håller jag därför inte med.
            </seg>
            <seg n="0724a812">
              Jag är fullt medveten om att det här är svåra frågor, både för
              att de är mångfasetterade och för att de väcker många starka känslor.
              Men om inte regeringen är tydlig och säger ifrån på skarpen att
              vi inte accepterar det här, vem ska då våga ta avstånd från de
              här extremisterna?
            </seg>
            <seg n="45774f56">
              Den senaste tiden har vi ju alla kunnat höra och läsa om hur
              extrema budskap sprids i framför allt en del moskéer. Man säljer
              kassetter med antisemitiskt budskap. Man riktar det här mot de
              förhatliga judarna, som de säger. Varför är inte regeringen tydligare
              i det här? Varför är det inte så tydligt när det gäller hets mot
              just den judiska folkgruppen? Vi är ju bra på att vara tydliga
              mot andra när det gäller hets mot folkgrupp. Det är ett fullständigt
              oacceptabelt agerande från extrema muslimer. Det kan inte gagna
              någon, vare sig moderata muslimer, judar eller kristna. Det är
              för alla de här människornas skull som det är så viktigt att tydligt
              ta avstånd från extrem islamism och visa att vi inte tolererar
              den här sortens uttalanden i en demokrati som Sverige.
            </seg>
            <seg n="ef51d5c5">
              Hamas är ju även officiellt uttalade motståndare till fredssamtal
              och internationella konferenser. De säger: Fredsinitiativ, de
              så kallade lösningarna och internationella konferenser för att
              lösa det palestinska problemet, står alla i strid med vad den
              islamiska motståndsrörelsen Hamas tror på. Sådana konferenser
              är inget annat än medel att utse otrogna som medlare i islams
              land, och sedan när tror vi på att de otrogna skulle ge rättvisa
              åt de troende? Det här kommer från deras artikel 13.
            </seg>
            <seg n="28a9e8ca">
              Även om Hamas just nu i ord och handling tar avstånd från våld
              kan de bara göra det under en begränsad period, ett så kallat
              krigsuppehåll. Hamas överger ju inte sina grundpelare eller jihad
              , för att nå sitt mål och upprätta en islamsk stat i framtiden
              mellan Medelhavet och Jordanfloden. De överger inte heller den
              antisemitism som de förespråkar i enlighet med tidiga islam och
              wahabism. Det är ganska enkelt, för Hamas biter sig själva i svansen.
              Om de skulle ge upp sina grundpelare och jihad som ett hot för
              att nå sitt mål betyder ju det samtidigt att de upphör att existera.
              En sådan utveckling förefaller det i dag inte finnas något intresse
              för vare sig hos Hamas eller bland de palestinier som organisationen
              försörjer. Jag tycker att vi borde ha fått tillräcklig kunskap
              om den här typen av rörelser, som inte tillåter olika människor
              att existera. Men någonstans verkar det fortfarande som att vi
              inte riktigt vill se sanningen ens på 2000-talet. Vi borde ha
              lärt oss av 1930-talets misstag.
            </seg>
            <seg n="eb78ea4a">
              Synen där vi ger bistånd till de här organisationerna, om än
              indirekt, är högst semilegitim, och det är verkligen något vi
              måste ta avstånd från. EU och USA måste vara mycket tydliga i
              den här frågan. Hamas måste erkänna att Israel existerar, precis
              som Laila Freivalds också sade i sitt svar, och att de har rätt
              att göra det. Men det krävs också att man ger uttryck för det
              både i partiprogram och i praktiken. Man måste lägga ned vapnen
              och börja förhandla. Om det skulle bli verklighet skulle det ju
              också ställa mycket högre krav på Israel. Även från deras sida
              krävs det då att man vågar tala och förhandla med varandra.
            </seg>
            <seg n="2e0eb734">
              Därför vill jag fråga utrikesministern: Anser utrikesministern
              att det är acceptabelt med så kallad teknisk kontakt trots att
              detta egentligen är förbjudet enligt FN-resolutionerna? Det ska
              inte vara något aktivt eller passivt stöd. Då vill jag veta om
              definitionen teknisk kontakt. Det måste väl ändå vara en form
              av indirekt stöd?
            </seg>
          </u>
          <note type="speaker" n="6588435f">
            Anf. 53 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-26" n="cf9eb728">
            <seg n="a6089e40">
              Herr talman! Varken Sverige eller EU ger bistånd till Hamas vare
              sig direkt eller indirekt. Det bistånd som vi ger går till det
              palestinska folket för att skapa förutsättningar för dem till
              ett bättre liv. Jag tror att den svenska regeringen är mycket
              tydlig, och att EU i sin helhet är mycket tydligt, i att ta avstånd
              från terroristorganisationen Hamas. Alla yttringar som handlar
              om hets mot folkgrupp, för jag tror att det var det Ewa Björling
              menade att regeringen inte tog avstånd från, tar vi givetvis avstånd
              från mycket tydligt. Jag är lite förvånad över det påståendet.
            </seg>
            <seg n="4dde0eb4">
              Det som EU har kommit fram till, och det som kallas teknisk kontakt,
              gäller att säkerställa de bidrag vi ger till människorna i Palestina.
              Det gäller de palestinska barnen, de sjuka och gamla och att få
              samhället att fungera. Ibland krävs detta när det finns människor
              som har blivit valda och som har anknytning till Hamasrörelsen.
              De behöver inte själva vara aktiva i Hamasrörelsen men har någon
              relation. Nu är de valda i demokratiska val och företräder kommunen.
              Vi måste gå via dem för att kunna ge bistånd till det palestinska
              folket. Men jag vill understryka att det här inte på något vis
              innebär något bistånd, vare sig direkt eller indirekt, till Hamas.
            </seg>
          </u>
          <note type="speaker" n="1ec1ccbb">
            Anf. 54 EWA BJÖRLING (m):
          </note>
          <u who="ewa_bjorling_d08852" xml:id="i-3a2a1b644cfb8870-2" n="544db3dd">
            <seg n="4c67c88e">
              Herr talman! Jag vet, utrikesministern, att det är ett problem.
              Det är bekymmersamt när Hamas blir valda i de lokala församlingarna
              och vi på något sätt ändå måste ha en dialog med dem eftersom
              vi måste acceptera att de är demokratiska valda. Jag är medveten
              om det, men vad jag är ute efter är att vi därigenom måste vara
              ännu tydligare. Om vi ska kunna fortsätta med vårt bistånd måste
              vi också ännu tydligare uttala att vi inte accepterar den här
              formen.
            </seg>
            <seg n="35caf1b3">
              Vi önskar alla att Hamas i stället ska bli renodlat politisk
              och lägga ned sina vapen. Det är ju det som är målet.
            </seg>
            <seg n="46bc3f4b">
              Men Hamas illustrerar mycket väl problemet på något sätt med
              att både vilja ha kakan och äta den, det vill säga att så länge
              man inte är beredd att förkasta den väpnade kampen, som i slutändan
              handlar om att utplåna Israel och införa en islamistisk stat och
              i stället satsa på politisk kamp, kvarstår problemet.
            </seg>
            <seg n="014e7172">
              Argumentet att det för den palestinska myndigheten i dagsläget
              inte är möjligt att pressa Hamas och egentligen i ännu högre grad
              det islamistiska Jihad har ett visst fog.
            </seg>
            <seg n="3a192c05">
              Men det får ändå från vår sida inte råda något som helst tvivel
              om vad den långsiktiga lösningen är för att på allvar kunna ta
              del av och vara en del av den politiska kontexten. Det innebär
              ett fullständigt uppgivande av terror och väpnade aktioner.
            </seg>
            <seg n="8ffd1840">
              Man måste få till ett palestinskt vägval. Och kan man inte sköta
              det själv, anser jag att vi måste hjälpa till med det i mycket
              större utsträckning än i dag. Det får inte vara några halvmesyrer.
              Det hjälper nämligen inte Abbas och inte palestinierna heller
              tvärtom.
            </seg>
            <seg n="f69ad094">
              Just därför är det så oerhört viktigt att riksdag, regering,
              alla demokratiska partier och våra föreningar och skolor i Sverige
              visar vad vi vill och är tydliga i vårt avståndstagande från Hamas
              och sådana här extremistorganisationer över huvud taget. Vi behöver
              hjälpa det palestinska folket mycket mer än i dag. Och jag skulle
              vilja se att det gick mer resurser dit. Men samtidigt måste det
              göras ännu kraftigare uttalanden när det gäller dessa extremgrupper.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="ee218c88">
            9 § Svar på interpellation 2005/06:147 om Sveriges stöd till
            Colombia
          </note>
          <note type="speaker" n="c224f2ba">
            Anf. 55 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-c5b0071921b2578d-0" n="cf9eb728" next="i-0ff910f773b879a7-0">
            <seg n="f6665433">
              Herr talman! Birgitta Sellén har frågat mig vilka åtgärder jag
              avser att vidta för att sätta press på den colombianska regeringen
              att minska antalet internflyktingar samt vilka nya utvärderingar
              jag har gjort av avmobiliseringsprocessen.
            </seg>
            <seg n="69ec23b3">
              Internflyktingsituationen i Colombia är bland de värsta i världen,
              den näst största internflyktingsituationen efter Sudan, och situationen
              för flyktingarna är oerhört svår. Antalet internflyktingar ökar
              hela tiden, vilket är mycket oroande. Tyvärr kommer denna situation
              med största sannolikhet att fortsätta så länge den väpnade konflikten
              inte fått någon lösning. Jag delar Birgitta Selléns oro, vilket
              också framförs i vår kontinuerliga dialog med den colombianska
              regeringen.
            </seg>
            <seg n="33e7b249">
              Sveriges regering gör mycket för att stödja de organisationer
              som arbetar för internflyktingarnas rättigheter genom att förebygga
              att människor tvingas fly, ge humanitär hjälp och bidra till att
              få till stånd långsiktiga lösningar. Framför allt ges stöd till
              en rad internationella organisationer (UNHCR, OCHA, UNHCHR, WFP,
              ICRC) liksom det nationella ombudsmannaämbetet och svenska organisationer
              på plats i Colombia. Sverige har spelat en avgörande roll i etablerandet
              av såväl UNHCHR:s kontor som UNHCR i landet. Båda dessa organisationer
              har med svenskt stöd utvecklat mycket innovativa sätt att arbeta
              inom sina respektive mandat bland annat med preventiva åtgärder
              och skydd.
            </seg>
            <seg n="e5771b0b">
              Jag skulle också vilja framhäva vårt aktiva politiska arbete
              med att främja respekten för humanitära principer och mänskliga
              rättigheter. Sveriges utvecklingssamarbete med Colombia är inriktat
              på fred, mänskliga rättigheter och humanitär hjälp. Fred är en
              förutsättning för att få till stånd en lösning på internflyktingarnas
              situation.
            </seg>
            <seg n="091ec47c">
              Sveriges regering har sedan augusti 2004 stött den OAS-mission
              som syftar till att verifiera avväpningsprocessen i Colombia.
              Det svenska stödet avser en expert som ingår i verifieringsmissionen.
              Vidare stöder Sverige den Interamerikanska kommissionen för mänskliga
              rättigheter i dess rådgivande funktion till OAS-missionen. OAS-missionen
              har getts ett mandat av de övriga medlemsländerna i OAS att verifiera
              processen i Colombia. Jag är övertygad om att internationell verifiering
              är avgörande i freds- och avväpningsprocesser oberoende av var
              de äger rum i världen, så också i Colombia. Om en av de tre väpnade
              grupperna kan förmås att lägga ned sina vapen och återintegreras
              i det civila samhället har Colombia kommit en bit på vägen mot
              minskat våld och fred. Vi verkar i vårt fredsbyggande arbete för
              att få till stånd en förhandlingslösning på konflikten och att
              samtliga illegala väpnade grupper ska förmås att lägga ned sina
              vapen.
            </seg>
            <seg n="7480869d">
              Samtliga berörda är i dag överens om att avväpningen av paramilitären
              lett till minskat våld i landet. Drygt 11 000 paramilitärer har
              i dagsläget avväpnats. Paramilitären är också i allt minskande
              omfattning ansvarig för att människor tvingas fly.
            </seg>
            <seg n="d543e42d">
              Vi följer och utvärderar den pågående processen ständigt. Nyligen
              har vi i samarbete med den nederländska regeringen låtit två oberoende
              freds- och konfliktforskare utarbeta en rapport om OAS-missionen.
              Deras slutsats är bland annat att OAS-missionen är i behov av
              fortsatt stöd då den representerar en unik multilateral närvaro
              i den avväpningsprocess som pågår. Sveriges regering skulle gärna
              se ett ökat engagemang för missionen, framför allt från OAS egna
              medlemsländer men också från övriga EU för att ytterligare förstärka
              missionen. Kanada och Nederländerna har fattat beslut om stöd
              till missionen, och flera andra länder har utlovat stöd.
            </seg>
            <seg n="ccc481f2">
              Regeringen för kontinuerligt, via våra ambassader, en nära dialog
              med berörda på OAS i Washington och i Bogotá om missionens arbete.
              Vidare förs en nära och intensiv dialog med svenska enskilda organisationer
              såväl i Helsingfors som i Bogotá.
            </seg>
          </u>
          <note n="604e1bb9">
            Anf. 56 BIRGITTA SELLÉN (c):
          </note>
          <u who="laila_freivalds_utrikesminis" xml:id="i-0ff910f773b879a7-0" n="cf9eb728" prev="i-c5b0071921b2578d-0">
            <seg n="95790bd3">
              Herr talman! Tack för det svar som jag har fått.
            </seg>
            <seg n="59b53863">
              Jag har aldrig någonsin tvivlat på att regeringen har de bästa
              ambitionerna med det svenska stödet till Colombia och att det
              ska leda till respekt för humanitära principer och mänskliga rättigheter
              och att Sveriges arbete är inriktat på fred och hjälp.
            </seg>
            <seg n="392177a2">
              Men det är tråkigt att det mesta i svaret talar om Sveriges stöd
              till olika organisationer, nationella och internationella organisationer,
              och inte om vad som verkligen händer i Colombia, till exempel
              hur människor utsätts för våld och måste fly från sina byar.
            </seg>
            <seg n="9fb1a5f7">
              Den stora avmobiliseringsprocessen i Colombia har som mål att
              helt avmobilisera paramilitären under 2005. Den processen är väldigt
              svår, och det finns inga garantier för att den ska lyckas, men
              den måste givetvis fortsätta.
            </seg>
            <seg n="1fb9e8fd">
              Hur har det då gått under året? Det undrar jag om utrikesministern
              kan ge mig något svar på. Enligt utrikesministern är alla berörda
              i dag överens om att avväpningen av paramilitären har lett till
              mindre våld, att drygt 11 000 paramilitärer har avväpnats och
              att våldet har minskat. Det är siffror som jag känner igen från
              i februari när jag var i Colombia tillsammans med fem andra personer
              från riksdagen.
            </seg>
            <seg n="7cbfc01b">
              Jag upplever det som om man från den colombianska regeringen
              inte är helt sanningsenlig när man talar om det minskade våldet
              och den framgångsrika avväpningen.
            </seg>
            <seg n="0e14ecea">
              I november i år träffade jag representanter för den colombianska
              internflyktingorganisationen Redvivir. De talar om en helt annan
              situation. De berättade att avmobiliseringen är en fråga som upprör
              FN:s representation i Colombia.
            </seg>
            <seg n="e7ab5a9e">
              Colombias människorättsorganisation Codhes talar om att antalet
              internflyktingar har ökat kraftigt under 2005. De första sex månaderna
              2005 blev 153 463 colombianer tvungna att fly från sina hem på
              grund av paramilitären och den väpnade konflikten. Dessa siffror
              som jag har fått från människorättsorganisationer stämmer inte
              alls med den information som utrikesministern ger om att avväpningen
              av paramilitären har lett till minskat våld i landet.
            </seg>
            <seg n="7c8c8534">
              Laila Freivalds säger att om man kan förmå en av de väpnade grupperna
              att lägga ner sina vapen så har man kommit en bit på väg mot ett
              civiliserat samhälle.
            </seg>
            <seg n="fe31c239">
              Man kan naturligtvis säga att det skulle vara bra. Men hur får
              man en av dessa tre grupper att lägga ned sina vapen? Vem har
              sådan kraft att man har förmåga att göra det? Jag tvivlar på att
              vare sig paramilitärer eller Farc har det, möjligen regeringens
              militära trupper.
            </seg>
            <seg n="79fc8937">
              Jo, jag tror att vi precis som USA måste villkora vårt stöd.
            </seg>
            <seg n="6c486855">
              Den colombianska regeringen avvisade ju det lagförslag som har
              ett brett politiskt stöd och som kunde ha fungerat som det legala
              ramverk som omvärlden villkorat för stöd till fredsprocessen.
              I stället presenterades ett lagförslag som FN:s kontor för mänskliga
              rättigheter inte anser vara tillräckligt och inte heller seriöst.
            </seg>
            <seg n="59b56dea">
              Därför tror jag att ett tydligt villkorande av det fortsatta
              stödet till avmobiliseringen och fredsprocessen måste formuleras
              av den svenska regeringen.
            </seg>
            <seg n="d9c6f081">
              Ministern säger att Sveriges regering gärna skulle se att ökat
              engagemang för missionen, framför allt från OAS egna medlemsländer,
              men också från övriga EU.
            </seg>
            <seg n="3325d3f0">
              Varför är det då så få länder som stöder missionen? Är det något
              som ministern kan svara på?
            </seg>
          </u>
          <note type="speaker" n="e0578fd9">
            Anf. 57 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-c5b0071921b2578d-1" n="cf9eb728" next="i-0ff910f773b879a7-1">
            <seg n="2552298a">
              Herr talman! Birgitta Selléns sista fråga hänger faktiskt ihop
              med vad Birgitta Sellén började sitt inlägg med, nämligen att
              det här är en svår process. Det är egentligen väldigt svårt att
              bedöma hur framgångsrik den kan bli. Det är skälet till att många
              fortfarande iakttar det som hittills har skett och följer de utvärderingar
              som görs. Alltfler inser att det här ändå kanske är en möjlighet
              till att bekämpa den våldsamma situationen i Colombia. Därför
              är det nu flera länder som intresserar sig för att delta i arbetet.
              Jag tror att antalet länder som är engagerade kommer att växa.
            </seg>
            <seg n="0fd0e906">
              Det är som sagt var en oerhört svår process, och den har ifrågasatts
              från många håll. Det är viktigt att den ifrågasätts, och det är
              viktigt att den utvärderas hela tiden. Fram till nu tycker vi
              ändå att vi ser att detta är en möjlig väg. Även om den är svår
              är det en möjlig väg, och vad är alternativet? Det är de paramilitära
              grupperna som avväpningen handlar om, men det är andra väpnade
              grupper som är aktiva.
            </seg>
            <seg n="6521ab09">
              Det är riktigt att internflyktingarna, som jag sade i mitt svar,
              faktiskt ökar. Det beror på aktiviteter som till exempel gerillan
              bedriver.
            </seg>
            <seg n="5fa9889c">
              Det är paramilitärerna som avväpningen har inriktats på, och
              det har varit framgångsrikt. Det är naturligtvis svårt att veta
              exakt om de siffror och uppgifter som lämnas om framgångsrika
              avväpningar är exakta och korrekta, men i det stora hela ser vi
              ändå detta som en konkret möjlighet att komma fram för att skapa
              en mindre våldsam situation i Colombia. Det är därför vi anser
              att det är viktigt att fortsätta stödja den. Som sagt var: Det
              är alltfler länder som också börjar inse det och ger sitt stöd
              till den här processen.
            </seg>
          </u>
          <note n="1e155bf0">
            Anf. 58 BIRGITTA SELLÉN (c):
          </note>
          <u who="laila_freivalds_utrikesminis" xml:id="i-0ff910f773b879a7-1" n="cf9eb728" prev="i-c5b0071921b2578d-1">
            <seg n="042d7493">
              Herr talman! Som sagt: Visst är det en oerhört svår process!
              När man har varit där, upplevt situationen, träffat afrocolombianer
              och indianer och åkt på samma flod som militärbåtarna åker på
              jag har varit två kilometer från platser för stridigheterna och
              mött internflyktingarna så vet man att det våld som människor
              utsätts för verkligen inte minskar. Det känns ibland lite fel
              när president Santos går ut och talar om att man nu håller på
              att få bättre siffror beträffande våldet. Så ser nog faktiskt
              inte verkligheten ut.
            </seg>
            <seg n="4d7a91e1">
              Jag tror att man måste göra ett tydligt ställningstagande när
              det gäller att villkora och visa att omvärlden inte accepterar
              en fredsprocess som inte följer internationella miniminormer.
              Med ett tydligt ställningstagande skulle vi visa att vi verkligen
              bryr oss om det colombianska folket.
            </seg>
            <seg n="6e6134cf">
              Regeringen följer och utvärderar den pågående processen ständigt,
              säger ministern. Då undrar jag om det finns svar på mina funderingar.
              Hur kan svaren om hur det fungerar vara så olika? Har UD talat
              med colombianska regeringen, internflyktingorganisationen Redvivir,
              människorättsorganisationen Codhes och med FN:s representant,
              och på så sätt fått svar och hört om svaren är samstämmiga eller
              om det skiljer väldigt mycket mellan dem?
            </seg>
            <seg n="f1a41bfc">
              Fred och rättvisa, som den nya lagen om sanning, rättvisa och
              gottgörelse heter har ju blivit väldigt urvattnad jämfört med
              det första förslaget och anses ha väldigt många kryphål. Det innebär
              att de grundläggande kraven på rättvisa och gottgörelse för offren
              inte kommer att uppfyllas. Kongressledamöter från USA, bland annat
              en av Kennedybröderna, har skrivit brev till colombianska regeringen
              och beklagat sig över det tunna lagförslaget. Därför har man sagt
              sig vilja villkora amerikanskt stöd till en förbättrad lag. Jag
              är inte av den åsikten att allt som USA säger och gör är det bästa,
              men i det här fallet tror jag att man är på rätt spår.
            </seg>
            <seg n="920db638">
              President Santos säger att situationen i Colombia har förbättrats,
              men folket håller inte med. Då måste ju någonstans finnas vilseledande
              information.
            </seg>
            <seg n="2a6ae9f3">
              Även UD och utrikesministern har ju enligt ministerns svar på
              min interpellation nåtts av den informationen och inte bara presidentens
              ord om att läget har stabiliserats i Colombia. Man har också fått
              de här oroande uppgifterna om att det ökar. Vilka krav ställer
              då Sverige på Colombias regering för att vi ska fortsätta stödja
              OAS-missionen?
            </seg>
          </u>
          <note type="speaker" n="088d3491">
            Anf. 59 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-c5b0071921b2578d-2" n="cf9eb728" next="i-0ff910f773b879a7-2">
            <seg n="bd5fa287">
              Herr talman! Vi lyssnar naturligtvis på de olika organisationer
              som är engagerade i det här arbetet. Vi har träffat Redvivir.
              De har varit på besök här i Sverige, och vi har träffat dem på
              Utrikesdepartementet och tagit del av deras uppfattning. Men olika
              grupper har ju sin egen historia och egna anknytningar och gör
              sina egna värderingar. För oss är det viktigt att vi lyssnar på
              så många som möjligt för att kunna bilda oss en egen uppfattning.
            </seg>
            <seg n="8796f4c6">
              När det gäller det juridiska ramverket för den här processen
              har det internationella samfundet och Sverige länge efterlyst
              att det måste finnas en lagstiftning som reglerar hela den här
              processen för att bland annat säkerställa att paramilitärerna
              inte ska komma att åtnjuta straffrihet. Det har varit ett krav.
              Jag har i och för sig förståelse för att det finns många som ändå
              är kritiska mot lagen eftersom den ju så tydligt präglas av ett
              kompromissande, och de skrivningar som finns där kan tolkas lite
              olika. Lagen ger viss strafflättnad, och det var ju faktiskt en
              förutsättning för att förmå paramilitären att acceptera en avväpning.
            </seg>
            <seg n="cc6737dc">
              Men den är trots sina brister inte unik. I de freds- och demokratiseringsprocesser
              som i modern tid har ägt rum på olika håll i världen har det alltid
              utfärdats amnestier eller upprättats sanningskommissioner. Det
              har ju varit det gängse mönstret. Colombia har valt att ändå ställa
              de ansvariga till svars i processer, även om man kan ha kritiska
              synpunkter på de straffnivåer som har fastställts i lagen.
            </seg>
            <seg n="7274338f">
              Jag har haft anledning att skriva till min kollega i Colombia
              och där framföra de synpunkter som vi har och hur angeläget vi
              anser att det är att man ändå upprätthåller en trovärdighet i
              det fortsatta arbetet. Den balansgång som man har, att få ett
              frivilligt avväpnande, ska balanseras mot erbjudande om möjligheter
              att skapa sig en ny tillvaro och ett nytt liv.
            </seg>
            <seg n="1c787b6a">
              Det här är en oerhört viktig fråga att över huvud taget engagera
              sig i att skapa alternativ till människor i Colombia. Det är så
              många människor som är beroende av kokaodlingen. Vid sidan av
              avväpningsprocessen och det arbete som bedrivs måste vi fortsätta
              ställa krav på den colombianska regeringen så att den utnyttjar
              sina möjligheter och de resurser som Colombia som land ändå har,
              men också använder internationellt bistånds- och utvecklingsarbete
              för att säkerställa alternativa försörjningsmöjligheter. Det är
              också ett sätt att rycka undan förutsättningarna för en hel del
              av det våld som försiggår i Colombia.
            </seg>
          </u>
          <note n="56e005cb">
            Anf. 60 BIRGITTA SELLÉN (c):
          </note>
          <u who="laila_freivalds_utrikesminis" xml:id="i-0ff910f773b879a7-2" n="cf9eb728" prev="i-c5b0071921b2578d-2">
            <seg n="7c72d8f3">
              Herr talman! Att det är paramilitären som behöver avväpnas var
              ju ett av alternativen som ministern lyfte fram. Men vad säger
              man om Farc då? Över huvud taget nämns inte Farc i svaret, utan
              det är bara paramilitären man talar om. Jag upplevde när jag var
              där att det så att säga inte är ens fel att två träter. Båda två
              är kanske lika allvarliga i sitt våldsutövande.
            </seg>
            <seg n="211efb41">
              Det är bra att ministern säger att paramilitären inte ska slippa
              straff. Det håller jag fullkomligt med om. Det gäller ju att man
              ska följa den här lagen, fred och rättvisa, och se till att den
              fungerar bra.
            </seg>
            <seg n="b8b4e55c">
              Kokaodlingen är alltså det stora problemet. Vad är alternativen
              till odlingarna, och hur ska man lösa det där? Det gläder mig
              att utrikesministern har kontakt med utrikesministern i Colombia
              och lyfter fram de här frågorna, så att man känner att vi från
              övriga delar av världen verkligen har ögonen på vad som händer
              och att vi är måna om att det colombianska folket en dag verkligen
              ska få leva i fred och rättvisa. Det är väl den högsta önskan
              och den främsta mänskliga rättigheten som alla på jorden håller
              främst.
            </seg>
            <seg n="1c9e5626">
              Jag önskar innerligt att de människor som jag träffade de var
              internflyktingar och bodde i en skola, vilket gjorde att eleverna
              inte kunde få undervisning kommer bort från de problemen. Kan
              man inte ge urbefolkningen undervisning kommer det att vara ytterligare
              problem i väldigt många år framöver.
            </seg>
          </u>
          <note type="speaker" n="72078103">
            Anf. 61 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-27" n="cf9eb728">
            <seg n="1c4796e1">
              Herr talman! Jag fick en konkret fråga och vill svara på den.
              Frågan var varför den största gerillagruppen, Farc, inte nämns.
              Vår ambition är att få med alla grupperna i förhandlingar. Det
              är ju en förutsättning för att så småningom få en helt fredlig
              lösning.
            </seg>
            <seg n="48f0e698">
              För närvarande förekommer inga förhandlingar. Ingen process pågår
              med Farc. Det är därför som de inte nämns över huvud taget.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="c834958b">
            10 § Svar på interpellation 2005/06:152 om situationen i Etiopien
            och Eritrea
          </note>
          <note type="speaker" n="9164f0ac">
            Anf. 62 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-28" n="cf9eb728">
            <seg n="5c7119e0">
              Herr talman! Kalle Larsson har frågat mig vilka initiativ jag
              avser att ta för att oppositionsledare ska kunna verka fritt i
              Etiopien, för att förmå den etiopiska regimen att frige fängslade
              oppositionspolitiker och för att få klarlagt hur många som har
              arresterats under och efter demonstrationerna som genomfördes
              efter valen i maj. Kalle Larsson har vidare frågat mig om jag
              avser att ta några initiativ för att förmå den etiopiska regimen
              att frige Dr Mesfin, Dr Jakob och andra människorättskämpar samt
              om jag avser att verka för att även EU:s bistånd till Eritrea
              och Etiopien dras in på grund av den militära upptrappningen mellan
              de båda länderna.
            </seg>
            <seg n="3d0b9237">
              Händelseutvecklingen inför valen i Etiopien den 15 maj i år gav
              goda förhoppningar om betydande framsteg för demokratiseringsprocessen
              i Etiopien. Det blev en jämförelsevis öppen valrörelse med ökat
              utrymme för oppositionen att agera fritt och offentliga debatter
              i tv och radio. Internationella valobservatörer inbjöds för första
              gången. Valresultaten, med de frågetecken som omger dessa, visade
              trots allt på betydande framgångar för oppositionspartierna.
            </seg>
            <seg n="26269d6f">
              Det är därför djupt beklagligt att denna utveckling mot ökad
              pluralism och demokrati avbrutits och tagit flera steg tillbaka,
              genom bland annat omfattande arresteringar av oppositionsföreträdare,
              journalister och personer inom det civila samhället.
            </seg>
            <seg n="ed50dea2">
              Sverige har inför, under och efter valet agerat i syfte att främja
              demokratiseringsprocessen i Etiopien. Vi har agerat bilateralt,
              genom EU och FN samt i den bredare kretsen av biståndsgivare i
              Etiopien. Vi har verkat för att det internationella samfundet
              ska ge ett samlat och tydligt budskap då detta är centralt för
              att dialogen med den etiopiska regeringen ska ha förutsättningar
              att påverka de beslut som fattas av regeringen. Vi gav tidigt
              besked om att arresteringarna av oppositionsföreträdare i Etiopien
              skulle vara en oacceptabel åtgärd. Vi har efter de omfattande
              arresteringarna tydligt begärt att de politiska fångarna ska släppas
              och att åtgärder ska vidtas för att möjliggöra för oppositionen
              att inta sina platser i parlamentet.
            </seg>
            <seg n="dcf44b8c">
              När det gäller det svenska biståndet har händelseutvecklingen
              efter valen redan fått långtgående konsekvenser. På ett tidigt
              stadium, redan i juni, förklarade Sverige att inga nya insatsavtal
              skulle ingås på grund av den betydande osäkerheten. Den svenska
              linjen gäller alltjämt och i dagsläget har de flesta givarna vidtagit
              liknande åtgärder. Efter kravallerna i november, och de händelser
              som följde på dem, har det internationella samfundets budskap
              varit entydigt och tydligt. Budgetstöd är inte aktuellt i dagsläget.
              Gemensamt ser nu biståndsgivarna över formerna för det fortsatta
              samarbetet. Det är en styrka att det internationella samfundet
              agerat samlat. En utmaning blir att försöka finna vägar för att
              minska de negativa effekterna för de allra fattigaste av det uteblivna
              biståndet.
            </seg>
            <seg n="2ddc9f5f">
              Sverige fortsätter ansträngningarna i dialog med myndigheter,
              oppositionsföreträdare och övriga intressenter. En rad punkter,
              i linje med flera av Kalle Larssons frågor, kommer att utgöra
              krav i denna strävan. Vi har bland annat begärt att en oberoende
              kommission ska undersöka händelserna den 8 juni och i november
              samt att politiska fångar ska släppas och dialogen mellan parterna
              återupptas. Oppositionspartierna utsätts i dag för stora svårigheter.
              Vi begär att oppositionen, som tagit plats i parlamentet, ska
              respekteras och att parlamentsprocedurerna ska ses över så att
              oppositionen kan agera fritt. Vi begär att de som fängslats ska
              ges en rättvis rättegång, eller släppas, och få ta emot besök
              av anhöriga och humanitära organisationer.
            </seg>
            <seg n="d52cbdb9">
              Jag vill försäkra Kalle Larsson att Sverige spelar en aktiv roll
              i ansträngningarna att vända den negativa utvecklingen i Etiopien.
              Vi tar fortlöpande olika initiativ i detta syfte. Förhoppningen
              är att vi ska kunna bidra till att kommande lokalval liksom valen
              2010 blir viktiga steg framåt i Etiopiens demokratiseringsprocess.
              De viktigaste aktörerna i denna process är dock givetvis etiopierna
              själva.
            </seg>
            <seg n="d1540b67">
              Vad gäller Kalle Larssons fråga om den militära upptrappningen
              i gränskonflikten mellan Etiopien och Eritrea för Sverige en dialog
              med båda länderna om vikten av att undvika ytterligare eskalering.
              Vi för en nära dialog med övriga internationella partner, inklusive
              EU-kommissionen, om hur vi gemensamt kan bidra till en lösning
              på gränskonflikten. FN:s säkerhetsråd har nyligen uppmanat båda
              parter att bidra till en lösning på gränskonflikten och inte förhindra
              FN:s arbete. Ett första viktigt steg är att Etiopien omedelbart
              accepterar gränskommissionens beslut och möjliggör att en demarkering
              av gränsen kan genomföras. Samtidigt är Eritreas restriktioner
              mot FN-missionens verksamhet mycket oroande och ger fel signaler
              om Eritreas villighet att medverka till en fredlig lösning på
              konflikten. Vi uppmanar därför Eritrea att dra tillbaka flygförbudet
              och övriga restriktioner mot FN-insatsen samt att återta sitt
              krav på att vissa länders personal i FN-insatsen ska lämna Eritrea.
              EU:s ministerråd antog i går slutsatser med denna innebörd samt
              med en uppmaning till Etiopien att vidta omedelbara och konkreta
              steg för att möjliggöra en demarkering av gränsen.
            </seg>
          </u>
          <note type="speaker" n="f28e15ed">
            Anf. 63 KALLE LARSSON (v):
          </note>
          <u who="kalle_larsson_517fba" xml:id="i-a8bc6fa801a133e9-0" n="e9ceaedd">
            <seg n="1d08fb8f">
              Herr talman! Jag tackar för svaret. Det är en obehaglig utveckling
              som vi har skådat den senaste tiden. Vi vet att i maj genomfördes
              valen och att röstsammanräkningen avbröts ganska tidigt. Skälen
              är väl ganska uppenbara. Man fick inte det resultat man velat
              få.
            </seg>
            <seg n="1ff27486">
              Vi noterade förstås redan då omfattande demonstrationer och ett
              mycket hårt svar från regimens sida. När röstsammanräkningen sedan
              ändå slutfördes visade den självfallet att den sittande regimen
              hade fått majoritet. Då återkom protesterna, av självklara skäl.
              Än en gång var regimens svar våldsamt. Människor sköts ihjäl.
              De dödades därför att de krävde en rättvis valprocess.
            </seg>
            <seg n="b97e39c3">
              Vi vet också att människor har fängslats. Inte bara de personer
              som jag nämner i min interpellation utan också tusentals andra
              har fängslats. Det finns rykten, numera kanske bekräftade, om
              stora fångläger där människor hålls helt utan mänsklig värdighet.
              De hålls fängslade bara därför att de har uttryckt sina åsikter
              och bara därför att de råkar ha fel åsikter i regimens ögon.
            </seg>
            <seg n="a6f4f974">
              En sådan här interpellationsdebatt kan ha flera syften. Ett syfte
              är förstås att ytterligare uppmärksamma situationen, att fästa
              fokus på ett område som man tycker är för lite belyst i den allmänna
              debatten, i medier och så vidare.
            </seg>
            <seg n="75946d36">
              Vi har sett en del nyhetsrapporteringar från den här situationen
              och från den process som har föregått det som vi nu talar om.
              Men det här kan vara ytterligare ett bidrag till en fortsatt sådan
              diskussion.
            </seg>
            <seg n="1fdef2a9">
              Det handlar också om ställningstaganden. Vi får nu en del ställningstaganden
              som hittills inte har varit kända i alla fall inte i den allmänna
              debatten, även om de självfallet har varit desamma under hela
              det svenska agerandet. Det handlar om välkomna ställningstaganden,
              till exempel om ett avståndstagande från den utveckling mot en
              ökad pluralism som tidigare varit men som nu avbrutits. Nu markerar
              man tydligt att den utveckling som sker är negativ. Man tar avstånd
              från de fängslanden som skett av oppositionsföreträdare, journalister
              och personer som, återigen, inte haft något annat fel i sitt agerande
              än att de har haft åsikter som misshagat regimen.
            </seg>
            <seg n="9d2aa404">
              Vi får besked om att det svenska biståndet har förändrats, att
              inga nya insatsavtal ingås, att budgetstöd inte längre är aktuellt.
              Det är ett välkommet ställningstagande som oppositionen i Etiopien
              också ställer sig bakom.
            </seg>
            <seg n="741decbe">
              Vi får besked om att Sverige kommer att använda sig av flera
              av de frågor som jag har ställt, säkert utan min förskyllan. Men
              man hade ändå avsett detta. Man kommer att kräva en oberoende
              kommission som utreder vad som egentligen har hänt. Och man kräver
              att de fängslade ska friges eller ges en rättvis rättegång.
            </seg>
            <seg n="a9b49639">
              Det här är välkomna ställningstaganden. De säger en hel del om
              den svenska positionen. Men jag har ändå ytterligare några frågor,
              för låt oss under diskussionens gång ändå försöka komma än närmare
              vad det handlar om när det gäller det svenska ställningstagandet.
            </seg>
            <seg n="7346cff6">
              Vad är det egentligen som gäller när det handlar om EU:s bistånd?
              Det talas om att man gemensamt ska se över formerna för samarbetet.
              Vad betyder det? Är det ett svenskt krav att man ska dra in EU:s
              bistånd till Etiopien helt?
            </seg>
            <seg n="67ba1bc4">
              Utrikesministern nämner ingenting om röstsammanräkningen och
              att den avbröts. Vad är kommentarerna på denna punkt från utrikesministerns
              sida? Den officiella versionen handlar ju om att många av dem
              som demonstrerade var beväpnade. Men det är väldigt få personer
              på regeringssidan som har dödats eller skadats. Vilka slutsatser
              drar utrikesministern av detta?
            </seg>
          </u>
          <note type="speaker" n="5bdc9da5">
            Anf. 64 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-29" n="cf9eb728">
            <seg n="53615800">
              Herr talman! Jag tror att det är viktigt att vi uppmärksammar
              vad som sker på Afrikas horn, inte minst utvecklingen i Etiopien.
              Etiopien är ju ett land som Sverige har samarbetat med under mycket
              lång tid. Det finns nära relationer mellan många människor i Sverige
              och i Etiopien. Det är ju bakgrunden till att vi också reagerar
              när utvecklingen avstannar och det händer saker som vi inte kan
              acceptera. Det är bra att frågan uppmärksammas för det här är
              ett engagemang som berör många, och många vill veta hur vi ställer
              oss och vad vi gör i den uppkomna situationen.
            </seg>
            <seg n="e75bc87a">
              Kalle Larsson ställer ett antal frågor om vad som händer nu.
              Den första frågan handlade om vad som händer med EU:s bistånd.
            </seg>
            <seg n="e0a5afdc">
              Där är det så att flera biståndsgivare, inklusive EU-kommissionen,
              nu avvaktar med sina biståndsprogram i Etiopien. Men jag tror
              inte att det skulle finnas ett enhetligt stöd i EU-kretsen för
              ett totalt stopp av biståndet till Etiopien. Men det är säkert
              en fråga som vi kommer att ha anledning att återkomma till.
            </seg>
            <seg n="527e8876">
              När det sedan gäller vad som har hänt med valet och därefter
              är det ju så att EU:s observationsmission inte är avslutad. Vi
              har ännu inte fått slutrapporten från den. Den avvaktar vi nu
              och ser vad den innehåller. Då kommer EU naturligtvis att få anledning
              att ta ställning till hur vi ska agera utifrån vad vi då får veta.
            </seg>
          </u>
          <note type="speaker" n="5693762a">
            Anf. 65 KALLE LARSSON (v):
          </note>
          <u who="kalle_larsson_517fba" xml:id="i-a8bc6fa801a133e9-1" n="e9ceaedd">
            <seg n="11ecf739">
              Herr talman! Det är bra att vi är överens om att uppmärksamma
              situationen. Men jag vill nog ändå försöka efterhöra ytterligare
              ställningstaganden från Sveriges sida, eller i varje fall kommentarer.
              Visst kan vi vänta in en EU-rapport. Det tror jag att vi ska göra.
              Jag tror att det är värdefullt att få en omfattande och lite djupare
              bild av vad som verkligen har hänt.
            </seg>
            <seg n="fadc5d11">
              Men Sverige har väl ändå egna informationskanaler också, eftersom
              vi just har så pass nära kontakter som utrikesministern nämner.
              Därför skulle jag gärna vilja höra kommentarer, trots allt, om
              den avbrutna röstsammanräkningen. Vad är den svenska positionen
              när det gäller detta? Var det, som en del hävdar, nödvändigt att
              göra det därför att det vilken dag som helst skulle utbryta oroligheter
              ändå? Det är så regimen ibland har motiverat detta. Eller är det
              snarare så att det här var ett sätt att undvika ett nederlag som
              skulle komma för den sittande regimen?
            </seg>
            <seg n="87a252ac">
              När det gäller de demonstrationer som har genomförts är den etiopiska
              officiella versionen att det var beväpnade demonstranter som med
              våld skulle gripa makten trots att de inte hade majoritet. Det
              är mot den bakgrunden ändå viktigt att veta vad den svenska positionen
              i det sammanhanget är. Med all respekt för att man vill återkomma
              när man får ytterligare underlag, men den information vi har kan
              vi väl ändå försöka att gemensamt analysera.
            </seg>
            <seg n="4c302e80">
              Låt mig också något kommentera gränsdragningen och kriget. Det
              är klart att det är en av de aktuella frågorna nu. Man försöker
              att osynliggöra hela konflikten genom att kräva att internationella
              observatörer och människor tillhörande hjälporganisationer lämnar
              området, och en militär upptrappning sker.
            </seg>
            <seg n="1e09de1e">
              Vi är överens om den ståndpunkt som Sverige har intagit när det
              gäller huvudlinjerna i konflikten. Men det är väl trots allt också
              värdefullt att minnas att här är det de som har makten i respektive
              land som använder konflikten för att undvika att behöva tala om
              det som sker på hemmaplan. Så gäller för Eritrea. Så gäller också
              för Etiopien. Man vill ogärna att den inhemska situationen, som
              ju är dramatisk, med stora motsättningar där människor kräver
              rättigheter och rättvisa, ska bli föremål får någon omfattande
              diskussion. I stället drar man återigen i gång krigsmaskineriet
              mot sitt grannland.
            </seg>
            <seg n="ac790a45">
              Visst har Eritrea mycket att vinna på att vi inte talar mänskliga
              rättigheter och yttrandefrihet i Eritrea. Det visar inte minst
              den diskussion som har pågått de senaste månaderna om Dawit Isaak,
              den journalist som under alltför lång tid har varit fängslad,
              mot sin vilja, självfallet, men också i strid med vad som borde
              vara fallet.
            </seg>
            <seg n="31acbab3">
              Jag tror att jag vill höra mer när det gäller biståndet också.
              Vad är den svenska positionen? Jag förstår att man avvaktar från
              EU:s sida. Vad anser Sverige att EU borde göra? Anser Sverige
              att EU borde göra som Sverige gör, avbryta det bistånd vi har,
              även budgetbistånd? Eller är det upp till EU att bestämma sig
              först och för Sverige att sedan tycka att EU gjorde rätt?
            </seg>
          </u>
          <note type="speaker" n="edc91c13">
            Anf. 66 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-d42ff2f2a17a172d-30" n="cf9eb728">
            <seg n="bc373c59">
              Herr talman! Vi vill nog när det gäller bedömningen av hur vi
              ska se på den avbrutna röstsammanräkningen avvakta att vi får
              en slutrapport. Även om vi har tagit del av andra rapporter och
              det från flera håll finns ganska tydliga tecken på att oegentligheter
              har ägt rum det är en ganska oroande bild vi redan har ska vi
              innan vi tydligt tar ställning, uttalar en uppfattning och agerar
              utifrån den avvakta observatörernas slutrapport.
            </seg>
            <seg n="4744fcae">
              Att dra bort uppmärksamheten från inrikespolitiken genom ett
              utrikespolitiskt agerande är onekligen ett sätt, och det kanske
              varken Eritrea eller Etiopien är ensamma om, att använda yttre
              konflikter och händelser för att slippa tala om det som händer
              inom det egna landet. Det finns större länder än de här som har
              använt sig av den metoden.
            </seg>
            <seg n="8a48ccab">
              Det är det som är skälet till att vi från svensk sida, och från
              EU:s sida också, är angelägna om att uppmärksamma den inrikespolitiska
              situationen. EU:s uttalande handlar både om att vi sätter press
              på Etiopien att acceptera skiljedomen om gränsdragningen och säkerställandet
              av en demarkering av den och samtidigt också uppmärksammar den
              negativa utvecklingen när det gäller mänskliga rättigheter och
              yttrandefrihet i Etiopien och även i Eritrea.
            </seg>
            <seg n="fe84dc87">
              Även om vi nu måste koncentrera oss och försöka bidra på ett
              konstruktivt sätt till att lösa den konflikt som finns beträffande
              gränsdragningsfrågan och därigenom undvika ett eventuellt upptrappande
              av våldssituationen igen är det viktigt att både Sverige, bilateralt,
              och EU uppmärksammar den inrikespolitiska situationen, framför
              allt när det gäller agerandet mot oppositionella, bristen på yttrandefrihet
              och bristen på respekt för mänskliga rättigheter. Det är en viktig
              fråga att också uppmärksamma.
            </seg>
            <seg n="32f232b7">
              När det gäller biståndet är det svenska agerandet väldigt tydligt,
              och vi argumenterar för att EU borde resonera på samma sätt. Här
              pågår ett samtal mellan EU:s medlemsländer för att hitta en gemensam
              position.
            </seg>
          </u>
          <note type="speaker" n="a3ad4a71">
            Anf. 67 KALLE LARSSON (v):
          </note>
          <u who="kalle_larsson_517fba" xml:id="i-a8bc6fa801a133e9-2" n="e9ceaedd">
            <seg n="16ccac42">
              Herr talman! Jag ska fatta mig kort. Vi använder säkerligen ibland
              olika språkbruk. Jag skulle inte så ofta tala om att uppmärksamma
              den inrikespolitiska situationen. Jag skulle i stället tala om
              att ta avstånd från de övergrepp som sker mot oppositionen.
            </seg>
            <seg n="0225afa9">
              Jag noterar trots allt att, till skillnad från i flera andra
              sammanhang där vi har diskuterat, så finns här kraftfulla ställningstaganden.
              Den skillnaden i utrikesministerns svar den här gången är uppmärksammat.
              Det är värdefullt och välkommet.
            </seg>
            <seg n="6b0dfcc9">
              Vi kommer att få återkomma till frågan, till exempel när EU:s
              rapport är klar. Då kommer vi kanske att stå här igen och diskutera.
              Det har vi ju dessutom båda välkomnat att göra för att fortsätta
              att sätta tryck och för att fortsätta att uppmärksamma frågan.
            </seg>
            <seg n="3dbd7c31">
              Jag vet att många litar till att Sverige gör vad vi kan. Många
              människor känner till de nära relationerna mellan länderna. De
              förväntar sig att Sverige tar kraftfull ställning. Vi har tagit
              ett steg i den riktningen med dagens debatt. Många andra kommer
              att tas i det fördolda eller i sammanhang som inte är lika offentliga
              som detta. Men vi kommer säkert att få återkomma till rapportering
              från dessa diskussioner och med en redovisning av det som Sverige
              då har gjort. Tack för diskussionen!
            </seg>
          </u>
          <note n="68724506">
            Överläggningen var härmed avslutad.
          </note>
          <note n="4b1e1475">
            11 § Svar på interpellation 2005/06:109 om Brommageriatriken
          </note>
          <note type="speaker" n="e3c5a918">
            Anf. 68 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-0" n="e1d6a241">
            <seg n="8aa6b253">
              Herr talman! Annika Qarlsson har frågat mig dels vilka förändringar
              jag avser att göra i lagstiftningen kring offentlig upphandling
              av välfärdstjänster, dels om jag avser att lägga fram förslag
              som möjliggör längre kontraktstider för vissa utförare av välfärdstjänster,
              förutsatt att de bedrivs med god kvalitet och kostnadseffektivitet.
            </seg>
            <seg n="7df3aec2">
              Jag är väl medveten om att det då och då uppkommer problem med
              tillämpningen av lagen om offentlig upphandling i samband med
              att landstingen väljer att lägga ut hälso- och sjukvårdstjänster
              på entreprenad. I en upphandlingssituation finns det alltid en
              risk för att en viktig faktor som kontinuitet i vården måste stå
              tillbaka till förmån för faktorer som kostnader och krav på konkurrensutsättning.
            </seg>
            <seg n="1e3e8772">
              I dag finns det en hel del privata aktörer som är verksamma inom
              den offentligt drivna hälso- och sjukvården och har avtal med
              landstingen. I förhållande till antalet entreprenörer är det i
              ett litet antal fall som upphandlingarna uppmärksammas. Den stora
              merparten av all hälso- och sjukvårdsverksamhet drivs dessutom
              av landstingen.
            </seg>
            <seg n="e036e26b">
              Avsikten med att sjukvård som läggs ut på entreprenad ska upphandlas
              med jämna mellanrum är bland annat att sjukvårdshuvudmännen ska
              kunna försäkra sig om att skattemedlen används till den sjukvård
              som ger mest för pengarna. Regelbundna upphandlingar innebär att
              nya privata vårdgivare ges en möjlighet att lägga anbud och utveckla
              verksamheter, vilket kan gagna hälso- och sjukvårdens kvalitet.
              Sjukvårdshuvudmännen måste dessutom regelbundet ompröva vilka
              hälso- och sjukvårdstjänster de ska erbjuda sina medborgare. Ett
              behov som fanns för tio år sedan i samband med en upphandling
              kanske inte längre finns, vilket naturligtvis kan påverka landstingen
              vid nästa upphandling.
            </seg>
            <seg n="eafea1f3">
              Jag vill inte närmare kommentera det aktuella fallet med Brommageriatriken.
              Jag har själv besökt verksamheten och jag vet att den har varit
              uppskattad och har gott rykte. Jag utgår dock från att Helsingforss
              läns landsting i sin upphandling har gjort en omsorgsfull bedömning
              när det gäller valet av en ny entreprenör. Jag kan också förstå
              den besvikelse som uppstår när en omtyckt entreprenör inte får
              fortsätta med en viss verksamhet.
            </seg>
            <seg n="a28d6639">
              När det gäller ändringar i lagen om offentlig upphandling vill
              jag nämna att lagen redan är föremål för översyn. I en lagrådsremiss
              som bereds i Regeringskansliet föreslås bland annat att lagen
              ska delas upp i två lagar. I detta skede av översynen berörs dock
              inte hälso- och sjukvårdstjänster särskilt.
            </seg>
            <seg n="494e3897">
              Upphandlingsutredningen kommer i början av nästa år att överlämna
              sitt slutbetänkande till regeringen. Betänkandet behandlar mer
              specifikt så kallade B-tjänster, vilket bland annat innefattar
              hälso- och sjukvårdstjänster. I direktiven till utredningen nämns
              bland annat landstingens och de enskilda patienternas särskilda
              intresse av kontinuitet för att kunna etablera och vidmakthålla
              en god och långsiktig relation till vårdgivaren. Betänkandet från
              Upphandlingsutredningen kommer att remissbehandlas och beredas
              i vanlig ordning innan ny lagstiftning kan träda i kraft.
            </seg>
            <seg n="16d587c1">
              Lagen om offentlig upphandling innehåller i dag inga bestämmelser
              om hur långa kontraktstiderna får vara och hur många gånger ett
              avtal får förlängas utan att en ny upphandling måste göras. Upphandlingar
              ska genomföras affärsmässigt. I det begreppet ligger att avtalsperioderna
              inte ska sträcka sig över alltför långa perioder. Vad som är en
              rimlig avtalstid får avgöras från fall till fall. Drift av mer
              komplicerad verksamhet som sjukhus kan kräva längre avtalstider
              än driften av mindre sjukvårdsmottagningar.
            </seg>
            <seg n="3e4eaf7a">
              Avslutningsvis vill jag nämna att regeringen inom kort kommer
              att tillsätta en särskild utredning som ska se över vilka initiativ
              som kan behövas för att förbättra villkoren för idéburna vårdgivare
              som vill verka inom den offentligt finansierade hälso- och sjukvården.
              Utredaren ska bland annat lyfta fram goda exempel på offentligt
              finansierad hälso- och sjukvård som i dag bedrivs av idéburna
              vårdgivare men även visa på de hinder och problem som dessa vårdgivare
              möter.
            </seg>
          </u>
          <note type="speaker" n="d2e6034f">
            Anf. 69 ANNIKA QARLSSON (c):
          </note>
          <u who="annika_qarlsson_19f936" xml:id="i-e40e210e13218868-2" n="63364f74">
            <seg n="4917e7ad">
              Herr talman! Jag ska börja med att tacka för ett bra svar. Jag
              ska också börja med ett klarläggande. Lagen om offentlig upphandling
              är avgörande för hur vi ska kunna effektivisera offentlig sektor.
              Det krävs en specifik kompetens för att kunna upphandla. Det är
              inte den biten som min fråga rörde sig om.
            </seg>
            <seg n="01c9d782">
              Det var som sagt var ett väldigt bra svar. I svaret visar statsrådet
              Ylva Johansson på bilden av att det finns möjligheter att utöka
              kontraktstider. Hon visar också att övriga delar som jag frågade
              efter ingår i utredningsarbetet. På så sätt var det ett bra svar
              som var mycket klargörande. I det här specifika fallet visar det
              att det inte handlade så mycket om lagstiftning som om de delar
              som man fattade beslut om i Helsingforss läns landsting. Då vet
              vi var det ansvaret ligger någonstans.
            </seg>
            <seg n="8c3307b1">
              I avslutningsstycket i svaret lyfter Ylva Johansson fram biten
              om en ytterligare utredare, som ska se över idéburna vårdgivare.
              Jag tyckte att det var spännande och intressant att det har kommit
              så långt. Det står inom kort. Självfallet är jag nyfiken på vad
              det innebär. Hur nära förestående är det här? Vad handlar det
              om för tidsperspektiv?
            </seg>
            <seg n="d49ef81c">
              Jag skulle också vilja fråga lite grann om idéburna vårdgivare,
              för att använda det exakta uttrycket. Jag skulle vilja höra lite
              om vilka delar du tycker att det begreppet innefattar. Dels finns
              det ju ideella organisatörer av vård, hälso- och sjukvård och
              omsorg, dels finns det personalkooperativ. Sedan kommer också
              företagen och landstingen in och bedriver vård. I detta finns
              det många olika skillnader. Det kanske inte alltid är så stor
              skillnad för patienten som det är för personalen när man befinner
              sig i olika typer av verksamhet. Antingen är man med och utför
              det som någon annan har tankar och idéer om eller så arbetar man
              i ett personalkooperativ där man kanske själv är en del och kan
              forma en idé.
            </seg>
            <seg n="fe2c2c08">
              Jag tycker att det här ser spännande ut, och jag skulle vilja
              höra lite mer om vilka delar som man lägger in i uppdraget till
              den särskilda utredaren.
            </seg>
          </u>
          <note type="speaker" n="194a3b1f">
            Anf. 70 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-1" n="e1d6a241">
            <seg n="f1ca0136">
              Herr talman! Jag tror att Annika Qarlsson och jag delar engagemanget
              och att vi tycker att det är bra med flera entreprenörer som kan
              komma in i vården och bidra till nya idéer och även till att höja
              kvaliteten.
            </seg>
            <seg n="1fbed83e">
              Jag har fått frågor om idéburna vårdgivare. Bakgrunden till den
              utredningen är den proposition som riksdagen tog ställning till
              i våras om vilka regler som ska gälla för offentligt finansierade
              sjukhus. I samband med den lagstiftningen aviserade vi att vi
              skulle tillsätta en särskild utredning för att se över de icke-vinstdrivande
              företagen, not for profit, idéburna eller hur man nu vill beskriva
              dem.
            </seg>
            <seg n="705c9325">
              Jag är mycket angelägen om att vi ska kunna ha en rik flora av
              flera olika aktörer inom sjukvården. Jag tror att det kan bidra
              till att både höja kvaliteten och att öka engagemanget bland personalen.
              Vi har flera gånger mött förhållandet att just de idéburna vårdgivarna
              har särskilda svårigheter. Det kan vara personalkooperativ, stiftelser
              eller sådana som Röda Korsets sjukhus, Ersta eller liknande aktörer
              på sjukvårdens område. De har svårigheter att agera med upphandlingen.
              De har ofta inte alls samma ekonomiska muskler som mer vinstdrivande
              aktiebolag har. De kan inte heller ta in investerare på samma
              sätt och får inte de förutsättningar som är jämförbara med andra,
              mer kommersiellt drivna aktörer. Det framför de själva.
            </seg>
            <seg n="4d3d5ac5">
              Det är mot den bakgrunden vi särskilt ska se både på vilket sätt
              vi kan uppmärksamma detta och på vilket bidrag man kan ge till
              utvecklingen av hälso- och sjukvården. Vi ska också titta på om
              det finns särskilda hinder för de här aktörerna och företagen
              inom hälso- och sjukvården. Jag anser att det är värdefullt att
              de kan fortsätta att bidra till att utveckla verksamheten.
            </seg>
          </u>
          <note type="speaker" n="eed90be4">
            Anf. 71 ANNIKA QARLSSON (c):
          </note>
          <u who="annika_qarlsson_19f936" xml:id="i-e40e210e13218868-3" n="63364f74">
            <seg n="91894724">
              Herr talman! Vi har en effektiv och bra offentligt finansierad
              sjukvård; det är vi överens om. Men jag kan känna att någonstans
              ligger stopp-och-start-lagen som lite grann av en ideologisk skiljegrund
              mellan våra partier.
            </seg>
            <seg n="3c2153d5">
              Jag funderar på en sak här. Om jag har fattat det hela rätt så
              kommer utredaren bara att få titta på icke-vinstdriven verksamhet.
            </seg>
            <seg n="4c0d07b5">
              Det skulle innebära att personalkooperativ inte på något sätt
              får se till att skapa sig en buffert för att ha mer muskler och
              kunna utöka och förbättra sin verksamhet utifrån det. Du får gärna
              rätta mig om jag har missuppfattat den delen. Från min sida skulle
              jag tycka att det vore intressant om man hade ett öppnare perspektiv
              i det uppdrag som gick till utredaren så att man har möjlighet
              att se de vinsterna och fördelarna med olika former av verksamhet
              inom hälso- och sjukvården. Jag kan se att det skulle vara ett
              bekymmer om man stryper möjligheten att skaffa sig muskler för
              att bygga upp en buffert, som man får om man får ta ut en vinst.
            </seg>
          </u>
          <note type="speaker" n="d0bee401">
            Anf. 72 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-2" n="e1d6a241">
            <seg n="8d193ece">
              Herr talman! Jag ska svara på frågorna. Nej, den utredningen
              kommer inte bara att handla om företag som inte gör vinst. Det
              finns inte heller något egenintresse i att inte göra någon vinst.
              Självklart är det klokt att emellanåt göra en vinst, ett överskott.
              Det är också klokt att låta den vinsten huvudsakligen stanna i
              verksamheten och återinvestera den i verksamheten nu eller senare
              beroende på vilka investeringsplaner man har.
            </seg>
            <seg n="b32f5f82">
              Det jag vänder mig emot är det de stora aktörerna använder sig
              av, att skattemedel av totalt skattefinansierad verksamhet som
              är avsedda för hälso- och sjukvården på ett okontrollerat sätt
              försvinner till aktieutdelning till ägarna. Det är bekymmersamt
              i en sjukvård som till hundra procent är offentligt finansierad.
              Självklart är det många gånger klokt att göra en vinst i en verksamhet,
              och det är också klokt att återinvestera den i verksamheten.
            </seg>
            <seg n="e2a62ae8">
              Alla de här företagen kommer att inkluderas i utredningen. Det
              handlar om företag som många gånger har lite svårare att ta sig
              fram på den kommersiella marknaden än andra mer traditionella
              kommersiella aktiebolag. Det är ofta sådana som personalkooperativ,
              föräldrakooperativ, stiftelser, idéburna organisationer, företag
              som väljer att organisera sig enligt den nya företagsformen aktiebolag
              med begränsad vinstutdelning.
            </seg>
            <seg n="8103a928">
              Jag tror att många av dessa aktörer har en lång tradition av
              att agera inom svensk hälso- och sjukvård och har bidragit värdefullt
              till svensk hälso- och sjukvårds utveckling. Jag ser fram emot
              att den typen av aktörer kommer att kunna bidra än mer i framtiden.
              Det är därför angeläget att se över deras villkor och underlätta
              för dem i framtiden.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="1f6fe5da">
            12 § Svar på interpellation 2005/06:123 om strålningsskador efter
            bröstcanceroperationer
          </note>
          <note type="speaker" n="da8782dd">
            Anf. 73 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-3" n="e1d6a241">
            <seg n="53f608b0">
              Herr talman! Marita Aronson har frågat vilka åtgärder jag avser
              att vidta för att hjälpa kvinnor som har strålningsskadats efter
              bröstcanceroperationer.
            </seg>
            <seg n="ac5f2f87">
              Jag vill inleda med att säga att jag blir djupt berörd när jag
              läser om eller hör de kvinnor som utsatts för olika strålningsskador
              vid cancerbehandling berätta om sina skador och sitt lidande.
              Vid tiden när dessa mycket höga stråldoser var en del i behandlingen
              hade medicintekniken inte på långa vägar nått den nivå som vi
              kan se i dag. Strålkanoner fanns bara på ett fåtal platser i landet.
              För att fler kvinnor skulle få del av strålbehandlingen gav man
              färre behandlingar men med högre stråldoser. Behandlingen kallades
              för hypofraktionering. I dag används en helt annan teknik med
              betydligt färre skador.
            </seg>
            <seg n="0fcecdad">
              Som Marita Aronson nämner i sin interpellation har förbundet
              Sveriges Kommuner och Landsting, SKL, beslutat att ge särskild
              ersättning till de kvinnor som behandlats med strålning mot bröstcancer
              och där strålningen givits i få men mycket höga doser. Landstingens
              Ömsesidiga Försäkringsbolag kommer att ersätta de ca 200 kvinnorna.
              Det är ett positivt besked.
            </seg>
            <seg n="19a2764e">
              Det är sjukvårdshuvudmännen som organiserar och beslutar om den
              vård och behandling som ges. Jag anser därför att det är rimligt
              att ersättning utgår från Sveriges Kommuner och Landsting. Det
              är av samma anledning också SKL som bör avgöra i vilka övriga
              fall man bör ge kompensation för skador och lidande efter tidigare
              cancerbehandlingar.
            </seg>
            <seg n="0737e554">
              Jag vill avslutningsvis upplysa om att Sverige och de övriga
              nordiska länderna har unika patientförsäkringssystem, som har
              blivit alltmer uppmärksammade också i andra länder. Patienterna
              är en utsatt grupp. När en patient skadas inom hälso- och sjukvården
              är det ofta svårt att bevisa att någon verkligen har gjort sig
              skyldig till fel eller försummelse. En skada kan också uppstå
              på grund av olyckliga omständigheter där ingen kan göras ansvarig.
              För att skydda patienterna ekonomiskt föreskriver den svenska
              patientskadelagen därför ett långtgående ersättningssystem. Vårdgivarna
              är enligt lagen skyldiga att teckna en obligatorisk patientförsäkring.
              Lagen innebär också att en patient som skadas inom vården inte
              behöver bevisa att någon verkligen har handlat vårdslöst för att
              få ut patientskadeersättning. På så sätt riskerar vi inte situationer
              där patienter inte får ersättning för skador som uppstått inom
              vården och som ingen räknat med.
            </seg>
          </u>
          <note type="speaker" n="5aa1f074">
            Anf. 74 MARITA ARONSON (fp):
          </note>
          <u who="unknown" xml:id="i-d42ff2f2a17a172d-31" n="2dedf3c5">
            <seg n="18b87958">
              Herr talman! Tack för svaret, ministern. Jag är förstås inte
              helt nöjd. Jag gläder mig åt att frågan berör ministern, för det
              är en bra förutsättning för att man kanske vill göra någonting
              åt saken. Det är bra att dessa cirka 200 kvinnor ska få ersättning
              för sina skador, men jag vet att det handlar om många fler kvinnor
              som fått skador. Flera av dem har fått strålning under en längre
              tid men med lägre doser. Därför har de exkluderats, vilket jag
              inte kan förstå. Det finner jag anmärkningsvärt. Liknande skador
              som de för vilka man har blivit ersatt förekommer också hos andra
              kvinnor. Kvinnor är olika känsliga. Samma dos kan drabba olika
              kvinnor olika. De har säkert olika förutsättningar att ta emot
              den strålning som de har fått.
            </seg>
            <seg n="1c52778e">
              Därför finner jag det väldigt ologiskt och orättvist att det
              har blivit så här. Många av de här kvinnorna har enorma smärtor,
              jag har pratat med några av dem. Man förstår inte hur de över
              huvud taget står ut. De har remitterats runt för att få hjälp.
              Men det är svårt att finna någon hjälp för den smärta de har.
              De har varit på hundratals läkarbesök som har kostat dem jättemycket
              pengar. De har kört tusentals mil för att få hjälp av olika läkare
              i olika distrikt. De har skickats fram och tillbaka. Men de får
              ingen ersättning.
            </seg>
            <seg n="857054e6">
              I Norge har staten för sex sju år sedan ersatt strålskadade kvinnor,
              som jag skriver i min interpellation. Därför undrar jag varför
              inte Sveriges sjukvårdsminister skulle kunna ta itu med den här
              frågan och ta ett initiativ till en sådan ersättning för att ge
              dessa kvinnor en viss upprättelse efter en skada som åsamkar dem
              så enorma lidanden.
            </seg>
            <seg n="b22a7ed0">
              De kvinnor som jag talat med har mycket svåra nervskador. Läkarna
              säger att nerverna har blivit sönderstrålade, men någon ersättning
              från någon patientskadeförsäkring får de inte, flera av dem har
              försökt men de får inte det. Även om ministern säger att de borde
              få det, får de inte det. De säger att de inte har det lätt, ingen
              vill vara på deras sida. Inte heller får de någon ersättning från
              Landstingens Ömsesidiga Försäkringsbolag, som nu har lovat dessa
              150200 kvinnor pengar. Man säger att det bara är de som har fått
              en viss hög stråldos, över 50 Gy, som får ersättning. Sedan är
              det bom stopp.
            </seg>
            <seg n="4d21f4aa">
              Det här känns fruktansvärt orättvist. Man säger att det uppskattningsvis
              kanske är 500600 kvinnor som har skadat sig i olika grad av lägre
              doser som de har fått under en längre tid. Dessa kvinnor lider
              stort i dag och är helt utlämnade åt sig själva efter Landstingens
              Ömsesidiga Försäkringsbolags mycket begränsade beslut.
            </seg>
            <seg n="95467160">
              Min förhoppning är att ministern, som ju tycks förstå allvaret
              i de här kvinnornas bekymmer, tar ett initiativ till en total
              inventering av de här skadorna, inte endast av en del av de strålningsskadade
              kvinnornas bekymmer.
            </seg>
          </u>
          <note type="speaker" n="e25563aa">
            Anf. 75 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-4" n="e1d6a241">
            <seg n="20b36501">
              Herr talman! Det är naturligtvis en oerhört grannlaga uppgift
              att dra den svåra gränsen mellan en behandling som bör berättiga
              till ersättning, även om den behandlingen var vad man då trodde
              riktig, och en behandling som inte berättigar till ersättning
              även om vi med det vi i dag vet inte skulle utsätta någon för
              en sådan behandling. Det är en oerhört grannlaga uppgift att dra
              den gränsen, och jag tänker inte ge mig in i den diskussionen
              här. Den uppgiften ligger i dag på Landstingens Ömsesidiga Försäkringsbolag.
              Det är också riktigt att ansvaret ligger där, för det var landstingen
              som i allt väsentligt var sjukvårdshuvudmän och därför var ansvariga
              för verksamheten när de här strålningarna skedde.
            </seg>
            <seg n="74fd6e4a">
              Om vi jämför med Norge har man där konstaterat att hyperfraktionering
              genomfördes åren 19751986, och den gavs helt och hållet på det
              statliga Radiumhospitalet. Det var alltså en statlig huvudman
              för den vården. Då var det också naturligt att det var staten
              som beviljade ersättning. Den uppgick till 115 000 kr per person
              för dem som skadats före 1982, och sedan varierade beloppen för
              dem som skadats efter 1982 då behandlingen borde ha upphört enligt
              den norska bedömningen.
            </seg>
            <seg n="88e17512">
              I Sverige var landstingen i allt väsentligt huvudmän för verksamheten,
              och är det alltjämt. De har sitt eget försäkringsbolag, och i
              november beslutade man att betala ut belopp mellan 50 000 kr och
              200 000 kr. Att det varierar beror naturligtvis på att, precis
              som Marita Aronson säger, skadorna även med samma behandling blivit
              väldigt olika på olika kvinnor, av olika skäl. Vi reagerar olika
              på behandlingen.
            </seg>
            <seg n="b4ba704b">
              Jag tycker att det är ett riktigt beslut, och jag är glad att
              man tagit det. Det kan självklart inte kompensera det lidande
              som kvinnorna utsatts för och alltjämt lever med. Man ska inte
              tro att man kan ersätta det med en summa pengar. Det går inte
              att värdera människors lidande på det sättet, men detta försäkringssystem
              ger trots allt viss upprättelse, och i någon mån kompensation,
              för skadorna. Som sagt, gränsdragningen, vilka som bör omfattas
              av detta och inte, ligger på landstingens försäkringsbolag, och
              den bör ligga där.
            </seg>
          </u>
          <note type="speaker" n="8a495774">
            Anf. 76 MARITA ARONSON (fp):
          </note>
          <u who="unknown" xml:id="i-d42ff2f2a17a172d-32" n="2dedf3c5">
            <seg n="3d03c59d">
              Herr talman! Jag vet mycket väl att det är landstingen som sköter
              sjukvården, men ministern har faktiskt det yttersta ansvaret för
              sjukvården i Sverige. När vi nu ser att landstingen gör gränsdragningar
              jag kan hålla med om att det är en svårighet att kunna säga var
              gränsen går borde det inte bara gälla en viss mängd strålning
              utan också hur den drabbat, att i stället se vad som är bekymret
              för kvinnorna. Kvinnorna har det mycket jobbigt, även de som inte
              fått just den höga dosen på 50 Gy, eller vad det heter. Jag tycker
              därför att det finns en logisk förklaring till att jag ställer
              frågan till Ylva Johansson. Hon är sjukvårdsminister, och som
              sådan har hon väl en hel del att säga till om i det här landet;
              jag kan inte tänka mig annat.
            </seg>
            <seg n="db9ae550">
              Jag har varit i kontakt med en kvinna nära min hemort som fått
              skador av låga doser, vilka hon fått under lång tid. Hon har i
              dag nästan outhärdlig värk i vänster axel, i armen, i handen och
              fingrarna. Det gör att varken armen eller handen i stort sett
              kan användas. Värken gör att hon inte har normal dag- och nattrytm
              utan sover korta stunder då och då under dygnet. Hon har det jättesvårt.
              Hon har fått skaffa sig en automatväxlad bil, om hon över huvud
              taget orkar åka i väg någonstans. Hon är en i mängden av kvinnor
              som fått strålningsskador efter bröstcanceroperation. Visst kan
              vi hjälpa dem till viss upprättelse, även om vi inte kan lindra
              värken. Tyvärr får många kanske inte heller hjälp av läkare, eftersom
              det är svårt att hitta bra hjälp.
            </seg>
            <seg n="7932a7ae">
              Lars Isaksson, Landstingsförbundets ordförande, sade efter tv-programmet
              om detta att man skulle se över det som man ställt till med, men
              det blev bara till en del. Jag vädjar därför till ministern att
              ta initiativ till en större inventering av vad dessa skador åsamkat.
              Det är svårt att bara säga att det rör en viss grupp, för det
              viktiga måste ju vara den skada som faktiskt åsamkats, inte den
              exakta dosen.
            </seg>
          </u>
          <note type="speaker" n="0f2f65a4">
            Anf. 77 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-5" n="e1d6a241">
            <seg n="14a9fb39">
              Herr talman! Det är självklart riktigt att ställa frågor till
              mig, och jag svarar gärna på dem. Det är också logiskt att jag
              i mitt svar hänvisar till landstingen, särskilt då skillnaden
              mellan Sverige och Norge är uppenbar. I Norge var staten sjukvårdshuvudman,
              och då var det också naturligt att staten stod för ersättningen.
              I Sverige är landstingen sjukvårdshuvudmän och står därför för
              ersättningen.
            </seg>
            <seg n="c344f2c0">
              Som jag sade tidigare är det naturligtvis en mycket svår gränsdragning
              att avgöra vem som ska omfattas av detta. Man har från landstingens
              sida valt att dra gränsen vid dem som utsatts för hyperfraktionering.
              Det är, kan jag konstatera, samma gräns som man drog i Norge.
              Jag har inte underlag att kommentera den gränsdragningen, utan
              jag konstaterar bara att det är en svår gränsdragning. Den berörda
              instansen har gjort den, och jag har ingen kommentar till det.
            </seg>
          </u>
          <note type="speaker" n="ffb1f502">
            Anf. 78 MARITA ARONSON (fp):
          </note>
          <u who="unknown" xml:id="i-d42ff2f2a17a172d-33" n="2dedf3c5">
            <seg n="894eb318">
              Herr talman! När man hör detta kan man ju undra vem som står
              på patientens sida. Många kvinnor har svår värk och orkar därför
              kanske inte kämpa för sig själva. Då måste vi politiker ta på
              oss det ansvaret, och jag tror faktiskt att det är sjukvårdsministern
              som har det yttersta ansvaret.
            </seg>
            <seg n="a00e633f">
              Som det är i dag har många av dessa kvinnor försökt ta tag i
              detta, både via landstinget, Försäkringskassan och på andra håll.
              Det blir dock stopp överallt eftersom man håller fast vid dessa
              50 Gy som man har som något slags måttstock, trots att kvinnorna
              har likadana skador.
            </seg>
            <seg n="256d67e4">
              Jag vädjar till ministern att försöka ta fatt i detta. Det skulle
              göra många kvinnor med dessa enorma smärtor gott. Vi kan ju själva
              tänka oss hur svårt det skulle vara att dygnet runt ha sådana
              smärtor. Därför tycker jag att vi ska kämpa lite extra för att
              lösa detta.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="521973c2">
            13 § Svar på interpellation 2005/06:138 om läkemedelsförsäkringen
          </note>
          <note type="speaker" n="82a4b2ae">
            Anf. 79 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-6" n="e1d6a241">
            <seg n="1d751dab">
              Herr talman! Chatrine Pålsson har frågat om jag avser att föreslå
              en ändring av lagstiftningen så att rättshjälp erbjuds till alla
              människor som har drabbats av läkemedelsskada, om jag avser att
              vidta åtgärder så att även blödarsjuka inkluderas i läkemedelsförsäkringen,
              om jag avser att ändra läkemedelsförsäkringens preskriptionstid
              och om jag avser att tillsätta någon form av sakkunniggrupp som
              får i uppdrag att utreda behovet av professionell hjälp och dess
              tillgång inom den svenska sjukvården.
            </seg>
            <seg n="adad6ff7">
              Jag vill inledningsvis verkligen beklaga den tragedi som har
              drabbat blödarsjuka och deras anhöriga till följd av den smitta
              de direkt eller indirekt fått av smittat blod eller blodbaserade
              preparat.
            </seg>
            <seg n="b82aab8b">
              Patienter som skadas av läkemedel har möjlighet att vända sig
              till domstol och yrka ersättning enligt skadeståndslagen eller
              produktansvarslagen. De kan dessutom begära ersättning från läkemedelsförsäkringen.
              Den som vill begära ersättning ur försäkringen ska göra en skriftlig
              anmälan i saken inom tre år från det att han fick kännedom om
              skadan och i vart fall senast 15 år efter det att han upphörde
              att använda det läkemedel, som ensamt eller i förening med annat
              läkemedel har orsakat skadan. Läkemedelsförsäkringen är en frivillig,
              kollektiv försäkring och är i motsats till patientförsäkringen
              inte reglerad i lag. Jag har därför ingen möjlighet att påverka
              läkemedelsförsäkringens innehåll.
            </seg>
            <seg n="60366c78">
              En utredning Patientskadeutredningen har haft regeringens uppdrag
              att se över patientskadelagen och läkemedelsförsäkringen. Patientskadeutredningen
              tar i sitt betänkande, Patientskadelagen och läkemedelsförsäkringen
              en översyn (SOU 2004:12), upp frågan i vilken mån det är möjligt
              och i så fall lämpligt att lagreglera läkemedelsförsäkringen.
              Utredningen anser dock inte att det för närvarande finns skäl
              att överväga en sådan lösning, utan har valt att i stället rekommendera
              att åtagandet för läkemedelsskador förändras i vissa hänseenden.
              Utredningens betänkande bereds för närvarande inom Regeringskansliet.
            </seg>
            <seg n="7cb3c8d0">
              Ersättning till blödarsjuka som i hälso- och sjukvården fått
              hivsmittat blod eller blodprodukter har utgått från både patient-
              och läkemedelsförsäkringarna genom ersättning med ett för svenska
              förhållanden mycket stort belopp.
            </seg>
            <seg n="a1896f03">
              De som smittats av hepatit C av blodbaserade läkemedel fick 2001
              en engångsersättning om 250 000 kr per person beviljad från läkemedelsförsäkringen.
              Ett hundratal personer i denna grupp hade tidigare också fått
              individuell ersättning från försäkringen enligt det vanliga förfarandet.
              Patienter som smittats med hepatit C via blodtransfusion har också
              haft möjlighet att få ersättning från patientförsäkringen i de
              fall sjukdomen upptäckts inom preskriptionstiden, det vill säga
              inom tio år från smittotillfället. Landstingens Ömsesidiga Försäkringsbolag
              beslutade i maj 2002 att lösa preskriptionsfrågan för dem som
              smittats vid svensk sjukvårdsinrättning före 1992 och inte haft
              möjlighet att söka ersättning inom preskriptionstiden. Beslutet
              innebar ett frivilligt åtagande vid sidan av försäkringen. Ersättningen
              varierade mellan individer och var bland annat baserad på en schabloniserad
              ersättning kopplad till sjukdomens utvecklingsstadier.
            </seg>
            <seg n="35e7cbf0">
              När det gäller frågan om rättshjälp till människor som drabbats
              av läkemedelsskada vill jag klargöra att rättshjälpslagens reglering
              innebär att en rättssökande i många fall har möjlighet att få
              rättshjälp i ett mål eller ärende vid domstol om till exempel
              personskada. Vid ärenden som handläggs av Patientskadenämnden
              anses det dock som regel inte finnas behov av juridiskt biträde.
              Detsamma gäller ärenden angående läkemedelsförsäkringen.
            </seg>
          </u>
          <note type="speaker" n="c59f8388">
            Anf. 80 CHATRINE PÅLSSON (kd):
          </note>
          <u who="chatrine_palsson_7a74c7" xml:id="i-be8ef087e08662a8-0" n="49424d31">
            <seg n="5a202f79">
              Herr talman! Jag börjar med att tacka så mycket för svaret. Det
              har nu gått drygt 20 år sedan Sveriges blödarsjuka utsattes för
              en av de allra värsta läkemedelskatastroferna i vårt lands historia.
              En stor del av detta var nödvändiga läkemedel, faktorkoncentraten.
              De var smittade med livshotande virus.
            </seg>
            <seg n="2d0a6a9d">
              Det ledde till att 104 blödarsjuka personer fick hiv, och 20
              av dem var barn. Dessutom har fem fruar till hiv-positiva blödarsjuka
              män smittats. I dag är ungefär 70 % av de drabbade avlidna. Ett
              stort antal blödarsjuka, över 400, fick också hepatit C. Av dem
              har flera avlidit i sjukdomar som är orsakade av viruset.
            </seg>
            <seg n="1b5500a6">
              Jag hade tillsammans med många fler möjlighet att delta i ett
              seminarium den 22 november här i riksdagen. Det var ingen tvekan
              om att det var ett oerhört bra och viktigt seminarium. Man fick
              där en ordentlig uppfattning om hur de blödarsjuka känner sig.
            </seg>
            <seg n="2fac08c7">
              I statsrådets svar är det ungefär som att vad vi kan göra är
              redan gjort. Om vi ska titta på dem som är skadade vet jag att
              de har möjlighet att vända sig domstol och yrka ersättning enligt
              skadeståndslagen. Men de har själva fått sköta sina förhandlingar,
              till skillnad från till exempel en trafikskadad. Då blir processen
              väldigt dyr. Därför avstår många från att göra det.
            </seg>
            <seg n="fdbac2ab">
              Läkemedelsförsäkringen täcker inte blödarsjuka, enligt den uppgift
              jag har fått. När de blödarsjuka exkluderas från försäkringen,
              även om den är frivillig och kollektiv, känner de sig utanför
              och utan stöd. Min första fråga till Ylva Johansson är: Varför
              ska trafikskadade få hjälp med förhandlingarna men inte blödarsjuka?
            </seg>
            <seg n="573b9c48">
              När man handhar frågor i Patientskadenämnden, som Ylva Johansson
              nämner som avslutning, menar Ylva Johansson att det inte finns
              behov av juridiskt biträde. Detta delas inte av de blödarsjuka.
              De vill ha rättshjälp och tycker att det är självklart.
            </seg>
            <seg n="e9025ef4">
              Herr talman! Statsrådet har inte svarat på min fråga om en sakkunniggrupp.
              Jag skulle vilja fråga hur Ylva Johansson ser på det. Det gör
              jag med tanke på alla katastrofer som vi har haft, och inte minst
              den senaste, där regeringen har fått utstå mycket massiv kritik.
              Det är viktigt att vi har beredskap för det oförutsedda även på
              detta område om vilket Gud förbjude det skulle hända igen. Hur
              ser statsrådet på den krisberedskapen?
            </seg>
          </u>
          <note type="speaker" n="4a16f9f1">
            Anf. 81 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-7" n="e1d6a241">
            <seg n="acc93cea">
              Herr talman! Precis som Chatrine Pålsson är jag mycket upprörd
              och bedrövad över det faktum att så många människor har blivit
              dödligt eller mycket allvarligt skadade av en behandling som varit
              avsedd att hjälpa. Många gånger har det också varit en helt livsnödvändig
              behandling.
            </seg>
            <seg n="be670515">
              Det här händer då och då inom sjukvården. Vi har de debatterna
              med jämna mellanrum. Det är alltid oerhört allvarligt. Det är
              ytterst viktigt att vi hela tiden arbetar med att sjukvården använder
              sig av metoder och läkemedel som är så säkra som möjligt och så
              beprövade som möjligt och att vi snabbt tar till oss ny kunskap.
              Vi gör det och använder det först när vi har tillräcklig kunskap
              på området. Men den här typen av skador kan ändå inträffa och
              gör det tyvärr med jämna mellanrum. Helt säker är det nog svårt
              att bli.
            </seg>
            <seg n="dc7c3f4b">
              När det gäller gruppen blödarsjuka och den mycket allvarliga
              situation som många av dem har hamnat i efter behandlingarna med
              smittat blod menar jag att mycket är löst i ersättningsfrågan.
              Det har betalats ut stora belopp, och i vissa fall för svenska
              förhållanden mycket höga belopp.
            </seg>
            <seg n="9037c3bb">
              Det är självklart så att det aldrig går att ersätta en människas
              liv eller en människas lidande i pengar. I den jämförelsen är
              alla belopp oerhört små. Men det är inte heller det vi försöker
              göra. Det priset går inte att sätta. Men pengar har betalats ut.
              Jag konstaterar att systemet ändå har fungerat förhållandevis
              väl.
            </seg>
            <seg n="47595a70">
              Det finns en annan fråga. Det är detta med att stärka patientens
              ställning och möjligheter att agera i sådana här fall. Jag utesluter
              inte att vi kan behöva stärka patientens ställning. Men jag är
              inte beredd att i dag dra slutsatsen att det är särskilt påkallat
              av just fallen med de blödarsjuka eller säga i exakt i vilken
              form det bör ske. Men jag utesluter inte att vi kan behöva komma
              tillbaka till den frågan.
            </seg>
            <seg n="d7985afb">
              Många gånger är patienten utlämnad till sjukvården och har inga
              val. Det är vi som ansvariga politiker som har att sätta upp system
              som så väl det bara är möjligt säkerställer i förväg. När det
              inte är möjligt och någonting olyckligt ändå inträffar ska vi
              så väl som möjligt ha ett rimligt system för uppföljning av detta.
            </seg>
          </u>
          <note type="speaker" n="1fade6be">
            Anf. 82 CHATRINE PÅLSSON (kd):
          </note>
          <u who="chatrine_palsson_7a74c7" xml:id="i-be8ef087e08662a8-1" n="49424d31">
            <seg n="dee25c5f">
              Herr talman! Jag är väl medveten om att alla organisationer som
              företräder medlemmar som är drabbade samtidigt vill att de ska
              få nya läkemedel och ny hjälp för sina besvär. När det kommer
              något nytt förväntar man sig något alldeles otroligt bra. Det
              kan sägas i det här sammanhanget.
            </seg>
            <seg n="f575d25a">
              Samtidigt måste vi som politiker se till att de läkemedel vi
              använder är säkra. Det kan ställas tydliga krav på oss i samhället
              och också på läkemedelsindustrin att vi ska försäkra alla om,
              så långt det nu går, att det inte finns allvarliga biverkningar.
            </seg>
            <seg n="514e74c0">
              När jag satt på seminariet sade man att man ville utöka preskriptionstiden.
              Jag undrar vad statsrådet tycker om det. Man hade en överläggning
              år 2002, precis som Ylva Johansson sade, och man skulle lösa detta.
              De blödarsjuka själva tycker inte att detta är en bra lösning.
              De vill ha en utökad tid.
            </seg>
            <seg n="ac3c5b1a">
              Jag vill förtydliga min fråga om hur man på Regeringskansliet
              förbereder sig om det skulle hända någon annan grupp igen. Jag
              och också de blödarsjuka tycker att en sakkunniggrupp är väldigt
              viktig så att man har professionellt stöd och ser till att det
              finns inom vården.
            </seg>
            <seg n="10845ffa">
              Många blödarsjuka berättade på seminariet hur de hade bemötts
              från sjukvården. Många hade fått telefonmeddelande att de var
              hivsmittade. Nu vet jag att det är 20 år sedan och att väldigt
              mycket har hänt inom vården. Men det är inte undra på att de känner
              att blev både nedtryckta och förtvivlade och inte fick någon hjälp.
            </seg>
            <seg n="d6e67573">
              Min fråga är: Hur tycker Ylva Johansson att vi ska göra för att
              stärka patientens rättigheter att få en professionell hjälp och
              det stöd som man behöver i denna mycket kaotiska situation? Väldigt
              många som är blödarsjuka har ändå en kaotisk situation. När man
              då får en sjukdom till som är förenad med så mycket ångest, bekymmer
              och oro är det oerhört viktigt att man får hjälp.
            </seg>
            <seg n="7212596f">
              Jag har en fråga som gäller läkemedelsförsäkringen. Tycker inte
              Ylva Johansson att den också behöver anpassas till de långtidsverkande
              virussjukdomar vi har? Då kan det vara så att preskriptionstiden
              behöver vara längre.
            </seg>
          </u>
          <note type="speaker" n="f9ff5194">
            Anf. 83 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-8" n="e1d6a241">
            <seg n="7113909d">
              Herr talman! När det gäller hur vi bäst försäkrar oss om att
              ha en bättre beredskap i framtiden har naturligtvis väldigt mycket
              hänt, som Chatrine Pålsson själv säger, inom svensk sjukvård.
              Jag tror att det viktigaste vi kan göra handlar om att vi måste
              bli mycket bättre på att bedriva evidensbaserad vård, att både
              skaffa fram bevisen på vilken vård som faktiskt fungerar och vilka
              effekter olika läkemedel och behandlingsmetoder ger. SBU gör ett
              utmärkt sådant arbete i dag. Det är ett problem att resultaten
              från SBU:s rapporter inte implementeras och används i vården i
              tillräckligt stor utsträckning och tillräckligt snabbt. En viktig
              fråga för oss politiker att återkomma till är om vi på olika sätt
              kan se till att det sker snabbare.
            </seg>
            <seg n="0157d662">
              Ett annat sätt att se till att ha de bästa behandlingsmetoderna
              är med hjälp av kvalitetsregister, där man öppet kan jämföra olika
              klinikers, olika regioners och olika enheters metoder och deras
              resultat. Det är också ett bra sätt att försäkra sig om att så
              snabbt som möjligt använda den bästa tillgängliga vården för alla
              medborgare.
            </seg>
            <seg n="b9978e58">
              Herr talman! Jag fick frågan om preskriptionstiden för läkemedelsförsäkringen.
              Den är naturligtvis inte skriven i sten. Det är en frivillig försäkring.
              Den är inte lagreglerad. Vi utreder frågan, och vi har inte fått
              något förslag om någon lagreglering av läkemedelsförsäkringen.
            </seg>
            <seg n="f5e64d6d">
              Det är en väldig styrka att vi har frivillig läkemedelsförsäkring.
              Det finns stort intresse från andra europeiska länder för att
              anamma ett liknande system. Jag har just påbörjat en diskussion
              med mina kolleger i Europa om hur vi ska kunna sprida våra goda
              erfarenheter från den svenska läkemedelsförsäkringen.
            </seg>
            <seg n="186d8a31">
              Man kan naturligtvis önska en längre preskriptionstid. Men jag
              kan ändå konstatera att den frivilliga läkemedelsförsäkringen
              har en längre preskriptionstid än den lagreglerade patientskadeförsäkringen,
              som har 10 års preskriptionstid medan läkemedelsförsäkringen har
              15 år.
            </seg>
            <seg n="3d20b16b">
              Jag tänker inte ta några nya initiativ när det gäller läkemedelsförsäkringen.
            </seg>
          </u>
          <note type="speaker" n="7d54ec1f">
            Anf. 84 CHATRINE PÅLSSON (kd):
          </note>
          <u who="chatrine_palsson_7a74c7" xml:id="i-be8ef087e08662a8-2" n="49424d31">
            <seg n="39177d8a">
              Herr talman! Det var ju ett klart besked när det gäller läkemedelsförsäkringen.
              Men vad finns det för anledning att trafikskadade ska få rättshjälp
              men inte i det här fallet blödarsjuka eller andra sjuka? Det tycker
              jag är en viktig fråga.
            </seg>
            <seg n="1c961742">
              I den kaotiska situation som väldigt många måste ha hamnat i
              när de har fått besked om att de har fått hepatit eller hiv av
              den medicin som de tvingas ta på grund av sin sjukdom skulle det
              naturligtvis ha underlättat oerhört mycket om de hade fått rättshjälp.
              En sak som jag tycker att vi skulle kunna vara överens om är att
              vi vill arbeta för detta på något sätt. Det här är en patientgrupp
              som inte kan bli frisk utan har en sjukdom som de får bära med
              sig hela livet. Det handlar då i stor utsträckning om att de får
              den hjälp de behöver när de drabbas.
            </seg>
            <seg n="0284fc44">
              Jag vill sedan lämna över en vitbok till Ylva Johansson, om hon
              inte har den redan, som blödarsjuka har gjort när det gäller de
              här läkemedelsskadorna.
            </seg>
          </u>
          <note type="speaker" n="b3628407">
            Anf. 85 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-9" n="e1d6a241">
            <seg n="b58c8d4a">
              Herr talman! Tack, Chatrine Pålsson.
            </seg>
            <seg n="c29532d3">
              Att stärka patientens ställning, patientens rättigheter och patientens
              möjligheter är en mycket angelägen fråga, och där tror jag att
              vi kan behöva göra mer. Jag är inte beredd i dag att svara på
              frågan om formerna för hur det ska ske och vilka områden som är
              de mest angelägna.
            </seg>
            <seg n="fae84d32">
              Om frågan om rättshjälp ska tas upp i det sammanhanget eller
              lösas inom andra delar är jag i dag inte beredd att ta ställning
              till. Men patientens ställning inom sjukvårdssystemet är en angelägen
              fråga, och den får vi anledning att återkomma till.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="9a8b212b">
            14 § Svar på interpellation 2005/06:140 om misstänkliggörandet
            av de apatiska flyktingbarnen
          </note>
          <note type="speaker" n="b7045ab2">
            Anf. 86 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-10" n="e1d6a241">
            <seg n="f7435cdc">
              Herr talman! Ingrid Burman har i en interpellation kritiserat
              delar av innehållet i Socialstyrelsens meddelandeblad avseende
              behandling av barn med uppgivenhetssymtom. Ingrid Burman har frågat
              mig vilka åtgärder jag avser att vidta för att undvika värderande
              underlag från Socialstyrelsen i framtiden samt om jag avser att
              vidta några åtgärder för att nya instruktioner kommer ut till
              dem som har mottagit Socialstyrelsens meddelandeblad.
            </seg>
            <seg n="09316732">
              Regeringen gav i juli 2005 Socialstyrelsen i uppdrag att ta fram
              rekommendationer när det gäller tidiga insatser, vård och behandling
              av barn med uppgivenhetssymtom. Socialstyrelsen redovisade uppdraget
              i november 2005. Med tanke på frågans komplexitet och den otillräckliga
              kunskap som finns på området publicerade Socialstyrelsen inte
              några riktlinjer utan ett meddelandeblad. Meddelandebladet är
              en information om gällande lagar och en vägledning om vikten av
              tidiga insatser, samverkan mellan olika aktörer samt anmälningsskyldigheten
              enligt socialtjänstlagen vid misstanke om att barn far illa. Således
              är meddelandebladet varken riktlinjer, rekommendationer eller
              instruktioner.
            </seg>
            <seg n="213dd9be">
              Socialstyrelsen har i arbetet med att ta fram meddelandebladet
              bland annat samrått med regeringens särskilda samordnare på området,
              Marie Hessle, genomfört en experthearing samt haft kontinuerliga
              kontakter med företrädare för professionen för att inhämta kunskaper
              och synpunkter. Socialstyrelsen har haft att förhålla sig sakligt
              till den information man tagit del av från experter på området.
              Jag utgår från att Socialstyrelsen i detta fall inte har använt
              andra bedömningsgrunder eller agerat värderande i jämförelse med
              hur man arbetar med andra uppdrag.
            </seg>
            <seg n="2d670a5a">
              Alla har utan åtskillnad rätt till bästa uppnåeliga fysiska och
              mentala hälsa. Det finns därför ett stort behov av information
              ute i verksamheterna om metoder för hur man på bästa sätt bör
              behandla barn som drabbas av uppgivenhetssymtom. Med det befintliga
              kunskapsläget i dag är min bedömning att meddelandebladet uppfyller
              behovet av information till personal inom hälso- och sjukvård
              och socialtjänst samt hos myndigheter vars verksamheter berör
              barn och ungdomar.
            </seg>
            <seg n="752493ef">
              Man ska vara medveten om att det finns bristfällig vetenskap
              och beprövad erfarenhet när det gäller orsaker till och behandling
              av uppgivenhetssymtom. Även om jag i dag inte avser att vidta
              åtgärder i denna fråga, förutsätter jag att Socialstyrelsen uppdaterar
              sin information om det i framtiden kommer ny vetenskap eller beprövad
              erfarenhet på området.
            </seg>
          </u>
          <note type="speaker" n="172c4b08">
            Anf. 87 INGRID BURMAN (v):
          </note>
          <u who="ingrid_burman_e2fe1d" xml:id="i-9a8f87c1cb08c37c-0" n="72661062">
            <seg n="13f0ff10">
              Herr talman! Tack, statsrådet, för svaret, även om det faktiskt
              förvånar mig lite grann. Det var ju regeringen som gav Socialstyrelsen
              i uppdrag att ta fram rekommendationer. Socialstyrelsen liksom
              statsrådet säger att det saknas vetenskapligt grundad kunskap
              om uppgivenhetssymtom. Ändå skriver Socialstyrelsen i sitt meddelandeblad
              att flera som har erfarenhet av vård av asylsökande barn med uppgivenhetssyndrom
              har mött exempel på att tillståndet har varit av manipulerande
              karaktär. Det är ett mycket ovanligt påstående i ett meddelandeblad.
              Jag har aldrig stött på det tidigare. Jag har väl inte läst alla,
              men jag försöker ändå att följa både informations- och meddelandeblad.
            </seg>
            <seg n="a7a9f1bb">
              Myndigheter brukar skriva sina meddelanden utifrån vetenskap
              och beprövad erfarenhet, och om man nu saknar vetenskap, vilket
              vi verkar vara överens om, skulle man då luta sig mot den beprövade
              erfarenheten i det här fallet. Då undrar jag hur den ser ut. Nyfiken
              blir jag.
            </seg>
            <seg n="f395fe8f">
              Så här svarar Socialstyrelsens generaldirektör i en TT-intervju
              på frågan vad han menar när han citerar flera i meddelandebladet:
              Både jag och ett par av mina medarbetare har träffat personer
              som har berättat om detta. När man sedan frågar vidare kan han
              inte säga hur många det är. Det här är alltså, vad jag har kunnat
              hitta, den beprövade erfarenheten. Min fråga blir då: Räcker det
              här som grund för beprövad erfarenhet när man skickar ut meddelande
              till chefer och nämnder över hela Sverige om hur de faktiskt ska
              se på de här barnen? Menar Ylva Johansson att detta är tillräcklig
              grund?
            </seg>
            <seg n="7e57519b">
              Ska man grunda sitt meddelande på att man träffat personer som
              berättat om detta, samtidigt som representanter för den barnläkarförening
              som möter och vårdar de här barnen säger att de inte har diagnostiserat
              ett enda manipulativt fall bland de 400 apatiska barn som de har
              vårdat? Min fråga blir då: Om man nu värderar de här olika informationskällorna
              jag har ingen annan, men ministern kanske har det vad är då den
              beprövade erfarenheten?
            </seg>
            <seg n="177ee910">
              Socialstyrelsen är en myndighet som har ett stort ansvar och
              en stor kompetens för att också ta det ansvaret. Men jag menar
              att med de här allmänna och svepande formuleringarna, som i alla
              fall inte jag har fått fram någon grund för, misstänkliggör man
              en hel grupp av människor på ett sätt som jag aldrig har mött
              tidigare. Både statsrådet och jag vet att det finns sjukdomar
              som yttrar sig på olika sätt, till exempel ont i ryggen. Det har
              vi tittat på och sett att det tar sig olika uttryck, men inte
              skriver man om manipulativt beteende då.
            </seg>
            <seg n="8c524d49">
              Min andra fråga till statsrådet blir: Har statsrådet sett ett
              sådant här underlag tidigare när det gäller någon annan sjukdom
              som Socialstyrelsen har skickat ut information om?
            </seg>
          </u>
          <note type="speaker" n="c4b5ed12">
            Anf. 88 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-11" n="e1d6a241">
            <seg n="515f57bb">
              Herr talman! Låt oss först reda ut vad det är vi talar om. Socialstyrelsen
              fick ett uppdrag att ta fram riktlinjer. Man konstaterade att
              man inte klarade av att göra det. Man gav ut ett meddelandeblad.
              Det låter som om det är en sida, men det är tio sidor. Det inleds
              med att man beskriver det tidigare näst intill okända psykiska
              fenomenet med uppgivenhetssymtom hos asylsökande barn. Man konstaterar
              också i inledningen att det saknas vetenskapligt grundad kunskap
              om och därmed sammanhängande avgränsning av problemområdet asylsökande
              barn med uppgivenhetssymtom.
            </seg>
            <seg n="1b43fd63">
              I detta tiosidiga meddelandeblad för man också ett resonemang
              om att det finns de med erfarenheter av vård av asylsökande barn
              med uppgivenhetssymtom som har mött exempel på att tillståndet
              har varit av manipulerande karaktär. Även om det inte råder enighet
              om hur vanligt ett manipulerande beteende är, fortsätter skrivningen,
              är det viktigt att de som har ansvar för insatser för vård av
              asylsökande barn alltid beaktar denna möjlighet.
            </seg>
            <seg n="3f0d8e84">
              Jag tycker inte att det här är en uppseendeväckande formulering.
              Det här är en diskussion som pågår inom professionen. Den gäller
              inte bara asylsökande barn med uppgivenhetssymtom, utan det handlar
              om manipulerande beteende över huvud taget. Så sent som i dag
              är det en debattartikel i Svenska Dagbladet av överläkaren i psykiatri
              vid Lunds universitetssjukhus som själv drabbades av att felaktigt
              ha diagnostiserat och behandlat en kvinna i över sex års tid som
              schizofren. Sedan visade det sig att det var en felaktig diagnos
              och att hon inte alls led av schizofreni.
            </seg>
            <seg n="fd8a8f61">
              Överläkaren Hans Bendz avslutar sin artikel så här: Före avslöjandet
              kunde jag inte tänka mig förekomsten av simulerad psykisk sjukdom.
              Därefter har jag upptäckt fler fall. Min slutsats är, att jag
              blivit lurad många gångar förr utan att märka det. Jag vet numera
              också, att jag inte är ensam om detta bland mina psykiatriska
              och allmänmedicinska kollegor.
            </seg>
            <seg n="5cc7d54a">
              Det här är en debatt som förs inom professionen. Några exempel
              gäller asylsökande barn med uppgivenhetssymtom, men det är också
              en bredare debatt än så. Det är naturligtvis inte en debatt som
              Socialstyrelsen ska blunda för. Det är inte min sak att recensera
              om man gör korrekta meddelandeblad eller inte. Jag finner ingen
              anledning att utifrån detta ifrågasätta Socialstyrelsens eller
              dess chefs kompetens när det gäller meddelandebladen och innehållet
              i dem. Jag förutsätter att man kommer att följa utvecklingen och
              förhoppningsvis kunna skaffa sig mer och mer beprövad erfarenhet
              och kunskap på det här området allteftersom vi skaffar oss det.
              Det är viktigt, inte i första hand för meddelandebladet utan för
              barnens skull, att vi får allt bättre underlag för hur de här
              barnen ska kunna bemötas och behandlas på bästa sätt för att kunna
              bli friska igen.
            </seg>
            <seg n="5020f861">
              Jag har tilltro till att Socialstyrelsen kommer att klara det
              uppdraget även om det är ett mycket svårt uppdrag. Jag tycker
              också att det är riktigt att myndigheten återspeglar en del av
              den diskussion som förs inom professionen och tydligt anger att
              vi i dag inte har ett vetenskapligt underlag på det här området.
            </seg>
          </u>
          <note type="speaker" n="14bb7cb5">
            Anf. 89 INGRID BURMAN (v):
          </note>
          <u who="ingrid_burman_e2fe1d" xml:id="i-9a8f87c1cb08c37c-1" n="72661062">
            <seg n="78a4f55d">
              Fru talman! Det är bra att man jobbar vidare för att hitta behandlingsmetoder
              när det gäller de här barnen. Men under tiden är frågan: Hur ska
              man gå ut till myndigheter och nämnder och beskriva det vi vet?
              Vi har haft en tradition i Sverige, som jag är väldigt glad över,
              att när man yttrar sig från myndighetshåll har man ett underlag.
            </seg>
            <seg n="6b2f8a22">
              Det är sant att det pågår en debatt i den här frågan. Det är
              sant att de som representerar Barnläkarföreningen och som möter
              de här barnen säger att man inte har diagnostiserat ett enda fall
              där man har sett ett manipulativt beteende. Det är också sant
              att i Brännpunkt i dag finns det en professor som säger att det
              är tänkbart att en stor del av de här fallen är manipulerade.
              Han har alltså inte träffat de här barnen. Det har de barnläkare
              som har tittat på det. Det är också något jag tycker att man ska
              ta in.
            </seg>
            <seg n="02661123">
              Mitt bekymmer är att när det gäller just de här barnen går man
              ut och påstår, visserligen med enbart fem rader i ett tiosidigt
              meddelarblad som Ylva Johansson också citerade, att man ska vara
              vaksam för detta kan vara ett manipulativt beteende.
            </seg>
            <seg n="fe2b8160">
              Jag citerar ur det svar jag har fått av statsrådet. Där står
              det: Meddelandebladet är en information om gällande lagar och
              en vägledning om vikten av tidiga insatser, samverkan mellan olika
              aktörer samt anmälningsskyldighet enligt socialtjänsten vid misstanke
              om att barn far illa. Det är ett bra underlag för ett meddelandeblad.
              Det är mycket riktigt och viktigt.
            </seg>
            <seg n="cf67d7b0">
              Min fråga till statsrådet blir då: Är detta som man skriver,
              att flera som har erfarenheter av vård av asylsökande barn med
              uppgivenhetssyndrom har mött exempel på att tillståndet varit
              av manipulerande karaktär, gällande lag? Eller är det vägledning
              om vikten av tidiga insatser? Det står det om ovanför i meddelandebladet.
              Det är bra. Eller handlar det om samverkan mellan olika aktörer?
              Eller handlar det om anmälningsskyldigheten?
            </seg>
            <seg n="62f9fbb8">
              Jag menar att Socialstyrelsen har gått ut med detta utan ha den
              grund som man vanligtvis har och utan att ha den saklighet som
              jag tycker att vi har rätt att kräva av denna viktiga, riktiga,
              kompetenta myndighet. Jag beklagar att så har skett. Jag skulle
              önska att Socialstyrelsen också, kanske på regeringens uppdrag,
              fick ett uppdrag att komma ut med ett nytt meddelandeblad. Hur
              det än ser ut och hur än verkligheten ter sig, kan inte jag finna
              att man har den beprövade erfarenheten för att skriva detta.
            </seg>
            <seg n="51b77f53">
              Lars H. Gustafsson, känd barnläkare, har också yttrat sig i den
              här diskussionen. Han skriver att det finns något som heter läkaretik,
              men det borde också finnas något som heter myndighetsetik.
            </seg>
            <seg n="07b55d82">
              Tills man på ett trovärdigt sätt kan vederlägga de här fallen
              skulle jag önska att man icke refererade till dem.
            </seg>
          </u>
          <note type="speaker" n="f8614b2e">
            Anf. 90 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-12" n="e1d6a241">
            <seg n="3d676943">
              Fru talman! Ingrid Burman säger att Socialstyrelsen saknar grund
              för sitt meddelandeblad. Jag har inte någon information som gör
              att jag kan göra samma kategoriska uttalande. Jag tycker att Socialstyrelsen
              tydligt har redogjort för att man faktiskt inte kunnat fullgöra
              det uppdrag som vi gav Socialstyrelsen och som det finns en stor
              efterfrågan på, nämligen att komma fram med riktlinjer och rekommendationer.
              Det kunde man inte göra, och man drog den slutsatsen. Man har
              också inlett sitt meddelandeblad med att redogöra för vilken bristfällig
              vetenskaplig grund som vi har i de här svåra fallen.
            </seg>
            <seg n="160aa941">
              Ingrid Burman vet precis som jag att det också finns ett skriande
              stort behov av att få hjälp och stöd i att möta de här barnen
              och behandla dem. Vi är naturligtvis väldigt utsatta i Sverige,
              eftersom det här i huvudsak är ett svenskt fenomen. Det förekommer
              inte alls på samma sätt i andra länder, utan just i Sverige. Det
              är ett förhållandevis nytt fenomen. Det gör också att det är väldigt
              svårt att ha beprövad erfarenhet och vetenskaplig grund för att
              kunna dra slutsatser i de här fallen. Ändå har vi från flera håll
              varit angelägna att få fram något stöd för dem som arbetar i verksamheten.
              Och utifrån den diskussion som jag kan följa inom professionen
              kan jag inte dra den slutsatsen att Socialstyrelsen saknar grund
              för sitt meddelandeblad.
            </seg>
            <seg n="001d1aee">
              Jag kan inte heller säga det andra. Den kunskapen har inte jag.
              Men jag har ingen anledning att utifrån detta ifrågasätta Socialstyrelsens
              kompetens på området att ge ut meddelandeblad. Jag förutsätter
              att Socialstyrelsen behandlar den här frågan precis som alla andra
              svåra frågor som myndigheten har att grannlaga uttala sig om,
              ibland på bristfällig grund, vilket det också är viktigt att man
              redovisar att man har. Det tycker jag att man gör i det här fallet.
              Jag förutsätter att Socialstyrelsen själv noga följer den här
              frågans utveckling. Jag hoppas att vi inom kort kommer att ha
              mera kunskap så det finns anledning att också förhoppningsvis
              komma ut med rekommendationer den dagen vi har en bättre grund
              att stå på.
            </seg>
          </u>
          <note type="speaker" n="ed05c4e4">
            Anf. 91 INGRID BURMAN (v):
          </note>
          <u who="ingrid_burman_e2fe1d" xml:id="i-9a8f87c1cb08c37c-2" n="72661062">
            <seg n="2f504053">
              Fru talman! Jag hoppas också att vi snart har en kunskap som
              gör att vi kan hjälpa de barn som har drabbats av uppgivenhetssyndrom.
            </seg>
            <seg n="a9355e20">
              Med att Socialstyrelsen saknar grund menar jag att det man redovisar
              som grund inte är tillräckligt för att uppfylla de krav vi normalt
              ställer på myndigheterna, oavsett om det gäller meddelandeblad
              eller annat. Man citerar som grunden att både generaldirektören
              och ett par av medarbetarna har träffat personer som har berättat
              om detta. Det känns för min del inte tillräckligt seriöst.
            </seg>
            <seg n="87aea10f">
              Jag konstaterar också att även om meddelandebladet innehåller
              många goda råd och skrivningar har man gjort en utvikning i alla
              fall från det som statsrådet redovisar i sitt svar, att det här
              handlar om att redovisa gällande rätt, vägledning av tidiga insatser,
              samverkan och anmälningsskyldighet till Socialstyrelsen. Man har
              gått vidare än det uppdrag som i alla fall statsrådet redovisar.
            </seg>
            <seg n="d8b8a5a5">
              Jag beklagar att man har tillåtit sig de utsvävningarna innan
              man har haft en beprövad erfarenhet eller en vetenskaplig grund.
              Vad man gör är att man misstänkliggör en grupp av människor. Man
              misstänkliggör också en grupp av barn på ett sätt som inte är
              rimligt när det handlar om barn som lever i övrigt i en mycket
              utsatt situation och där både samhället, myndigheterna och vi
              politiker i stället borde fyllas upp av ett behov av att stötta
              och hjälpa både barnen och familjerna. Att då ta vägen att skriva
              in om det manipulativa beteendet utan att ha, enligt min uppfattning,
              redovisat en bra grund för det tycker jag är tragiskt.
            </seg>
          </u>
          <note type="speaker" n="0c3d0288">
            Anf. 92 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-13" n="e1d6a241">
            <seg n="e7f51fae">
              Fru talman! Förhoppningsvis får vi anledning att återkomma i
              den här debatten med ett bättre kunskapsunderlag. Jag vill ändå
              avslutningsvis säga att jag inte delar uppfattningen att man smutskastar
              eller förtalar en grupp av människor, eller patienter i det här
              fallet. Jag tycker att det handlar om den mycket svåra gränsdragningen
              av hur man ska uttala sig i fall där man inte har säker grund
              och kan förlita sig på uppgifter från delar av professionen, där
              det självklart också kan finnas motstridiga uppgifter. Det är
              en vanlig situation för Socialstyrelsen att hantera detta. Man
              redogör också för motstridiga uppgifter. Jag tycker att det är
              ett ärligt sätt att hantera en svår fråga på.
            </seg>
            <seg n="f133866b">
              Jag tycker också att det är lite farligt att dra slutsatsen att
              det skulle vara att smutskasta att ha fler möjligheter öppna.
              Jag får väl citera igen från Hans Bendz i Lund och hans debattartikel
              i dag. Jag tycker att han formulerar det ganska bra. Att förkasta
              simulerad sjukdom som ett diagnostiskt alternativ är ett professionellt
              misstag. Att en diagnos är möjlig innebär inte att ingen annan
              existerar. Det är inte fråga om ett antingen eller, men om att
              ställa rätt diagnos.
            </seg>
            <seg n="8085556f">
              Det här är naturligtvis oerhört svårt. I den här svåra avvägningen
              tycker jag inte att vi mot bakgrund av Socialstyrelsens meddelandeblad
              kan dra slutsatsen att Socialstyrelsen inte på ett bra sätt sköter
              sitt arbete eller fullföljer sina mycket svåra uppgifter.
            </seg>
            <seg n="ba7002c7">
              Fru talman! Förhoppningsvis har vi anledning att återkomma till
              frågan med ett bättre underlag i framtiden.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="803afa33">
            15 § Svar på interpellation 2005/06:143 om bättre läkemedel för
            äldre
          </note>
          <note type="speaker" n="ef599917">
            Anf. 93 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-14" n="e1d6a241">
            <seg n="02b92443">
              Fru talman! Erik Ullenhag har frågat mig dels vilka åtgärder
              jag avser att vidta för att regeringen ska föra upp frågan om
              ökad säkerhet för äldre läkemedelsanvändare i ministerrådet och
              där driva frågan om en skärpt lagstiftning på området, dels vilka
              åtgärder jag avser att vidta för att regeringen ska uppdra åt
              Läkemedelsverket att utreda problemet och presentera fakta som
              underlättar fortsatt handläggning av frågan om bättre läkemedel
              för äldre.
            </seg>
            <seg n="d184db14">
              Det är en mycket angelägen och aktuell fråga som Erik Ullenhag
              tar upp. Läkemedel är en av de viktigaste och vanligaste behandlingsformerna
              för äldre. Det är viktigt att läkemedel är testade och lämpliga
              för denna åldersgrupp. Samtidigt är det en mycket grannlaga uppgift
              att anpassa läkemedel för äldre eftersom det i den åldrande kroppen
              sker förändringar som ökar känsligheten för läkemedel. Många äldre
              har också flera sjukdomar och använder olika preparat samtidigt.
              Allt detta ökar risken för biverkningar och läkemedelsproblem.
              Därför är det viktigt att rätt läkemedel används och att behandlingen
              följs upp och omprövas regelbundet. Jag vill i detta sammanhang
              nämna lagen om läkemedelsförteckning som kommer att vara ett viktigt
              redskap framför allt vid läkemedelsförskrivning och uppföljning
              av förskrivning till personer som behandlas med flera läkemedel
              samtidigt, det vill säga i många fall äldre personer.
            </seg>
            <seg n="7b9e753e">
              Precis som Erik Ullenhag skriver har kommissionen och ministerrådet
              uppmärksammat motsvarande problem när det gäller prövning av läkemedel
              avsedda för barn. Ett flerårigt arbete med en ny lagstiftning
              håller på att avslutas. Kommissionen har påbörjat diskussioner
              om hur läkemedel för äldre ska uppmärksammas och som ett led i
              detta arbete anordnade Nederländernas regering en konferens i
              december i år med detta tema. Sverige var representerat vid konferensen
              genom Läkemedelsverket. Vid konferensen diskuterades vilka problem
              som finns och vilka forskningsinsatser som är särskilt viktiga
              när det gäller läkemedel för äldre samt vilka förbättringar som
              kan göras i regelverket för att åstadkomma förbättringar. Det
              är min förhoppning att detta initiativ ska påskynda kommissionens
              arbete med att ta fram förslag till ändrad lagstiftning även när
              det gäller läkemedel för äldre för ministerrådet att ta ställning
              till.
            </seg>
            <seg n="7cec37d6">
              Läkemedelslagstiftningen är harmoniserad mellan medlemsländerna,
              och Sverige har begränsade möjligheter att på annat sätt än inom
              ramen för unionsarbetet verka för förändrade bestämmelser inom
              läkemedelsområdet. Läkemedelsverket har dock möjligheter att i
              sina kontakter med läkemedelsföretagen skärpa sina krav. Läkemedelsverket
              kan till exempel på nationell nivå rekommendera läkemedelsföretagen
              att ta fram dokumentation för behandling av äldre. Några legala
              medel att framtvinga sådan dokumentation finns dock inte. Socialstyrelsen
              har också ett ansvar att se till att man i tillståndsprövningen
              över sjukvården får ett bättre grepp på förskrivningen av läkemedel.
              Vidare är det önskvärt att hälso- och sjukvårdens profession själv
              tar initiativ till och genomför kliniska studier på äldre, med
              eller utan samarbete med läkemedelsindustrin.
            </seg>
            <seg n="721c53f6">
              Jag anser att det är av stor vikt att denna fråga lyfts fram.
              Jag kommer att noga följa arbetet som pågår, både inom EU och
              nationellt, för att verka för att utveckla läkemedel anpassade
              för äldre personer.
            </seg>
          </u>
          <note type="speaker" n="f99e3327">
            Anf. 94 ERIK ULLENHAG (fp):
          </note>
          <u who="erik_ullenhag_febdf4" xml:id="i-66ed28a79a8cf574-2" n="75dd9b65">
            <seg n="20a26116">
              Fru talman! Låt mig inledningsvis tacka ministern för svaret.
              Det är ju så, vilket såväl ministern, regeringen som Folkpartiet
              är medvetna om, att den största riskfaktorn för att bli sjuk är
              att bli gammal. Trots att vi vet det har vi i dag i Sverige, även
              i andra länder tyvärr, stora brister i vården av de multisjuka
              äldre. Vi vet att det finns äldre i Sverige som har 1015 stående
              läkemedel, ordinerade av olika läkare vid olika tillfällen. Vi
              vet inte riktigt hur de samverkar. Vad vi vet är att ibland kan
              en äldre människa ha besökt en läkare, sedan en andra läkare,
              sedan en tredje läkare, och det läkemedel man fick tredje gången
              motverkar det läkemedel man fick första gången. Så ser verkligheten
              ut.
            </seg>
            <seg n="b08b16f6">
              Lite för sällan ställer sjukvården frågan om den äldre mår bra
              som bollas mellan vårdgivare och olika läkare. Vi är rätt övertygade
              om att man behöver en grundläggande reformering av vården i den
              delen så att vi får ett nationellt husläkarsystem på plats och
              en läkare som tar ansvar för varje patient, vilket är särskilt
              viktigt för de äldre.
            </seg>
            <seg n="7314724b">
              Här sker en del, men inte på husläkarsidan. Där har statsrådet
              ännu inte tagit till sig erfarenheten från Norge eller Storbritannien.
              Men vad som sker och är positivt är det register som nu byggs
              upp och som jag tror kommer att betyda en hel del för att se till
              att få en bättre läkemedelsanvändning.
            </seg>
            <seg n="36d3c3a0">
              Trots att vi vet att majoriteten av läkemedelsanvändarna är äldre
              människor och att storkonsumenterna av läkemedel är äldre är mängden
              forskning och kunskapen om hur mediciner och läkemedel fungerar
              på äldre mycket begränsad. I de flesta läkemedelsstudier har vi
              en övre åldersgräns på 60 eller 70 år när det gäller att pröva
              läkemedel. Man har också begränsningar när det gäller att pröva
              läkemedel på sköra patienter.
            </seg>
            <seg n="9721d355">
              Det är ju rimligt i den meningen att om det finns risk för människors
              hälsa ska man inte vara med i prövningsgrupper och test.
            </seg>
            <seg n="80c6b2bb">
              Vi måste samtidigt hitta vägar för att få ett samlat grepp på
              hur vi ser till att öka kunskapen om läkemedels effekter på äldre
              och hur läkemedel fungerar för äldre.
            </seg>
            <seg n="d1d07fc2">
              Det är ett gemensamt problem för en rad industrialiserade länder.
              Ylva Johansson hänvisar till den konferens som Nederländerna tog
              initiativ till. I slutdokumentet konstaterar man att inom 25 år
              kommer en tredjedel av de industrialiserade ländernas befolkning
              att vara över 65 år. Det rör sig om 250 miljoner människor.
            </seg>
            <seg n="a8308c89">
              Ylva Johansson håller med om problembeskrivningen och säger att
              hon hoppas att det ska ske en del.
            </seg>
            <seg n="da152fbc">
              Det är ett gemensamt problem och en gemensam utmaning för de
              industrialiserade länderna. Det är bakgrunden till att vi skulle
              vilja se ett gemensamt begrepp på europeisk nivå, precis som man
              har tagit tag i frågan om läkemedel när det gäller barn.
            </seg>
            <seg n="bd1618a1">
              Något som jag tycker är lite tråkigt med Ylva Johanssons svar
              är att det är lite väl defensivt. När det gäller möjligheten att
              agera på EU-nivå säger Ylva Johansson: Min förhoppning är att
              kommissionen förr eller senare ska komma med ett förslag utifrån
              konferensen på Nederländernas initiativ.
            </seg>
            <seg n="ebe47aaf">
              Varför tar inte Sverige ett initiativ? Förslagsrätten ligger
              hos kommissionen, men det finns massor av möjligheter för ett
              enskilt medlemsland att väcka en fråga. Det vore en bra fråga
              för den svenska regeringen att markera och ta initiativ till.
              Man kan trycka på kommissionen, skriva ett non-paper eller hur
              man nu vill ta upp frågan. Man kan faktiskt som enskilt medlemsland
              sätta i gång processen och få i gång arbetet med att säkra äldres
              läkemedelsanvändning.
            </seg>
            <seg n="70657647">
              Ylva Johansson pekar på de möjligheter Läkemedelsverket har att
              göra en del, även om man inte kan få fram tvingande bestämmelser
              eftersom läkemedelsfrågorna är harmoniserade. Ylva Johansson säger
              ingenting om vad regeringen kan göra.
            </seg>
            <seg n="d775c99b">
              Regeringen kan ge uppdrag åt läkemedelsverket att se till att
              öka antalet studier, öka kunskapen och göra just det som beskrivs
              i svaret. Är Ylva Johansson beredd att ge Läkemedelsverket det
              uppdraget?
            </seg>
          </u>
          <note type="speaker" n="ea2ff490">
            Anf. 95 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-15" n="e1d6a241">
            <seg n="8620b5d1">
              Fru talman! Frågan om läkemedel för äldre är angelägen. Så sent
              som förra veckan tog jag upp frågan med sex av mina kolleger inom
              EU. Vi diskuterade läkemedelsfrågan i ett vidare perspektiv, men
              även äldres läkemedel. Den frågan kommer att bli alltmer accentuerad
              de kommande åren när den åldrande befolkningen ökar.
            </seg>
            <seg n="c7e07b5f">
              Kommissionärerna Kyprianou och Verheugen har tillsammans bjudit
              in ett antal både hälso- och näringsministrar, tror jag, till
              ett forum för att diskutera läkemedelsfrågor. Jag har precis svarat
              att jag tänker delta i det forumet. Kanske blir det tillfälle
              att där ta upp de här frågorna.
            </seg>
            <seg n="d059b793">
              Erik Ullenhag tycker att jag ännu hårdare bör driva hur vi ska
              pröva läkemedel på äldre. Jag tror att en ännu viktigare fråga
              än hur vi utprövar läkemedel är hur vi använder de redan utprövade
              läkemedlen. Jag tycker att det är upprörande att vi många gånger
              överförskriver, inte minst för äldre människor. Det visar sig
              nästan alltid vid systematiska genomgångar av läkemedelsanvändning
              för äldre att oerhört många preparat skrivs ut som många gånger
              är motstridiga mot varandra. Det kom uppgifter senast på läkarstämman
              om vilken förfärande stor andel av de äldre som tas in akut på
              sjukhusen på grund av biverkningar eller allvarliga fel på grund
              av läkemedelsanvändning.
            </seg>
            <seg n="8938afde">
              Vi har akuta allvarliga problem som vi kan åtgärda här och nu,
              i svensk sjukvård och svensk äldrevård. Det har den högsta prioriteten
              för mig.
            </seg>
            <seg n="fdcb6c60">
              Det är också bra om vi kan driva på arbetet när det gäller klinisk
              prövning av läkemedlen. Jag ska inte vara passiv i den frågan.
              Men den andra frågan ligger absolut på mitt bord, och den har
              högsta prioritet. Det är en av de frågor där vi har anledning
              att vara mycket otillfredsställda med den situation som råder.
              Det är allvarliga uppgifter som skapar stort lidande för enskilda
              människor.
            </seg>
          </u>
          <note type="speaker" n="77445c2b">
            Anf. 96 ERIK ULLENHAG (fp):
          </note>
          <u who="erik_ullenhag_febdf4" xml:id="i-66ed28a79a8cf574-3" n="75dd9b65">
            <seg n="142a107b">
              Fru talman! Vi delar verkets beskrivning att det stora problemet
              är hur man i dag använder läkemedel för äldre. Jag kommer att
              tjata om det fram till valdagen: Kom igen nu, statsrådet. Se vad
              som har hänt i Norge. Se till att varje äldre människa och varje
              patient får en egen doktor. Det är huvudpoängen i ett husläkar-
              och familjesystem som Läkarförbundet har föreslagit.
            </seg>
            <seg n="a99dd055">
              Jag vill vädja till statsrådet. Det lät inte så kraftfullt när
              statsrådet sade att hon ska delta i diskussionerna på EU-nivå
              kring läkemedelsanvändning och att det kanske blir läge att där
              ta upp frågan om hur vi ska förbättra studierna för äldres läkemedelsanvändning.
              Det är väl bara att åka ned och göra det, statsrådet. Sverige
              kan ibland vara kraftfullt. Din kollega Thomas Bodström är ibland
              lite för kraftfull i EU-samarbetet. Jag skulle vara glad om socialministern
              också var lite kraftfull.
            </seg>
          </u>
          <note type="speaker" n="fa243e8e">
            Anf. 97 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-2947bbaedeb27edc-0" n="e1d6a241" next="i-88ea059179ef577c-0">
            <seg n="9dd601ec">
              Fru talman! Jag kan försäkra Erik Ullenhag att vi kommer att
              ta upp frågorna om äldres läkemedelsanvändning. Jag vidhåller
              min uppfattning att det är ännu mer angeläget och att vi har ännu
              större möjlighet att nå framgång med det vi kan göra här i Sverige,
              ute i landstingen och i kommunerna. Jag hoppas att vi har anledning
              att i riksdagens kammare komma tillbaka till frågan om vad vi
              härifrån kan göra för att se till att systematiska läkemedelsgenomgångar
              blir verklighet så att äldre människor inte tvingas utsättas för
              felaktig medicinering med de allvarliga konsekvenser som det många
              gånger får med fallolyckor eller andra allvarliga skador och tillstånd.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="925a1b4d">
            Ajournering
          </note>
          <note n="b7b021a7">
            Kammaren beslutade kl. 13.27 på förslag av tredje vice talmannen
            att ajournera förhandlingarna till kl. 13.30 då särskild debatt
            om värdetransportrånen skulle äga rum.
          </note>
          <u who="morgan_johansson_folkhalso_o" xml:id="i-88ea059179ef577c-0" n="e1d6a241" prev="i-2947bbaedeb27edc-0">
            <seg n="fdd2718e">
              Återupptagna förhandlingar
            </seg>
          </u>
          <note n="5ed2f482">
            Förhandlingarna återupptogs kl. 13.30.
          </note>
          <note n="24c30f17">
            16 § Särskild debatt om värdetransportrånen
          </note>
          <note type="speaker" n="e8547e70">
            Anf. 98 Justitieminister THOMAS BODSTRÖM (s):
          </note>
          <u who="thomas_bodstrom_justitiemini" xml:id="i-d42ff2f2a17a172d-34" n="25b8a702">
            <seg n="7810d304">
              Fru talman! Ärade ledamöter! Kära publik! Samtidigt som brottsligheten
              fortsättar att minska i Sverige kan vi se den utveckling som ändå
              sker med den organiserade brottsligheten i Sverige liksom i andra
              länder. Detta är någonting som vi redan tidigare har startat arbetet
              med. Vissa saker har gjorts, vissa saker genomförs och vissa saker
              kommer att genomföras. Vi har utvidgat möjligheterna till telefonavlyssning.
              Vi har fattat beslut om utvidgat DNA-register. Vi har arbetat
              med så kallad buggning, ett arbete som snart kommer att kunna
              presenteras. Vi kommer att se till att poliser får arbeta under
              annan identitet. Vi kommer framför allt det kanske mest värdefulla
              vapnet att se till att få en reglering när det gäller trafikdata,
              det vill säga att man ska kunna spåra olika personer till varandra
              genom att kontrollera hur de har varit i kontakt med varandra.
            </seg>
            <seg n="ed89c01e">
              Detta är alltså det arbete som har pågått, och som vi kommer
              att fortsätta med, mot den organiserade brottsligheten en brottslighet
              som i Sverige liksom i andra länder ändrar karaktär. Vi har tidigare
              haft betydligt fler bankrån än i dag i Sverige. Det har det brottsförebyggande
              arbetet klarat av. Vi har också sett en annan utveckling när det
              gäller till exempel guldsmedsaffärer. Men vi har också sett hur
              värdetransportrånen har legat på en väldigt hög nivå i Sverige.
            </seg>
            <seg n="a7689c50">
              Vi kan också se skillnader mot andra nordiska länder. När det
              till exempel gäller värdetransportrån ligger Sverige högt. Danmark
              låg högre i förhållande till antalet invånare förra året, medan
              Finland i princip har inga. Norge har haft samma utveckling som
              Sverige tidigare, men sedan har den gått ned. Finland har å andra
              sidan dubbelt så många mord som Sverige. Norge har 50 % fler mord
              än Sverige. Norge och Danmark har betydligt större problem med
              människohandel. Danmark har i sin tur inte bara många värdetransportrån
              som sagt fler än Sverige förra året utan faktiskt också tio gånger
              fler bankrån. Man kan naturligtvis om man är oseriös välja ut
              ett enda av dessa områden, men det tror jag inte att någon i den
              här debatten kommer att vara.
            </seg>
            <seg n="03fc2813">
              Så ser det ut. Vi måste alltså arbeta dubbelt, dels med den specifika
              fråga vi diskuterar i dag, dels allmänt mot den organiserade brottsligheten.
              När det gäller det sistnämnda ligger naturligtvis ett ansvar på
              regering och riksdag att se till att polis och åklagare får de
              vapen som behövs.
            </seg>
            <seg n="8c79d9c9">
              När det gäller värdetransportrånen kan vi jämföra med till exempel
              Norge, där man kunnat se denna kraftiga minskning, och titta på
              vilka åtgärder som har vidtagits. Detta har undersökts noga av
              polisen, och man kan konstatera att den stora förändringen inte
              är brottsligheten i sig utan just det brottsförebyggande arbetet.
              Det har kunnat konstateras att man har en helt annan hantering
              av pengar, en helt annan teknik och ett helt annat sätt att förhålla
              sig både när det gäller transporterna till bankomaten och arbetet
              vid bankomaten.
            </seg>
            <seg n="79919cae">
              Nu har värdetransportbolagen själva vidtagit flera åtgärder och
              vidtar just nu flera åtgärder. Vi får fortlöpande information
              om det arbete som pågår. Jag kan bara säga att jag inte ifrågasätter
              deras ansträngningar att komma till samma nivå som till exempel
              Norge har, och jag är också säker på att man kommer att göra det.
            </seg>
            <seg n="3ee43327">
              Men det löser inte alla våra problem. Även om man får ned den
              brottsligheten kommer det att fortsätta att behövas åtgärder för
              att bekämpa den grova organiserade brottsligheten, som i vissa
              fall dessutom är internationell. När det gäller det arbetet görs
              naturligtvis mycket från polisens sida. Man har organiserat sig
              när det gäller den här typen av brottslighet. Det gäller att utveckla
              det samarbetet runtom i Sverige men också att fortsätta att arbeta
              internationellt.
            </seg>
            <seg n="ac1ab2aa">
              För vår egen del har vi alltså genomfört flera saker, som ni
              väl känner till. Vi har också fått kritik i år för att vi går
              för långt och vidtar för hårda åtgärder. Vi har dock sagt att
              vill vi verkligen komma till rätta med den organiserade brottsligheten
              så måste vi vidta de här åtgärderna. Då får inte de misstänkta
              kriminellas enskilda integritet gå ut över brottsoffrens integritet.
              I den avvägningen tycker jag att valet är lätt.
            </seg>
            <seg n="873e1613">
              Vi fortsätter därför att i EU driva frågan om kartläggning av
              mobiltelefoni, ett vapen som har visat sig oerhört betydelsefullt
              bland annat just när det gäller bekämpningen av värdetransportrån.
              Flera fall har kunnat klaras upp genom den här tekniken. Nu ska
              Europaparlamentet rösta om detta i morgon. Det är möjligt att
              de röstar ja; annars är 25 regeringar ändå överens om att driva
              frågan vidare. Det kommer vi att göra. Vi har drivit den från
              svenskt håll, som ni känner till, tillsammans med Storbritannien.
            </seg>
            <seg n="723c8f82">
              Lite underligt är det att det ändå finns partier, som Moderaterna
              och Centern, som inte anser att vi ska ha den här tekniken. Det
              vore bra om vi nu fick en förklaring till varför polis och åklagare
              i framtiden inte ska kunna få använda sig av kartläggning av mobiltelefoni
              och e-post när det har visat sig så effektivt i bland annat kampen
              mot värdetransportrån. I dag sitter det människor i fängelse tack
              vare just den här tekniken.
            </seg>
          </u>
          <note type="speaker" n="0014db63">
            Anf. 99 BEATRICE ASK (m):
          </note>
          <u who="beatrice_ask_084111" xml:id="i-b148b3ed8958bc08-0" n="315b147c">
            <seg n="3cb737f2">
              Fru talman! Sverige är i många avseenden ett unikt land, alldeles
              fantastiskt och underbart. Vi har lucia med sånger och traditioner.
              Jag hoppas att alla här i kammaren och alla som lyssnar på debatten
              har fått njuta av vacker sång, kaffe och lussekatter på morgonen,
              eller kanske risgrynsgröt på dagis. Det är unikt, och det är väldigt
              mycket Sverige.
            </seg>
            <seg n="59221e58">
              Men Sverige är också annorlunda i andra avseenden. I dag debatterar
              vi den rad av värdetransportrån som varit, 35 stycken bara under
              innevarande år. Visst förekommer dessa rån också i andra länder,
              men med hänsyn tagen till folkmängden var Sverige det land i Europa
              som blev av med näst mest pengar genom värdetransportrån förra
              året. Bara Irland hade det värre.
            </seg>
            <seg n="b9d80d99">
              Sverige ligger på fjärde plats i Europa när det gäller antalet
              rånattacker mellan 1998 och 2004. Det är inte en hedrande placering.
              Det är ett misslyckande.
            </seg>
            <seg n="560fb1f1">
              Justitieministern gjorde några små jämförelser med omvärlden
              i sitt inledningsanförande. Nog finns det anledning att vidga
              vyerna och se på hur man i andra länder hanterar denna typ av
              kriminalitet och på vilket sätt man har arbetat för att nå framgångar
              som vi inte ens är i närheten av.
            </seg>
            <seg n="3ff31cc1">
              Nu är Sverige inte unikt bara därför att vi har ovanligt många
              värdetransportrån. Det intressanta är också att i Sverige är det
              ingen som har ansvar för uppenbara problem. Det gäller inte bara
              i denna fråga. I Svenska Dagbladet i morse läste jag att tjänstemännen
              på UD fortfarande inte kan komma överens om vem som har ringt
              vart och vem som har haft ansvaret i den soppa som Medborgarkommissionen
              har redovisat. Över huvud taget verkar det aldrig finnas någon
              som vill ta ansvar för sitt område eller sin verksamhet.
            </seg>
            <seg n="4f137344">
              När värdetransporter upprepade gånger har mötts av organiserade
              personer med automatgevär och sprängämnen, när motorvägar dekorerats
              med anglar som punkterar däcken och medför livsfara för alla trafikanter,
              när många bilar satts i brand och människor som utför sitt jobb
              hotats till livet anser inte justitieministern att polisen har
              en särskild uppgift utan skyller helt sonika på värdetransportföretagen.
              Polisen, som har kritiserats för senfärdighet i flera fall, skyller
              i sin tur också på tranportörerna.
            </seg>
            <seg n="395e3d00">
              En av de unga män som dömts för den här typen av brott fick ett
              helt uppslag i tidningen där han bland annat svarade på frågan
              när det gick snett. Någon gång när jag var liten, sade han. Jag
              såg inte några andra möjligheter.
            </seg>
            <seg n="1fecaf6e">
              Fast frågan vad omgivningen skulle ha gjort visste han inte svaret
              på. Socialen, sade han, gjorde i alla fall ingenting. Han förklarade
              att drivkraften är pengar och spänningen, kan man förmoda. Men
              något ansvar för det han hade gjort verkade han inte känna.
            </seg>
            <seg n="74248a33">
              Fru talman! Det personliga ansvaret, flera aktörers ansvar, måste
              sättas på plats om vi ska få stopp på den grova kriminaliteten
              i Sverige. Om justitieministern, regeringen, riksdagens partier,
              polisen, kriminalvården, bankerna, transportörerna och handeln
              gör gemensam sak och tar itu med åtgärder på vars och ens områden
              väger också de 50, 100 eller kanske ett par hundra grovt kriminella
              personerna som ägnar sig åt detta ganska lätt. Det räcker faktiskt
              inte med några samtal mellan ministern och Securitas, ett par
              uttalanden av ledande poliser eller ens en debatt i kammaren som
              i dag. Det behövs ett samlat, målmedvetet och uthålligt program
              och många initiativ. Jag påstår att det programmet saknas. Polisen
              har tillsatt en aktionsgrupp. Jag hoppas att den har kraft. Länspolisen
              i Helsingfors arbetar i ett projekt. Jag hoppas att det får fortsätta.
              Projekten avslutas hela tiden och det kommer nytt. Man vet aldrig
              hur det är från ett år till ett annat. Branschen gör investeringar
              och jobbar med rutinerna. Det är förstås nödvändigt. Thomas Bodström
              skryter lite grann om några propositioner som är på väg fram.
              Det är väl bra. Vi har diskuterat buggning så länge jag har varit
              aktiv i Moderaterna. Det är faktiskt inte kort tid. Men det är
              väl bra om det kommer fram förslag som går att använda.
            </seg>
            <seg n="e6428456">
              Jag tänker inte i det här inlägget bemöta att det finns invändningar
              mot delar av de förslag som regeringen har presenterat. Men som
              sammantagen rad av initiativ kan inte ens de propositioner som
              har kommit vara särskilt mycket att skryta med. I vart fall har
              tio års socialdemokratiskt ansvar på området inte lett till att
              Sverige har hamnat i ett bättre läge i jämförelse med andra länder.
            </seg>
            <seg n="1599b8ec">
              Varför tar inte regeringen ett helhetsgrepp på problemen? Värdetransportrånen
              är ett hot mot demokratin och säkerheten i landet. Om inte pengar
              kan komma ut till människor så att de kan köpa mjölk och kläder,
              om vi inte kan köra säkert på vägarna, om vi låter fler och fler
              unga göra karriär som kriminella, undergrävs vitala delar av ett
              anständigt samhälle. Vi moderater skulle, om vi fick bestämma,
              försöka åstadkomma ett samlat tufft aktionsprogram. Justitieministern
              kan förvänta sig att Moderaterna kommer att ställa upp på alla
              delar om det, mot förmodan, skulle visa sig att ni har kraft att
              sätta fart på ett sådant redan under våren.
            </seg>
            <seg n="23be94b1">
              Nu får det vara nog. Människor i det här landet har tröttnat,
              och det är farligt att inte agera nu.
            </seg>
          </u>
          <note type="speaker" n="c8661bba">
            Anf. 100 JOHAN PEHRSON (fp):
          </note>
          <u who="johan_pehrson_2d741c" xml:id="i-84725cc652ced3a9-0" n="f8465eb2">
            <seg n="3e4cbc9b">
              Fru talman! De två människorna låg och skakade av rädsla på golvet.
              Rikoschetterna från kulorna for omkring i det lilla rummet.
            </seg>
            <seg n="23fd7133">
              Det här är en interiör från ett säkerhetsrum i en bank som är
              skrämmande att se. Det är en filmupptagning från den kamera i
              det rum där dessa människor fick sina liv förstörda. Utanför rummet
              står två personer som ömsom håller i yxa, kofot och automatvapen
              och pressar sig in för att råna dessa personer och råna värdetransporten
              med pengar som ska laddas i bankomaterna.
            </seg>
            <seg n="5b8c5f13">
              I samma hus låg närpolisen på orten, men ingen kom till undsättning.
              I närmare tio minuter höll de på att skjuta och hugga sig in för
              att sedan åka i väg med bytet.
            </seg>
            <seg n="f08e2f69">
              Det säger sig självt att det här är en mycket allvarlig verksamhet,
              en mycket grov brottslighet, som leder till att många människor
              får sina liv förstörda. Det sker till en stor kostnad för samhället.
              Dessutom påstår jag att dessa brott är självinspirerande och självgenererande.
              Eftersom det är en alldeles för låg uppklaringsprocent och människor
              ofta kommer undan med belopp på upp till en halv miljard eller
              ännu mer från dessa rånbyten borta! är det en tragiskt lönsam
              verksamhet.
            </seg>
            <seg n="8185eece">
              Jag diskuterade tidigare i morse i radio med den före detta värdetransportrånaren
              Liam Norberg. Det finns massor av åtgärder som är nödvändiga att
              vidta. Vi måste återskapa hela det förebyggande arbetet i Sverige
              för att få unga människor att inte hamna i kriminalitet och komma
              längre och längre upp i den näringskedja som den grova organiserade
              brottsligheten består av. Det handlar om att återskapa sunda värderingar
              hos människor som har hamnat i en situation där det inte finns
              några sunda värderingar utan bara sjuka och dåliga förebilder.
            </seg>
            <seg n="998a762f">
              Dessutom finns det självklart en del tekniska saker vi kan göra.
              Vi kan stödja en smartare och mer begåvad kontanthantering i vårt
              samhälle. Företaget Banqit arbetar just nu i praktiken med sitt
              första projekt med en smart bankomat. Företag sätter in pengar
              i bankomaten, och sedan kan pengar tas ut från bankomaten. Det
              är mycket smartare än att sätta in pengar för att pengarna sedan
              ska köras till Riksbanken och räknas. Sedan ska pengarna köras
              tillbaka till nya bankomater. Detta exponerar kontanterna för
              stora risker.
            </seg>
            <seg n="e39dbc38">
              Självklart kan värdetransportörerna göra mycket för att förbättra
              säkerheten. Statistiken är inte så smickrande för dem heller.
              Det finns faktiskt frågetecken.
            </seg>
            <seg n="cbf385db">
              Men, fru talman, jag tycker att regeringen lite väl mycket pekar
              på andras ansvar och inte på sitt eget ansvar. Det är kanske inte
              första gången man gör det. Det är någon annans fel. Det är allas
              vårt ansvar att det finns människor som rånar värdetransporter.
              Jag känner inte så. Det finns massor av människor som tittar på
              debatten i dag eller på annat sätt tar del av den som säger: Jag
              är inte ansvarig för värdetransportrånen. Det är inte allas ansvar.
            </seg>
            <seg n="80b1ced9">
              Jag tror att man måste vara ganska rak och säga det som ibland
              är obehagligt, nämligen att det här handlar tydligt om en ökad
              upptäcktsrisk, en ökad uppklaringsrisk, men också en ökad risk
              för lite längre tids inlåsning. Det är en för lönande kalkyl för
              de personer som vill ägna sig åt den här verksamheten, det vill
              säga att råna värdetransporter på väg eller inne i banker. Det
              ger en enormt hög avkastning till en ganska låg risk.
            </seg>
            <seg n="5bce3de8">
              Det finns en rad strukturella problem som vi i Folkpartiet liberalerna
              skulle vilja förändra när vi får chansen. Jag tror att styrningen
              av våra brottsbekämpande myndigheter måste bli bättre. Det måste
              vara tydligare i regleringsbrev till alla myndigheter att fokus
              är på den grova organiserade brottsligheten och vilka prioriteter
              som ska göras där.
            </seg>
            <seg n="31e9fd3b">
              Det går att göra mer för att på polisnivå få mer kraft. I dag
              finns 21 myndigheter, varav flera myndigheter inte har kraft att
              agera mot den grova brottsligheten.
            </seg>
            <seg n="cf89fba8">
              Vi saknar i Sverige ett nationellt underrättelsecentrum för de
              brottsbekämpande myndigheterna som kan samla underrättelser och
              information för att kartlägga och bekämpa grupperna. Det är ett
              under att det saknas i dag. Det vill vi se.
            </seg>
            <seg n="e18c7591">
              Vi måste se lite nya verktyg för polisen. Vi har pratat om buggning.
              Det är på gång, och det välkomnar jag. Det ska användas mycket
              restriktivt och bara för den grova brottsligheten. Jag ser gärna
              att man kommer vidare på vägen med infiltration, att polisen får
              större möjligheter att komma in i organisationerna och knäcka
              dem inifrån. Det finns en rad aktuella exempel.
            </seg>
            <seg n="f4523dea">
              Jag tror också att man måste titta på de straffrättsliga värdena.
              Vi har för lågt straff för grovt vapenbrott i dag. Det är för
              enkelt och billigt att springa omkring med skarpladdade vapen
              i samhället. Vem går omkring med ett illegalt skarpladdat vapen
              i dag om man inte tänker använda det för brott? Jag känner ingen.
            </seg>
            <seg n="5b2d34ec">
              Vi måste se över själva straffvärdet för dem som förbereder och
              gör försök till grova rån. Det renderar i dag korta straff. Om
              man då inte åker fast är det sannolikt att man är beredd att ägna
              sig åt verksamheten.
            </seg>
            <seg n="93371bcc">
              Man ska titta på straffvärdet totalt för den grova organiserade
              brottsligheten. Det är skillnad mellan en människa som ensam begår
              ett brott i desperation på grund av en skuldfälla eller spel-
              eller missbruksproblem och personer som rent kalkylerat ägnar
              sig åt en verksamhet som går att ut på att ibland också skörda
              människoliv i deras iver att komma över pengar som inte är deras
              egna och med total hänsynslöshet till andra.
            </seg>
            <seg n="8c9d1715">
              Fru talman! Jag skulle vilja att regeringen tog ansvar själv
              och funderade över vilka åtgärder som kan vidtas, inte minst på
              straffrättsområdet. Det handlar i slutändan om en kalkyl för dessa
              människor. Det måste vara en kalkyl som blir sämre för dem i framtiden.
            </seg>
          </u>
          <note type="speaker" n="e390ea92">
            Anf. 101 PETER ALTHIN (kd):
          </note>
          <note n="21139bdd">
            Fru talman! Kolleger! Närvarande! Frånvarande! Alla åhörare och
            justitieministern!
          </note>
          <u who="peter_althin_61d03b" xml:id="i-6a3cdd46cab58989-0" n="fa0d6b74">
            <seg n="cd68e696">
              Vi ska debattera värdetransportrånen. Jag undrar om jag hörde
              rätt, fru talman, när justitieministern, som jag tyckte, sade
              att det blir en oseriös debatt om man plockar ut ett enda brott
              och diskuterar det och inte ser helheten. Jag hoppas att jag hörde
              fel och att Thomas Bodström får ändra sig. Det kan inte vara så
              att han menar allvar med att säga att vi inte kan ta ut en specifik
              brottstyp och diskutera den. De här värdetransportrånen är ju
              ur många aspekter ett samhällsproblem, ett samhällshot, skulle
              man kunna säga. Det kan bli problem med kontantförsörjningen,
              och penningförsörjningen kan också fungera på ett så dåligt sätt
              att det påverkar handeln och ekonomin i Sverige.
            </seg>
            <seg n="401a06ac">
              Just för att Thomas Bodström säger att vi inte kan plocka ut
              ett enskilt brott så ska jag göra det. Det gör jag med en viss
              tillfredställelse eftersom det är det debatten handlar om. Jag
              ska ge en liten kort bakgrund för att visa vad vi pratar om egentligen.
              De här värdetransportrånen är speciellt uppmärksammade, kan man
              säga, av medborgarna, för många av dem är så spektakulära. Det
              hittills största ägde rum för ett par år sedan. Det var det så
              kallad Arlandarånet, där 40 miljoner blev bytet. Ingen är fälld
              till ansvar. Förundersökningen är nedlagd. En person är mördad
              som en effekt av det här rånet, och jag tror också att någon person
              sitter dömd i Finland för det mordet.
            </seg>
            <seg n="8bea90f8">
              Sedan har vi Akallarånet, för att förflytta oss till 2005, i
              närtid, det som Thomas Bodström tycker att det är lite oseriöst
              att plocka fram. Vi har värdetransportrånet i Hallunda, där rånarna
              tände eld på ett antal bilar och kastade ut små grejer på vägen
              så att inte bilar kunde köra. E 4:an spärrades av under timmar
              medan bilar brann på platsen. Det var i augusti. I september var
              det ytterligare rån och rånförsök. I oktober var det ett ganska
              avancerat rån i Helsingborg, Thomas Bodström, som jag tycker att
              det finns all anledning att peka på. I november, på E 6:an, sprängde
              man bort dörren på en väktarbil. Man rånade man ska jag inte säga
              en värdedepå tillhörande Securitas i Jönköping. Det var också
              i november. I december, som ju är den månad som vi just nu befinner
              oss i, har det varit rån mot en värdetransport i Skärholmens centrum.
            </seg>
            <seg n="6c28f625">
              Man kan inte bara säga att vi inte ska ägna oss åt det här, att
              det finns andra typer av brott där det fungerar bättre i Sverige
              jämfört med andra länder. Här fungerar det dåligt. Vi i Sverige
              vill ju vara bäst. Vi vill ligga i topp på olika listor. Men att
              ligga i topp på rånarlistan, Thomas Bodström, känns ju inte särskilt
              tillfredsställande. Och det gör vi. Vi ligger, som någon redan
              har sagt, på fjärde plats i Europa. Det är bara England, Frankrike
              och Polen som har fler värdetransportrån.
            </seg>
            <seg n="15d75dd9">
              Vi ligger också på fjärde plats på listan när det gäller storleken
              på pengasummorna som rånarna har kommit över. Och bara 30 %, tror
              jag, av värdetransportrånen klaras upp. Detta är ju det problem
              som vi diskuterar här, Thomas Bodström, och som vi måste ta på
              allvar. Vi har alltså ett stort antal värdetransportrån och en
              mycket liten del som klaras upp. Ingen kan ju vara nöjd. Ingen
              kan ens en gång vara stolt över att vi ligger fyra på den här
              skalan.
            </seg>
            <seg n="6010939f">
              Dessutom är det i de allra flesta fall, nästan 100 %, så att
              det finns vapen inblandade. Det är enhandsvapen, automatvapen,
              hagelgevär you name it . Det finns mer illegala vapen i Sverige
              nu än på mycket länge eller någonsin, vågar jag påstå. De rasar
              in från Balkan och andra ställen. Detta är en mycket allvarlig
              situation. Och som en följd av denna allvarliga situation tvättas
              pengarna nu på de statliga kasinona, där rånarna vräker ur sig
              pengarna och då får dem tvättade.
            </seg>
            <seg n="7861cd10">
              Det här problemet har jag vissa lösningar på, Thomas Bodström.
              Jag vet inte om jag hörde rätt från början vad du sade. Men jag
              tänkte ge dig möjlighet att försöka hitta svaren själv, så ska
              jag ge dig lite hjälp så länge du sitter kvar. Man kan konstatera
              att det är en fullständigt oacceptabel situation i Sverige, och
              en fråga som jag vill kasta ut i detta första anförande är: Varför
              är Sverige i topp i den här brottstypen jämfört med andra nordiska
              länder? Det vill jag gärna ha ett svar på, för det är utgångspunkten
              när det gäller hur vi ska komma till rätta med det här problemet.
              Vi ska också, vilket jag ännu inte har hört så mycket om, tala
              om de brottsförebyggande åtgärderna. Vi kan inte bara gå på de
              tekniska lösningarna. Hur kan vi förhindra att unga människor
              hamnar som rånare i Sverige? Jag ska ge dig några svar i mitt
              nästa anförande.
            </seg>
          </u>
          <note type="speaker" n="a57212b4">
            Anf. 102 ROLF OLSSON (v):
          </note>
          <u who="rolf_olsson_2d3bf9" xml:id="i-3180a960a990d31c-0" n="57ce8902">
            <seg n="8590040c">
              Fru talman! Alla inser vi ju att värdetransportrån är ett mycket
              allvarligt brott som innebär hot mot liv och hälsa för enskilda
              såväl som hot mot viktiga led i en fungerande ekonomi. Då är frågan
              vad vi gör åt detta. Några debattörer har, som de har för vana
              att göra, talat om kraftigt höjda straff som det huvudsakliga
              medlet för att bekämpa rånen. Vänsterpartiet tror inte att en
              politik för höjda straff och repressiva åtgärder är den bästa
              och mest verksamma politiken för att bekämpa denna brottslighet.
              Det blir mycket av symbolpolitik och inget som i grunden kommer
              att hjälpa samhället att bli kvitt värdetransportrånen eller andra
              former av brott mot kontantförsörjningen. De personer som utför
              den här typen av grova rån avstår inte från dessa allvarliga brott
              för att straffet höjs. De stora vinster som brotten kan medföra
              för förövarna innebär en så stor lockelse att risktänkandet kan
              trängas undan.
            </seg>
            <seg n="4894e0dd">
              Fru talman! Det är andra faktorer som Vänsterpartiet menar behöver
              stå i förgrunden. Ett avgörande område som jag tycker behöver
              diskuteras är näringslivets och branschens ansvar för att hanteringen
              sker under så säkra former som möjligt. Jag vill erinra om att
              många bankrån ju också varit oerhört omdiskuterade och oerhört
              våldsamma. Men där kan vi se en förändring. Det är också så att
              antalet bankrån har minskat sedan mitten av 90-talet. Enligt Brå
              är en högre grad av säkerhetstänkande hos bankerna den huvudsakliga
              förklaringen till den här minskningen av antalet bankrån. Vänsterpartiet
              tror att det är den vägen, med i första hand branschens egna åtgärder,
              som måste gå först, som är mest effektiv även när det gäller att
              minska värdetransportrånen.
            </seg>
            <seg n="cb3cefc9">
              Vi har kunnat ta del av olika detaljer i samband med nyhetsrapporteringen
              om vilka åtgärder som kan sättas in. Vi har sett väskor med färgampuller,
              och de här väskorna är också försedda med spårsändare. Det är
              lite förvånande att de här åtgärderna kommer som nyheter. Väskorna
              har funnits i många år och faktiskt också använts av vissa värdetransportföretag
              i Sverige. Men de är dyra, och andra företag har därför inte använt
              dem. Det är svårt att se det på annat sätt än att man har konkurrerat
              genom att erbjuda lägre säkerhet. Det är naturligtvis orimligt.
              Det måste gå att ställa krav på näringen att ta ett effektivt
              ansvar för säkerheten vid transporter av de här mycket stora värdena.
              Samhället har givetvis ett ansvar för att bekämpa brott, men branschens
              eget ansvar och egna åtgärder måste komma först. Det handlar som
              sagt såväl om säkerheten för personalen som om en fungerande kontantförsörjning.
            </seg>
            <seg n="a0288724">
              Fru talman! Näringslivets ansvar är en viktig nyckel. Det var
              detta som också Arbetsmiljöverket satte fokus på när de införde
              ett stopp för värdetransporterna. Man talade just om användande
              av säkra väskor men också om variation av rutiner, färdvägar och
              tider. Man talade om säkra rutiner och lösningar för överförande
              av värde till bilarna, om att begränsa värdet per bil och om att
              inte använda sig av ensamarbetande väktare vid transporter. Det
              Arbetsmiljöverket kräver är något som vi i Vänsterpartiet självklart
              tycker är utgångspunkter i det fortsatta arbetet. En annan självklar
              utgångspunkt är att det inte ska vara möjligt att konkurrera med
              bristande säkerhet.
            </seg>
            <seg n="4cdfdbd4">
              Kanske kan en väg vara att införa ett särskilt auktoriseringssystem
              för värdetransportföretagen liknande det som har införts på Irland.
              I det systemet är det inte tillåtet för banker att använda sig
              av oauktoriserade transportföretag.
            </seg>
            <seg n="e1f91830">
              Vi behöver också diskutera hur vi kan minska riskerna för rån
              genom att samhällets kontantberoende minskar. Det kan man göra
              antingen genom att vidta åtgärder för att uppmuntra korthandeln
              eller genom att vidta åtgärder för att begränsa kontanthandeln.
              Det har bland annat diskuterats att man ska avskaffa höga sedelvalörer.
            </seg>
            <seg n="77411e55">
              Vänsterpartiet påstår sig inte ha några färdiga lösningar men
              anser att dessa frågor bör belysas ytterligare. Det finns all
              anledning att fundera över utredningar på detta område. Hänsyn
              måste självklart tas till människor som är ovana att använda andra
              betalningssätt än kontantbetalning. Självklart är vi också medvetna
              om att man måste väga in hur större förändringar påverkar handeln.
            </seg>
          </u>
          <note type="speaker" n="bde857ec">
            Anf. 103 VIVIANN GERDIN (c):
          </note>
          <u who="viviann_gerdin_444e1c" xml:id="i-43d02b2875dca8af-0" n="8ed021fe">
            <seg n="2ddcbd9d">
              Fru talman! Ledamöter och åhörare! Under de senaste åren har
              rånen av värdetransporter ökat dramatiskt i Sverige. Och det finns
              stor anledning att rikta uppmärksamhet på den utvecklingen.
            </seg>
            <seg n="704df2ab">
              Vi har tidigare här hört att Sverige intar en fjärdeplats inom
              Europa vad gäller antalet rån mot just värdetransporter. Vårt
              land är därmed ett av de mest utsatta länderna. Detta framgår
              i en rapport som har presenterats av de svenska bevakningsföretagens
              organisation Sweguard.
            </seg>
            <seg n="da31b553">
              Rånen mot värdetransporterna har dessutom blivit mycket brutala,
              och de innebär faktiskt livsfara för berörd personal, för polis
              men också för den stora allmänheten. Dessutom uppstår stora kontantförluster
              i samhället efter dessa välplanerade rån. Sverige är också det
              land i Europa som har blivit av med näst mest pengar under 2004,
              om vi tar hänsyn till befolkningen i vårt land.
            </seg>
            <seg n="77359c77">
              Sverige betecknas som rånarnas paradis. Bristen på poliser samt
              våra arbetsmetoder medför att de kriminella kan planera grova
              brott ganska ostört. Och efter att brotten har genomförts är risken
              för uppklaring av brotten ganska liten.
            </seg>
            <seg n="2d68e0d3">
              Rånen mot värdetransporterna som ombesörjer penningförsörjningen
              i landet drabbar faktiskt hela samhället. Risken för brist på
              pengar kan också lamslå handeln. Under hösten har vi kunnat uppleva
              en brist på pengar på grund av stängda bankomater.
            </seg>
            <seg n="85f9a064">
              På flera håll hävdas att Sverige har blivit ett attraktivt land
              att begå brott i. De kriminella är tilltalade av vårt öppna samhälle
              att polisernas insatser är så begränsande samt att straffen i
              Sverige är låga i jämförelse med straffen i flera andra länder.
            </seg>
            <seg n="f573e96a">
              Det är dessutom känt att uppklaringsprocenten när det gäller
              begångna brott är ganska låg. Det är mycket oroande att de kriminella
              inom landet, men även kriminella från andra länder, kalkylerar
              med att brott i Sverige kan vara lönsamma.
            </seg>
            <seg n="ff3d6642">
              I förhållande till våra närmaste grannländer Norge, Danmark och
              Finland ligger vi mycket risigt till. I Sverige genomfördes 224
              värdetransportrån. Under samma period skedde endast fyra i Finland.
              Vad har man gjort i Finland som vi i Sverige inte klarar av att
              göra?
            </seg>
            <seg n="abffd1cf">
              Brottsutvecklingen på detta område är alltså ett allvarligt problem.
              När antalet rån minskar i andra länder ökar de i Sverige. Det
              är därför befogat att fråga justitieministern: Vilka åtgärder
              kommer ministern att presentera för oss här i dag?
            </seg>
            <seg n="01d28e88">
              Från Centerpartiets sida anser vi att det är viktigt att granska
              vilka organisations- och ansvarsförändringar som rör den dagliga
              penninghanteringen som har gjorts under åren och även dra slutsatser
              av de genomförda förändringarna. Vilken roll har Riksbankens agerande
              i det som nu sker? Vilken betydelse har det att Riksbanken i dag
              har ett mindre antal värdedepåer? Tidigare fanns det en i varje
              län. Konsekvenserna av färre depåer är tydliga för oss alltfler
              penningtransporter sker, och alltmer kontanter transporteras på
              våra vägar. Efter den 30 juni nästa år kan det bli ännu färre
              värdedepåer om avvecklingen av mynt- och sedelkontoren i Malmö
              och Härnösand fullföljs.
            </seg>
            <seg n="e047ba76">
              Den andra frågan är: Vilken betydelse har det att ansvaret för
              värdetransporterna successivt har förskjutits från Riksbanken
              ut till värdetransportföretagen och detta i kombination med polisens
              begränsade resurser för poliseskort?
            </seg>
            <seg n="3c706cf3">
              Att brott aldrig får löna sig måste vara vår gemensamma hållning
              från riksdagen. Men för att nå det målet när det gäller rån mot
              värdetransporter måste fler och kraftfullare åtgärder vidtas.
              Naturligtvis måste man också förebygga rån och öka uppklaringsprocenten.
              Det krävs också fler åtgärder för att undersöka vad som sker utanför
              polisens område just när det gäller ansvarsfrågor och organisation.
            </seg>
            <seg n="9b64226d">
              Jag vill därför ställa en fråga till justitieministern även på
              detta område, det som ligger utanför polisområdet: Förs det några
              samtal när det gäller organisationer som står vid sidan om och
              som faktiskt kräver ökade insatser just från polisens sida?
            </seg>
          </u>
          <note type="speaker" n="1940e104">
            Anf. 104 LEIF BJÖRNLOD (mp):
          </note>
          <u who="leif_bjornlod_8cb7a2" xml:id="i-867e992dd7be3ad6-0" n="7ef8aebe">
            <seg n="7b881058">
              Fru talman! Kära kolleger! Justitieministern! Jag tycker att
              dessa särskilda debatter är väldigt spännande eftersom vi då får
              hålla oss till ett ämne.
            </seg>
            <seg n="7bdd4e45">
              Men jag ska börja med att kommentera lite grann av det som Beatrice
              Ask sade om lucia. För egen del har jag inte firat lucia. Jag
              firar alltid lusse och har alltså inte några traditioner med anledning
              av det katolska helgonet från Syrakusa. Detta var min folkbildardel.
            </seg>
            <seg n="120495f0">
              Thomas Bodström började med att tala lite grann om den repressiva
              lagstiftningen och gav oss en lång lista över precis de åtgärder
              som vi helt nyligen har vidtagit. Han kommenterade det hela med
              att säga att detta faktiskt var riktat mot den grövre brottsligheten.
              Men när vi diskuterade dem tidigare var det terrorismbekämpning
              som vi ansåg vara det viktiga skälet till att göra det. Det verkar
              som om man har flyttat fram positionerna. Jag har ingenting emot
              det. Den tekniska utvecklingen är sådan att vi måste följa med
              i fråga om detta.
            </seg>
            <seg n="2b9fa22c">
              Däremot vill jag slå vakt om enskilda människor som inte är misstänkta
              för brott och att deras integritet ska skyddas. Jag ser att detta
              naggas i kanten.
            </seg>
            <seg n="881d31fc">
              Jag tycker också att denna lagstiftning mot den grova brottsligheten
              kommer väldigt snabbt på bordet här i riksdagen. Under tiden arbetar
              Integritetsskyddskommittén. När den lägger fram sitt betänkande
              är de flesta lagarna redan införda. Det tycker jag innebär att
              man har lite bråttom.
            </seg>
            <seg n="3b2fa917">
              Men, som sagt, det är värdetransportrån som är ämnet för dagen.
              Det är onekligen Sveriges riksbank och vi som har ansvar för kontantförsörjningen
              i samhället. Det är viktigt att kontanthanteringen fungerar. I
              annat fall kan vi i olika krissituationer hamna i mycket svåra
              situationer om människor inte har tillgång till pengar.
            </seg>
            <seg n="c8aa62a9">
              Detta ansvar har Riksbanken och vi lagt över på olika entreprenörer.
              Dessa företag sköter dessa värdetransporter. Och det är alltså
              mycket pengar som finns på vägarna.
            </seg>
            <seg n="9cac552e">
              Viviann Gerdin nämnde vikten av att ha dessa värdedepåer och
              att de skulle kunna finnas överallt. I händelse av en katastrof
              eller krissituation är det viktigt att människor har tillgång
              till dessa pengar.
            </seg>
            <seg n="063df875">
              Nu kan man titta på ett par olika detaljer. Det ena är: Hur ska
              samhället klara av kommersen, hanteringen och handeln? Det finns
              olika vägar. Vi har möjligheten att ändra kontanthanteringen här
              i landet, vilket redan har nämnts av tidigare talare, genom att
              man använder kort eller någon annan form av värdebevis. Checkar
              användes under en tid, vilket naturligtvis var besvärligt, men
              det fungerade i alla fall.
            </seg>
            <seg n="4e184959">
              Det har redan konstaterats här att vi ligger i topp när det gäller
              värdetransportrån jämfört med andra länder. Vad är skillnaden?
              I huvudsak handlar det om tekniska lösningar. Dessa tekniska lösningar
              har gjort att utbytet av ett värdetransportrån har minskat. Det
              är ingen idé att komma med missfärgade eller förstörda sedlar.
              Då blir man genast misstänkt.
            </seg>
            <seg n="c8f212b6">
              Jag skulle vilja dela upp den här frågan på lite olika sätt.
              Det är tekniskt möjligt i dag att genomföra ett värdetransportrån.
              Det är låg uppklaringsprocent, och det finns avsättning för bytet
              man kan använda det man stulit.
            </seg>
            <seg n="d90de949">
              Sett till de tre punkterna tror jag att lösningarna torde ligga
              i det tekniska och i att vi får fler brott uppklarade. Här kommer
              vi in på resursfrågor och på de olika instrument som Thomas Bodström
              pratade om.
            </seg>
            <seg n="c1f6b7b8">
              Avsättningen av bytet är naturligtvis en fråga som vi borde titta
              lite närmare på. Däremot kan jag inte på något sätt dela Johan
              Pehrsons uppfattning att hårdare straff skulle hjälpa. När sitter
              man och kalkylerar på huruvida man får sex månader mer eller mindre,
              eller kanske ett år, för ett bankrån om det nu inte är så att
              Johan Pehrson absolut vill ha dödsstraff eller om han vill ta
              till någon annan form av repressiva åtgärder som verkligen får
              folk att avstå från att begå brott?
            </seg>
            <seg n="8698c574">
              Historiskt har man haft de mest grymma straff som tänkas kan,
              men de har aldrig avskräckt. Två eller tre år hjälper inte i det
              fallet. Människor sitter inte och klart kalkylerar med riskbedömningar
              inför att begå den här typen av brott. Det där finns snarare på
              kontoren och bland ekobrottslingarna. Där kan jag mycket väl tänka
              mig att ett sådant avvägande kan ha betydelse men knappast när
              det handlar om människor för vilka det tidigare gått snett i samhället
              och för vilka desperationen är styrande.
            </seg>
            <seg n="069a8207">
              Jag tror att förebyggande åtgärder är väldigt viktigt. Det gäller
              inte enbart vid värdetransportrån, utan vid alla typer av brott
              är detta livsviktigt.
            </seg>
            <seg n="81c54e4c">
              Sedan vill jag bara påpeka att jag inte menar att Johan Pehrson
              någon gång har lagt fram ett förslag om dödsstraff. Det får inte
              missuppfattas så att det framstår på det sättet. Jag tog bara
              ut svängarna för att tala om den historiska delen av strafftänkandet.
              Den är jag inte med på, utan jag är med på ett förebyggande tänkande.
            </seg>
          </u>
          <note type="speaker" n="881d5194">
            Anf. 105 Justitieminister THOMAS BODSTRÖM (s):
          </note>
          <u who="thomas_bodstrom_justitiemini" xml:id="i-d42ff2f2a17a172d-35" n="25b8a702">
            <seg n="71b219f2">
              Fru talman! Peter Althin, du får nog tvätta öronen. Jag var nämligen
              noga med att säga att man inte ska dra några slutsatser. Sedan
              tog jag upp en rad olika saker där Sverige bland de nordiska länderna
              har en väldigt dålig statistik när det gäller värdetransporter.
              Jag tog också upp andra saker för att man skulle kunna dra en
              sådan slutsats.
            </seg>
            <seg n="4f6e383e">
              Låt oss också göra klart att jag i det inledande anförandet sade,
              och jag säger detta återigen, att vi har ett stort ansvar ett
              ansvar som omfattar mycket mer än att bara ge polis och åklagare
              åtgärder för att bekämpa värdetransportrån. Över huvud taget gäller
              det den grova organiserade brottsligheten. Det är också det som
              har föranlett allt det som gjorts och som görs och som föranleder
              det som kommer att göras.
            </seg>
            <seg n="ba6f7670">
              Låt mig också som en ren faktaupplysning nämna, apropå dem som
              säger att det är polisbristen och detta med att det skulle vara
              högre straff som vid en jämförelse med andra nordiska länder är
              orsaken. Vi har fler poliser, även i förhållande till folkmängd,
              än Norge, Danmark och Finland. Just när det gäller den här brottsligheten
              har vi också dömt ut hårdare straff än Finland, Danmark och Norge.
            </seg>
            <seg n="52375a21">
              Men vi kan också ödmjukt se vad man kan lära sig av andra länder.
              Vi har ett väldigt nära nordiskt samarbete. Norge hade ungefär
              samma utveckling fram till dess att en person blev dödad. Då satte
              de i gång med ett väldigt starkt brottsförebyggande arbete ett
              arbete som nu också görs av våra bevakningsföretag på ett väldigt
              framgångsrikt sätt. Jag är säker på att samma resultat kommer
              att uppnås i Sverige som i Norge.
            </seg>
            <seg n="f998e46b">
              Men vårt ansvar slutar inte med det. Vi måste fortsätta att brett
              bekämpa den grova organiserade brottsligheten. Vi får inte nöja
              oss med att någon enstaka brottstyp går ned. Det är därför som
              vi driver alla de här frågorna och det är därför som vi tar debatten
              om de här sakerna. Vi anser att det är mycket viktigt att göra
              det.
            </seg>
            <seg n="8c9ffbad">
              Låt mig en gång för alla säga: Jag tar gärna det här ansvaret,
              och jag tar gärna debatten och kritiken, för jag vet att vi behöver
              vidta de här åtgärderna.
            </seg>
            <seg n="e8af458c">
              Jag ser också gärna att Moderaterna är med på det här. Men jag
              kan konstatera jag gör det för första gången att, som det står
              i denna tidning, mobilsamtal kan fälla de Akallarånare som nu
              är gripna. Det är precis det förslag som vi vill ska kunna regleras
              i Sverige och som Moderaterna med sådan kraft har försökt stoppa.
            </seg>
            <seg n="04ce88a8">
              Beatrice Ask, du får jättegärna vara med, och du kan nu direkt
              gå upp i debatten och säga: Vi har tänkt om. Om ni inte har gjort
              det ska du få ta del av en dom från så sent som den 7 december.
              Man har där fällt människor till ansvar för förberedelse av värdetransportrån
              just med den teknik du skakar på huvudet, men du ska sedan få
              läsa domen som du själv inte anser ska införas och regleras i
              Sverige. Det är inte att ta ansvar mot den grova organiserade
              brottsligheten.
            </seg>
            <seg n="dc2d1e73">
              Jag ser, som sagt, gärna ett samarbete. Det var ju när vi tog
              initiativ till det här som ni plötsligt vaknade och sade att mer
              måste göras. Vi har inte fått interpellationer eller frågor eller
              så, men vi driver gärna det här arbetet. Jag kan säga att vi har
              ett bra samarbete bland annat med Folkpartiet när det gäller att
              bekämpa grov organiserad brottslighet.
            </seg>
            <seg n="c5cc1a65">
              Jag ska inte försöka göra det här till ett slags partifråga och
              säga att vi inte är överens om de här bra sakerna. Vi har ett
              bra samarbete. Men om Moderaterna vill vara med på det här bör
              man nog tänka om, för detta är ett av de absolut viktigaste vapnen
              ja, kanske det allra viktigaste vapnet när det gäller att bekämpa
              den här typen av brottslighet.
            </seg>
            <seg n="6a80d193">
              När det gäller just den specifika sak som vi i dag diskuterar
              är det bara att sätta sig in i frågan och se vilka skillnader
              som finns och vilka möjligheter det innebär att arbeta brottsförebyggande.
              Precis som man gjort inom andra områden med framgång görs detta
              nu också från bevakningsföretagens sida. Det handlar inte om att
              skylla på dem tvärtom. Jag tycker att de har tagit bra initiativ
              nu. Vi har, som sagt, ingen anledning att misstro deras ansträngningar.
              Det här ligger ju i deras eget intresse. Vi har ett väldigt bra
              samarbete nu. Ni får alltså gärna vara med. Framför allt präglas
              det av att alla är med och tar ansvar.
            </seg>
          </u>
          <note type="speaker" n="fa45a30f">
            Anf. 106 BEATRICE ASK (m):
          </note>
          <u who="beatrice_ask_084111" xml:id="i-b148b3ed8958bc08-1" n="315b147c">
            <seg n="f3782b08">
              Fru talman! I Socialdemokraternas Sverige kan 25-åringar så att
              säga glassa runt i en splitterny bil, hålla hov på nattklubbar
              och göra dyra resor för pengar som kommer från grov brottslighet
              utan att någon ingriper, utan att något händer. Men väldigt få
              25-åringar kan med eget arbete eller med hårda studier som student
              skaffa sig bil eller ens en egen bostad och än mindre leva loppan
              i nöjessvängen. För att hantera de här problemen måste man förstå
              att det också handlar om drömmar, logik och kalkyler, som några
              har varit inne på.
            </seg>
            <seg n="1095bc33">
              Risken för upptäckt när man begår brott i Sverige är för liten.
              Rånarna agerar snabbt och välplanerat. Poliserna är för få, och
              de är ineffektiva. Vi är långt ifrån metoderna.
            </seg>
            <seg n="3ba0804b">
              I Sverige har vi redan möjlighet att använda teledata. Det är
              väldigt bra. Däremot anser inte vi moderater och inte heller Vänsterpartiet,
              Miljöpartiet och Centern att mormor, farmor och alla kusinerna
              ska få vartenda telefonsamtal registrerat och inte heller varje
              mobilsamtal eller e-postkontakt. Vi tycker att det är orimligt
              att alla medborgare ska anpassa sig efter den grova kriminaliteten
              när det finns andra verktyg. Vi är inte mot bra verktyg mot brottsligheten.
            </seg>
            <seg n="95e1128d">
              När får vi till exempel ett förslag om hur vi ska hantera förverkandet
              så att vi kan ta tillbaka de glassiga lyxbilarna eller de grejer
              som grova brottslingar skaffat sig på illegal väg? Det är däri
              problemet ligger, inte i att ta ifrån hederliga människor möjligheten
              till ett privatliv eller att slippa bli fotograferade vid resor
              ut ur och in i stan alltså sådana frågor som ni socialdemokrater
              driver.
            </seg>
            <seg n="e3d99d42">
              Vissa straff är också orimligt låga. Leif Björnlod, det handlar
              inte bara om att man ska vara rädd för långvariga straff utan
              också om att det är en poäng med att någon sitter inne i stället
              för att vara ute.
            </seg>
            <seg n="28c4d046">
              Även om kriminalvården borde skärpa sig och göra saker mycket
              bättre är det så att folk begår mindre brott när de sitter inne
              än när de är ute. Det ska man väl ändå ha med sig. Tyvärr är konsekvensen
              orimligt korta strafftider exempelvis vid vapenbrott, vilket Johan
              Pehrson var inne på. Där skiljer sig Sverige allvarligt från många
              andra länder. Det beror på socialdemokratisk politik. Det är mesigt
              och händer helt enkelt för lite.
            </seg>
            <seg n="5e0b13a4">
              Fortfarande är det mycket vi väntar på när det gäller förslag
              för att agera. Inledningsvis var jag inne på att det behövs ett
              samlat bastant program med ett konkret agerande.
            </seg>
            <seg n="3b62cf8a">
              Tyvärr märker vi i den här debatten, liksom i så många andra,
              sett till Vänster, att brottslingarna slipper undan, medan brottsoffren
              får skylla sig själva. Det klankas på bevakningsföretagen. Rolf
              Olsson går till och med så långt att han säger att vi vanliga
              medborgare kanske borde sluta använda pengar. Jag vill bara påpeka
              för dem som är inne i den debatten att Sverige har orimligt stora
              problem med kontokorten också. Det är mycket brottslighet som
              sker på nätet och när det gäller kontokortshanteringen. Att vi
              andra inte ska kunna ha en spargris eller plånbok och kunna handla
              med pengar är faktiskt inte en lösning.
            </seg>
            <seg n="e8583855">
              Jag och, tror jag, många runtom i landet, begär att landets justitieminister,
              bankerna, polisen och alla andra tar ett ansvar så att vi kan
              ha ett fungerande betalningssystem med både kontanter, kontokort
              och annat, att vi har ett rättsväsende som kan ingripa och förebygga
              brottslighet och att vi har straff för dem som inte sköter sig
              och ett klimat som gör att 25-åringar som drömmer om en häftig
              bil, en snygg tjej och kul på krogen faktiskt genom bra arbete
              eller genom att jobba hårt i skolan eller på något annat hederligt
              vis kan förverkliga åtminstone någon liten guldkant. Men i Socialdemokraternas
              Sverige gror mycket av kriminaliteten, och många ungdomar och
              människor som är oskyldiga får sina liv förödda därför att man
              inte vill ta tag i de verkliga problemen.
            </seg>
          </u>
          <note type="speaker" n="7b3a2f05">
            Anf. 107 JOHAN PEHRSON (fp):
          </note>
          <u who="johan_pehrson_2d741c" xml:id="i-84725cc652ced3a9-1" n="f8465eb2">
            <seg n="f287a5c7">
              Fru talman! Ja, då har vi lyssnat på både den ordinarie justitieministern,
              vice justitieminister Rolf Olsson, också chefsadministratör för
              Svenskt näringsliv, som vet precis hur vi ska dra rutterna för
              värdetransportbolagen, hur väskorna ska se ut och att det i stort
              sett bara är deras fel att det är så här ingen annan har något
              ansvar. Framför allt Rolf Olsson har ju inte kommit med ett enda
              förslag så han själv kan påverka det vi har mandat att bestämma
              om.
            </seg>
            <seg n="b3ed01b6">
              Sedan har vi den andra vice justitieministern. Det är Leif Björnlod.
              Han är uppe här och yrar om dödsstraff. Det är väl en bra illustration
              av det regeringsunderlag som justitieministern har när han ska
              jobba med dessa frågor. Jag kan säga att jag känner stort medlidande
              för justitieministern, och jag hoppas att han får en god och synnerligen
              skön jul så att han kan vila upp sig från detta, för det här är
              ju helt absurt.
            </seg>
            <seg n="12809a0c">
              Jag ska gärna ta debatten om det förebyggande arbetet, fru talman.
              Det är väldigt, väldigt viktigt att vi försöker förebygga brott.
              Folkpartiet har lagt fram listor i den här riksdagen på saker
              som vi tror att vi kan göra för att förebygga brott. Det handlar
              till exempel om skola, integrationspolitik och socialpolitik.
              Ta bara en sådan sak som att Rolf Olsson och Leif Björnlod, vice
              justitieministrar, tillsammans med ordinarie justitieministern
              har stängt ned allmänpsykiatrin i det här landet. Ni har ju dragit
              ned missbrukarvården till nästan noll. Vad är det för brottsförebyggande
              arbete? Ni pratar mycket men levererar väldigt, väldigt lite.
            </seg>
            <seg n="0b4cb30f">
              Sedan finns det förebyggande arbete som jag tror att man kan
              göra mer av, som inte bara handlar om pengar. Det handlar om tidiga
              och tydliga signaler, bland annat till de unga män som befinner
              sig längst ned i näringskedjan i den organiserade brottsligheten
              med ett stort intresse av att klättra uppåt i den hierarki där
              man börjar med bötning i Göteborg. Eller vet ni vad: De håller
              på med bötning i Hallsberg, hemma i Örebro där håller man på med
              bötning och sätter skräck i ungdomarna. Ingen gör någonting. Generationer
              får sin rättsuppfattning totalt förruttnad.
            </seg>
            <seg n="ca24a155">
              Vad tror ni det betyder i förlängningen, mina vänner? Det enda
              jag vet är att det är ni som är ansvariga och att vice justitieminister
              Leif Björnlod och vice justitieminister Rolf Olsson verkligen
              inte har några svar på detta. Ni säger alltid nej till de åtgärder
              jag kommer med, till exempel tidigare insatser och att markera
              att det finns en koppling mellan handling och konsekvens för de
              här unga människorna, men ni säger bara nej. De ger sig i snabb
              och rask takt upp längs med näringskedjan i den organiserade brottsligheten
              som bland annat håller på med värdetransportrån.
            </seg>
            <seg n="cdbf7a2a">
              Då är det så här: Det är ändå några som begår värdetransportrån.
              Jag vill understryka att det finns väldigt många människor som
              har levt upp i eländiga förhållanden och som har levt i missbruk
              och misär men som faktiskt, när de blir stora, inte bestämmer
              sig för att hämta ett vapen och börja skjuta mot människor. Det
              är ingen naturlag att man gör sådant. De människor som gör detta
              mår inte bra, och deras brottsoffer mår i regel ännu sämre. Då,
              Leif Björnlod, vice justitieminister i Socialdemokraternas Sverige,
              är det faktiskt så att de personerna själva skulle må bra av att
              vara inlåsta lite längre. Då skulle de definitivt inte kunna begå
              brott under tiden, och de skulle kunna få hjälp med kraftfull
              rehabilitering gärna lite arbete, lite utbildning och lite behandling
              för sina sociala problem. Jag har inget problem med detta. Men
              de skulle åtminstone vara inlåsta ett tag.
            </seg>
            <seg n="991f96f0">
              Sedan, fru talman, är det ändå så att undersökningar visar att
              de här personerna är ganska kallhamrade räknenissar. Man ser att
              om man åker fast på försöks- och förberedelsestadiet så kanske
              man får ett, ett och ett halvt, kanske i extrema fall två års
              fängelse. Avkastningschansen kan vara 3040 miljoner kronor. Vi
              var på Bankföreningen nyss, några stycken från utskottet. Där
              berättade man jag vet inte om det är sant, men det är skrämmande
              om det är det att uppklaringsprocenten för bankrån och värdetransportrån,
              det vill säga av värdetransportörerna inne på banken, är detsamma
              som för villainbrott. Men vi kan inte ha det så. Det är ju ett
              under att det inte begås fler sådana brott i så fall.
            </seg>
            <seg n="f6ef289a">
              Vi har alltså en hel del att göra här, mina vänner. Då är det
              obehagliga saker. Jag säger inte nej till det förebyggande, men
              de personer som springer runt med automatvapen och skjuter mot
              människor mår inte bra själva, och de behöver låsas in, därför
              att de dessutom är farliga.
            </seg>
          </u>
          <note n="dda54c76">
            I detta anförande instämde Gunnar Andrén, Nina Lundström, Runar
            Patriksson, Torkild Strandberg och Christer Winbäck (alla fp).
          </note>
          <note type="speaker" n="448a095f">
            Anf. 108 PETER ALTHIN (kd):
          </note>
          <u who="peter_althin_61d03b" xml:id="i-78124bbece759cbc-0" n="fa0d6b74">
            <seg n="ed736205">
              Fru talman! Jag tycker att det är härligt att justitieministern
              vill lyssna. Du fyller verkligen upp den socialdemokratiska kostymen.
              Ni blir mer och mer lika varandra på något sätt, allteftersom
              tiden går. Ni tar alltid ansvar, säger ni, allesammans. Det spelar
              ingen roll vad som händer. Ni tar alltid ansvar. Och så höjer
              ni rösten, som om det skulle bli ännu viktigare då. Men vad gör
              ni rent faktiskt? Det är väl en sak att säga: Jag tar ansvaret.
              Ni måste väl göra någonting också.
            </seg>
            <seg n="3fc0cf47">
              Det är möjligt att jag, som du sade, Thomas Bodström behöver
              tvätta öronen så att jag hör bättre, men det räcker inte för dig.
              Du måste ta till något mer kraftfullt för att förändra den bild
              vi har påtalat här i dag vid den här debatten. Det räcker inte
              med att säga: Jag tar ansvaret. Du måste visa i handling att du
              tar ansvaret också.
            </seg>
            <seg n="7762879b">
              Vi andra, som inte är nöjda och inte stolta, vill försöka lösa
              det här på något sätt. Då är första frågan naturligtvis: Vad kan
              man göra för någonting? Vilka är rånarna?
            </seg>
            <seg n="1d8d5f03">
              Där finns det olika uppfattning. Polisen brukar säga att det
              är liten skara grova kriminella som, när de är på fri fot, begår
              allvarliga, grova rån, och när de sitter inne så sjunker antalet
              grova rån. Men så enkelt är det inte. Alla som läste Dagens Nyheter
              häromdagen kunde se att det är ett mycket större nätverk. Det
              finns personer som inte tillhör de grovt kriminella som också
              ägnar sig åt den här verksamheten och som har någon form av arbete,
              visar det sig. Det fanns byggnadsarbetare, bilförsäljare, kroganställda
              och väktare. Insiderjobbet är alltså ett stort problem. Då menar
              jag att man måste veta vilka det är som begår brotten för att
              kunna göra något vettigt åt det och för att förhindra det så att
              vi allesammans får möjlighet att vara nöjda och stolta. Det är
              en mycket allvarlig situation, vill jag säga, och frågan är: Vad
              ska göras?
            </seg>
            <seg n="c1891241">
              Man hör talas om hårdare straff ibland, fru talman. Jag hör ju
              till den skaran som inte tror att det är lösningen. Leif Björnlods
              snömos om dödsstraff tycker jag uppmuntrar oss att lyssna lite
              och hoppas att vi ska höra något vettigt, men sedan försjunker
              man ju igen i någon annan form av verksamhet. Dödsstraff, Leif
              Björnlod, förhindrar ju inte brott. Däremot har det en hygglig
              utdelning när det gäller återfall i brott för den som är utsatt
              för dödsstraffet. I övrigt har det inte den hämmande effekten.
            </seg>
            <seg n="4a539f0c">
              Jag läste i Brås tidning Apropå, som kom ut häromdagen, just
              om fängelsestraffet. Det är därför som jag inte tror så mycket
              på hårdare tag. Jag ska citera här. Ordföranden i New Yorks kriminalvårdsförening
              säger så här: Att bygga fler fängelser för att bemöta brottslighet
              är som att bygga fler kyrkogårdar för att komma till rätta med
              en dödlig sjukdom. Jag tror att det är en mindre framgångsrik
              väg att bara tänka sig längre och hårdare straff. Däremot måste
              vi göra någonting utöver det, och där är de förebyggande åtgärderna
              de allra mest framgångsrika, vill jag påstå.
            </seg>
            <seg n="9db02b39">
              Medan vi fortfarande har brottslighet här måste vi ändå se till
              att förminska brottsligheten. I Norge, läste jag någonstans, har
              man en GPS-sändare, Thomas Bodström, i kassetten, och när kassetten
              är på väg åt fel håll, det vill säga att rånarna har lagt beslag
              på den så paff! exploderar den. Det tycker jag låter väldigt framgångsrikt:
              ett paff när den är på väg till ett kasino där den inte ska vara
              med rånarna. Varför har man inte det i Sverige? Det var ett litet
              tips till Thomas Bodström.
            </seg>
            <seg n="8344c38f">
              Eftersom tiden gick ut här nu så återkommer jag i mitt sista
              anförande med de andra tipsen också, så kanske vi får ordning
              på det här.
            </seg>
          </u>
          <note type="speaker" n="5cea6733">
            Anf. 109 ROLF OLSSON (v):
          </note>
          <u who="rolf_olsson_2d3bf9" xml:id="i-3180a960a990d31c-1" n="57ce8902">
            <seg n="39d9a6cb">
              Fru talman! Först några ord rent allmänt om att vi självklart
              allihop är angelägna om att bekämpa brott. Men människors integritet
              är en utomordentligt allvarlig fråga där alla partier också bör
              analysera noggrant: Vad är det för samhälle vi bygger långsiktigt?
              Med tanke på alla de samtidigt pågående diskussionerna om buggning,
              om användning av preventiva tvångsmedel, om samarbete mellan militär
              och polis, om lagring av trafikdata, om införande av skyddsidentitet,
              om införande av möjligheter till brottsprovokation finns det väl
              anledning att vi allesammans funderar över vad det är för samhälle
              vi bygger. Vad blir den sammanlagda effekten av alla dessa åtgärder?
            </seg>
            <seg n="206d2dba">
              Till Beatrice Ask, fru talman, vill jag säga att jag aldrig har
              föreslagit att vi ska sluta att använda pengar. Det går att läsa
              om det i protokollet om intresse finns. Jag var mycket noga med
              att säga att vi skulle ta hänsyn bland annat till människor som
              är helt invanda på att använda kontanter.
            </seg>
            <seg n="7cb81d05">
              Som jag var inne på i mitt förra anförande måste vi tänka på
              vad som kan bli följden av om vi, som vi alla vill, sätter in
              åtgärder som försvårar värdetransportrånen. Jag talar om mycket
              konkreta åtgärder. Johan Pehrson visade på det som Arbetsmiljöverket
              har föreslagit. Jag visade på vad Brå har kommit fram till vad
              gäller utvecklingen av bankrånen. Det avfärdar Johan Pehrson med
              ironiska kommentarer och sedvanliga höga rop om höjda straff.
              Det är ungefär lika verkningsfullt som när min gamle regementsläkare
              alltid föreslog huvudvärksmedicin som bot för alla problem.
            </seg>
            <seg n="dc284bc8">
              Brottslighet förflyttar sig ofta till nya och angränsande områden
              när åtgärder sätts in. Nu har vi alltså tvingats konstatera ett
              flertal uppmärksammade värdetransportrån. Tidigare har vi upplevt
              veritabla och mycket våldsamma serier av bankrån. Vad kan komma
              härnäst om värdetransporterna blir säkrare och minskar i omfattning?
              Kedjan är aldrig starkare än sin för tillfället svagaste länk.
              Risken är stor att handeln kan drabbas i ökad utsträckning. Då
              måste vi självklart ligga före i våra tankar och vår planering
              redan nu.
            </seg>
            <seg n="f5274f64">
              Jag vill därför säga några ord om den kontanthantering som jag
              tycker också ligger i färdriktningen. Här menar jag att näringen
              måste ta sitt ansvar. Det finns säkert en hel del att göra säkerhetsmässigt.
              Ett exempel som har diskuterats är införande av slutna kontantsystem,
              ett annat är den sedan länge pågående diskussionen om ensamarbete
              under kvälls- och nattetid i handeln. Enligt fackförbundet Handels
              begås 66 % av alla butiksrån mot ensambemannade butiker. Att riskerna
              för rån ökar när någon arbetar ensam är uppenbart. Det påverkar
              också de anställda som självklart vet om detta och i många fall
              mår dåligt och oroar sig. När ett rån sker lämnas de anställda
              för en stund helt ensamma i en traumatisk situation. Forskning
              har visat att dubbelbemanning både minskar rånrisken och bidrar
              till att de anställda upplever att deras arbetsmiljö blir tryggare.
              Att branschen bör gå i bräschen mot värdetransportrånen, liksom
              bankerna gjorde mot bankrån, och att vi förmår att se bakom hörnet
              vad som kan hända i nästa led av kontanthanteringen är konkreta
              diskussionspunkter.
            </seg>
            <seg n="9e2b212e">
              Detta är i högsta grad ett arbetsmiljöproblem, samtidigt som
              det påverkar näringsidkarnas verksamhet negativt. Vänsterpartiet
              har länge motionerat om och föreslagit att man ska hindra ensamarbete
              i butik nattetid. Kanske kan den här gemensamma diskussionen göra
              att vi kan ta gemensamma tag också på detta område i fortsättningen.
            </seg>
          </u>
          <note type="speaker" n="15ef2f76">
            Anf. 110 VIVIANN GERDIN (c):
          </note>
          <u who="viviann_gerdin_444e1c" xml:id="i-43d02b2875dca8af-1" n="8ed021fe">
            <seg n="0ca98c24">
              Fru talman! Ledamöter och åhörare! För att minska rånen mot värdetransporterna
              vill jag återkomma till att man måste arbeta från flera håll.
              I det arbetet måste vi fråga oss varför rånen ökar i Sverige och
              varför färre rån klaras upp.
            </seg>
            <seg n="e54969de">
              I fredags hade Securitas ett seminarium där man redovisade att
              9 av de 14 största rånen inom de länder där de jobbar har utförts
              i Sverige. Ett av nio rån har klarats upp i vårt land, i utlandet
              tre av fem. De har också redovisat att de har satsat mer på säkerhet
              i Sverige i förhållande till Finland, 10 % mer har investerats
              i säkerhetsåtgärder. Utvecklingen här är ändå skrämmande. Enbart
              den åtgärden har inte hjälpt till att justera siffrorna här i
              Sverige till det bättre.
            </seg>
            <seg n="086a1b7e">
              Med anledning av det vill jag ge justitieministern lite att fundera
              över. Från Centerpartiets sida vill vi medverka med lite konstruktiva
              förslag för att förebygga brott.
            </seg>
            <seg n="26e1bd76">
              En sak har jag reagerat på när jag har läst en del rapporter
              inför debatten. Det är: Varför kör man till Riksbankens depåer
              med obrukbara sedlar som ska makuleras? Dessutom har vi bara två
              kvar av dem. Sedlar som ska makuleras är mycket attraktiva för
              de kriminella, har jag förstått. De är inte registrerade. Därmed
              är de också svåra, kanske omöjliga, att spåra. Transporterna verkar
              vara den mycket svaga länken vad gäller rån på det här området.
              Ett alternativ jag nämnde det tidigare och vill återkomma till
              det är att man ger tillstånd till att makulera de här sedlarna
              vid uppräkningscentralerna, som det finns många fler till antalet.
              Naturligtvis borde makuleringen kunna ske under övervakning av
              Riksbankens personal. Jag vädjar till justitieministern att sätta
              sig ned med Riksbanksledningen och ta itu med detta.
            </seg>
            <seg n="cd04ec79">
              Ytterligare centralisering av värdedepåerna, uppräkningscentralerna,
              medför att vi kommer att få mer penningtransporter ute på våra
              vägar. Som vi ser från Centerpartiet är detta inte klokt i dagens
              läge och kanske inte i framtiden heller. I dag har vi otillräckliga
              polisresurser för det här. För att trygga att en säkrare hantering
              av penningförsörjning ska ske tycker vi att det vore bra om man
              hade färre transporter. Därmed behövs det fler centraler som hanterar
              pengarna.
            </seg>
            <seg n="13839e7e">
              Det slutna hanteringssystemet för kontanter finns redan i dag
              på 5 000 ställen. Det har visat sig fungera väldigt bra. Det är
              också en sak som jag tycker är intressant att vidareutveckla.
              Samtidigt är det så att oavsett vilka tekniska åtgärder man vidtar
              och vilka andra ansvarsfrågor man arbetar med är förebyggande
              arbete det allra viktigaste för att komma till rätta med brotten.
              Det allra viktigaste förebyggande arbetet börjar inom familjen
              men sker också i samverkan med samhällets övriga aktörer.
            </seg>
          </u>
          <note type="speaker" n="e911670e">
            Anf. 111 LEIF BJÖRNLOD (mp):
          </note>
          <u who="leif_bjornlod_8cb7a2" xml:id="i-867e992dd7be3ad6-1" n="7ef8aebe">
            <seg n="21312620">
              Fru talman! Även en blind höna lär hitta ett korn, har jag hört.
              Jag får lov att ge Johan Pehrson rätt i att de som är inlåsta
              förmodligen inte klarar av att begå brott under den tid de är
              inlåsta. Det är nog riktigt. I konsekvens med det ska vi låsa
              in alla brottslingar, helst så länge de är potenta till att genomföra
              brott. Då skulle vi slippa brott i samhället. Det är en lite absurd
              slutledning, och jag delar inte riktigt det.
            </seg>
            <seg n="3bcc42e1">
              Sedan hittar Johan Pehrson ett korn till, nämligen ungdomsbrottslighet
              och rekryteringen i den organiserade brottsligheten. Han började
              tala om ungdomsrån och liknande. Jag delar hans uppfattning där.
              Ungdomsbrottsligheten ser jag som ett mycket stort och allvarligt
              problem. Det handlar kanske inte om några stora penningsummor,
              utan ungdomar kanske rånar varandra på mobiltelefoner, på kameror
              och på andra värdesaker som man kan tänkas ha. Då ställer jag
              mig en fråga som jag tycker känns som viktigast: Vad är det för
              normbildning hos dessa unga människor som gör att man glorifierar
              brotten på det sättet?
            </seg>
            <seg n="672eb634">
              Förmodligen är det just storbovarna som är något slags idolgestalter
              för dem. De kör omkring i vräkiga bilar, har tjocka guldkedjor
              och spenderar massor av pengar på ett vilt uteliv. Jag tror att
              det är viktigt att vi tittar på sådana värderingar under den tid
              som dessa ungdomar är omhändertagna på olika anstalter och i olika
              åtgärder. Jag tror att det är den viktigaste uppgiften med det
              vi kallar fängelsestraff eller påföljder. Det handlar om behandling,
              inte om att låsa in människor för att de inte ska kunna begå brott
              det gäller bara i ett fåtal fall.
            </seg>
            <seg n="66b3eaf5">
              Vidare instämmer jag i det som Rolf Olsson tog upp om ensamarbete.
              Det kan onekligen innebära viss lättillgänglighet till kontanta
              medel. Det bör man på något sätt försvåra. I övrigt tänker jag
              inte stå i talarstolen och prata om de olika tekniska lösningarna.
              Jag är övertygad om att när vi kan skicka folk till månen ska
              vi också kunna klara av att rent tekniskt göra värdetransporterna
              helt säkra. Det är en fråga om kostnader, och de kostnaderna måste
              vi ta. Det är trots allt vi som har ansvaret för kontanthanteringen
              i samhället. Det är onekligen riktigt.
            </seg>
            <seg n="95d162cb">
              Jag skulle återigen vilja understryka vikten av att bytet inte
              ska kunna användas, det vill säga att man inte ska kunna avyttra
              eller använda det som man tillägnat sig genom brottslig verksamhet.
              Här finns det en möjlig väg att gå, men det ska vi kanske inte
              diskutera nu. Det finns verk och institutioner som klarar av att
              lösa de problemen.
            </seg>
          </u>
          <note type="speaker" n="fdf5cd5a">
            Anf. 112 Justitieminister THOMAS BODSTRÖM (s):
          </note>
          <u who="thomas_bodstrom_justitiemini" xml:id="i-d42ff2f2a17a172d-36" n="25b8a702">
            <seg n="646e20ba">
              Fru talman! Jag håller helt med Peter Althin om att ta ansvar
              inte handlar om att prata utan om att agera. Det är därför vi
              genomfört åtgärderna med utvidgad telefonavlyssning och beslut
              om DNA. Vi tar ansvar genom att se till att polisen får möjlighet
              till buggning, att de får möjlighet att jobba under cover och
              framför allt att de även fortsättningsvis får möjlighet att kartlägga
              kriminella personers kontakter via mobiltelefoner. Det är just
              nu det viktiga, inte, som Beatrice Ask säger, att det finns risk
              för mormor och så vidare. Polisen får endast tillgång till uppgifter
              om dem som är misstänkta för grova brott.
            </seg>
            <seg n="ffa95425">
              Vi ska dessutom komma ihåg att den teknik som finns i dag kommer
              att försvinna. Om vi inte reglerar detta tar vi ifrån polis och
              åklagare den möjligheten, för med den förändrade tekniken kommer
              det inte att finnas tillgång till sådant. Och det är inte mig
              du bekämpar, Beatrice Ask. Det är svensk polis och åklagare, och
              resten av EU:s regeringar, vilka samfällt ställt upp på det här
              medan de svenska Moderaterna är emot det. Det är unikt i svensk
              kriminalpolitik.
            </seg>
            <seg n="276d6412">
              Sedan ska vi fortsätta det brottsförebyggande arbetet. Det gäller
              förstås också där att se till att inte unga personer rekryteras
              och att det sociala arbetet behöver göras. Viktigt är givetvis
              att inte ledande politiker försöker skapa en bild av att det handlar
              om personer som för all framtid kommer att leva i lyx och så vidare.
              Visst, de kan lyckas med ett rån, två rån, tre rån, och uppklaringen
              ligger på ungefär 30 %. Men sanningen är, det vet alla som känner
              till problemet, att alla dessa personer till slut åker fast och
              till och med går en för tidig död till mötes. Det är så det ser
              ut, vilket är nog så tragiskt, och vi ska inte försöka skapa en
              annan bild.
            </seg>
            <seg n="3dbe2ad2">
              Det gäller också, precis som Peter Althin säger, att fortsätta
              arbeta med den tekniska utvecklingen. Just det samarbetet har
              nu inletts, och ni får gärna vara med om det. När man påpekar
              de här sakerna handlar det inte om att skylla ifrån sig eller
              säga att andra ska ta ansvar. Tvärtom handlar det om att ta det
              gemensamma ansvaret, och ni får gärna vara med på det.
            </seg>
            <seg n="24dde1f5">
              Tack för en bra och trevlig debatt!
            </seg>
          </u>
          <note type="speaker" n="83764dbf">
            Anf. 113 BEATRICE ASK (m):
          </note>
          <u who="beatrice_ask_084111" xml:id="i-b148b3ed8958bc08-2" n="315b147c">
            <seg n="9308a763">
              Fru talman! Som moderat känner jag mig väldigt stärkt när ministern
              hävdar att vi vågade stå emot alla Europas regeringar. Det var
              dock en överdrift när vi vet hur ärendet om lagring av teledata
              hanterats, med tanke på alla turer och den omfattande kritik som
              finns mot delar av förslaget. Nog om det.
            </seg>
            <seg n="0f44c188">
              Jag tror att en av de viktigaste saker som justitieministern
              kunde ägna sig åt vore att reformera påföljdssystemet. Vi har
              i Sverige för låga straff för exempelvis grova rån. Men vad har
              regeringen gjort? Det enda man åstadkommit är att be riksåklagaren
              fundera över om det finns ett problem.
            </seg>
            <seg n="64a14e4f">
              Problemet är stort, och vi dömer inte ut längre och längre straff
              i Sverige, vilket en del av vänsterkrafterna hävdar. Mellan 2002
              och 2004 lyckades man öka genomsnittstiden för de domar som dömdes
              ut från 46 till 49 månader. Då ska man veta att straffminimum
              ligger väldigt lågt. Här finns det alltså ett behov av reformer.
              Vi moderater har lagt fram konkreta förslag för att vi ska få
              en bättre överensstämmelse mellan allmänhetens rättsmedvetande,
              de beslut vi fattat i kammaren om straffskalor och den verklighet
              som finns i domstolarna. Tyvärr händer ingenting, utan justitieministern
              har valt att begrava hela frågan i en eventuell utredning. Kanske
              har Socialdemokraterna om fem tio år någon liten idé om vad man
              ska göra med detta.
            </seg>
            <seg n="27da556b">
              När jag förberedde mig inför den här debatten blev jag mycket
              förvånad när jag från näringen, som nu så kraftigt kritiserats
              från vänsterhåll näringen måste ta sitt ansvar, har vi hört fick
              en mängd underlag i form av rapporter och olika åtgärdsprogram.
              Det gäller Svensk Handel, Securitas, de svenska bevakningsföretagens
              intresseorganisation och många andra. Polisen, regeringen och
              Socialdemokraterna har inte kommit med ett enda förslag. Då kanske
              det inte heller är så underligt att vi i Sverige har problem med
              värdetransporter.
            </seg>
          </u>
          <note type="speaker" n="fa338238">
            Anf. 114 JOHAN PEHRSON (fp):
          </note>
          <u who="johan_pehrson_2d741c" xml:id="i-84725cc652ced3a9-2" n="f8465eb2">
            <seg n="01694f68">
              Fru talman! Folkpartiet har i den här debatten redovisat några
              konkreta åtgärder som vi ser fram emot att få arbeta vidare med
              om vi efter valet 2006 skulle få väljarnas förtroende att vara
              med och regera. Det skulle handla mycket om att fokusera på det
              förebyggande arbetet, självklart.
            </seg>
            <seg n="ec380ce8">
              När det gäller värdetransportrån tror jag att det är viktigt
              att inse att det i stor utsträckning handlar om upptäcktsrisk,
              uppklaringsmöjligheterna och att få en vettigare balans mellan
              risken att åka fast och den väldigt korta strafftiden. Det gäller
              framför allt på försöks- och förberedelsestadiet. Det är faktiskt
              mest en slump hur duktig polisen är i de fallen, eller totalt
              sett hur många av dessa brott som kan klaras upp när man väl kommer
              dem på spåren.
            </seg>
            <seg n="e2a886a6">
              Jag blir oroad över att vice justitieminister Rolf Olsson tagit
              så stort intryck av sin gamla regementsläkare att han här fortsätter
              att prata om att vi, ifall värdetransportrånen ökar, ska ta huvudvärkstabletter.
              Det lär dock inte hjälpa, för man kan inte tänka bort verkligheten
              även om den är obehaglig.
            </seg>
            <seg n="226384f8">
              Leif Björnlod, vår andre vice justitieminister, ger sig i väg
              till en bondgård någonstans och pratar om blinda hönor. Jag kan
              se hur Miljöpartiet, Vänsterpartiet och Socialdemokraterna irrar
              omkring och letar efter effektiva åtgärder. Det är som en Kalle
              Anka-film på julafton. Man måste komma till skott och på ett sakligt
              sätt titta på detta om vi ska kunna lösa det hela. Förutom försöksbrotten
              gäller det också vapenbrott, som jag var inne på. Jag tror att
              det även gäller penningtvättsreglerna. Jag är helt säker på att
              det gäller förverkandet.
            </seg>
            <seg n="10bf5887">
              I dag har vi en debatt om värdetransportrån. Jag skulle kunna
              prata i 8 ½ timme om förebyggande insatser; det har jag inga problem
              med. Där har jag också mycket bra förslag. Men nu råkar det gälla
              värdetransportrånen, och det handlar om vad vi i riksdagen kan
              göra. Det var därför jag blev lite upprörd tidigare. Jag ber om
              ursäkt för det, fru talman. Men man ska inte börja prata om allt
              annat och om någon annans ansvar när det är vårt ansvar i riksdagen.
              Det är vi som stiftar lagar.
            </seg>
          </u>
          <note type="speaker" n="aa63e28a">
            Anf. 115 PETER ALTHIN (kd):
          </note>
          <u who="peter_althin_61d03b" xml:id="i-78124bbece759cbc-1" n="fa0d6b74">
            <seg n="ebbe8389">
              Fru talman! Det känns lockande att gå in i den hönsgård som presenterats
              här, men jag ska försöka hålla mig utanför.
            </seg>
            <seg n="317f3635">
              Vi kristdemokrater tackar för debatten. Det är en viktig debatt,
              och det är alltid trevligt att få debattera med landets justitieminister,
              även om vi inte är överens i alla stycken.
            </seg>
            <seg n="b79e6f97">
              Jag vill avslutningsvis dela upp problemet, även om jag tror
              att man, trots att man delar upp det, också kan ha det i samma
              korg. Självklart måste man göra något åt värdetransportrånen för
              att förhindra att de äger rum. GPS är naturligtvis ett sätt, och
              det finns också andra sätt att förhindra att värdetranporter åker
              omkring med säckar med pengar utan kassetter eller färgampuller
              i. Det finns många sätt att förhindra att värdetransportrånen
              äger rum.
            </seg>
            <seg n="6953ece7">
              Jag har tidigare i mitt liv träffat ett antal av dem som har
              åtalats och till och med dömts för värdetransportrån. Jag vet
              att det är flera saker som gör att de kommer in på det.
            </seg>
            <seg n="f409a7c4">
              Nr 1 är svårigheten att skilja mellan vad som är rätt och fel.
              Det är de förebyggande åtgärderna som de inte har fått med sig
              från början och som gör att de senare har svårighet att komma
              tillbaka.
            </seg>
            <seg n="c42a1706">
              Nr 2 är upptäcktsrisken. Det är en stor och nästan avgörande
              poäng att veta: Jag kan bli upptäckt, eller jag blir inte upptäckt.
              Om två av tre värdetransportrån aldrig klaras upp är det klart
              att det har en mycket lockande effekt för dem som vill ägna sig
              åt det.
            </seg>
            <seg n="57471e88">
              Vi måste hela tiden ta med de brottsförebyggande åtgärderna.
              Vi måste även se till att förhindra det som pågår. Där är det
              bra, Thomas Bodström, om du tar ditt ansvar. Men vi vill gärna
              se lite mer handling! Det är en bra handling att komma hit till
              kammaren. Visa nu när du går tillbaka härifrån att du tar tag
              i detta och gör lite nytta!
            </seg>
          </u>
          <note type="speaker" n="51a1034c">
            Anf. 116 ROLF OLSSON (v):
          </note>
          <u who="rolf_olsson_2d3bf9" xml:id="i-3180a960a990d31c-2" n="57ce8902">
            <seg n="f3c6be19">
              Fru talman! Jag levererade ett antal mycket konkreta förslag
              i mitt första anförande, Johan Pehrson. Jag rekommenderar en läsning
              av det utan blockeringar, så kommer du säkert att få mycket goda
              tips i dina framtida ambitioner.
            </seg>
            <seg n="864149ec">
              Jag har i mina anföranden mycket konkret betonat, eftersom det
              är mycket konkret, just vikten av att de företag som verkar i
              värdetransportbranschen går i spetsen och ser över säkerhetsrutinerna
              för att nedbringa, och försvåra möjligheterna till, de uppmärksammade
              rån som vi nu har diskuterat hur vi ska komma till rätta med eller
              minska.
            </seg>
            <seg n="8e696600">
              Det finns anledning att studera utvecklingen eftersom andra delar
              av kontanthanteringen, till exempel post- och bankrån, visar en
              helt annan utveckling. Brå har vid en stor genomgång från 90-talet
              fram till förra året konstaterat en stadig minskning från mitten
              av 90-talet. Det beror på många samverkande säkerhetsåtgärder.
              Skyddsrutiner och utbildning av personal har bidragit till den
              utvecklingen.
            </seg>
            <seg n="3ab4d1b1">
              Brå menar att just ökningen av värdetransportrånen kan ha samband
              med minskningen av bankrånen i så måtto att när bankerna satsar
              på ökad säkerhet väljer förövarna i vissa fall värdetransporter
              i stället. Det gäller i synnerhet dem som för första gången begår
              ett rån. En självklar slutsats att dra borde vara att det är viktigt
              med riktade säkerhetsinsatser av branschen.
            </seg>
            <seg n="498eac7f">
              För att också se bakom hörnet är det naturligtvis viktigt att
              se över hela området för kontanthantering. Där måste även detaljhandels-
              och butiksrån belysas. Ensamarbete inte minst på kvällar och nätter
              är definitivt något som kan, bör och ska ifrågasättas om vi menar
              allvar med att bekämpa brott mot kontanthanteringen och värna
              de anställdas hälsa och säkerhet.
            </seg>
          </u>
          <note type="speaker" n="b576bac8">
            Anf. 117 VIVIANN GERDIN (c):
          </note>
          <u who="viviann_gerdin_444e1c" xml:id="i-43d02b2875dca8af-2" n="8ed021fe">
            <seg n="8c36676b">
              Fru talman, ledamöter och en frånvarande justitieminister! Jag
              har tidigare presenterat några åtgärder. Jag vill återigen helt
              kort säga att samhällsaktiviteter mot kriminella är avgörande
              för slutresultatet. Men vi borde också minska mängden kontanter
              som transporteras under nuvarande former. Makulerade sedlar som
              anses obrukbara borde också mer kunna destrueras, det vill säga
              förstöras, ute på uppräkningscentralerna.
            </seg>
            <seg n="231a2eaa">
              Jag vill återigen lyfta fram att det allra viktigaste vi kan
              göra i det brottsförebyggande arbetet är att rikta oss mot familjerna
              och de insatser vi kan göra där. Men vi kan också göra en hel
              del nationellt för att minska de kriminellas aktiviteter.
            </seg>
            <seg n="abfce040">
              En säkerhetsexpert inom Svensk Handel har angett att det ofta
              är ungdomsgäng som ligger bakom rånen i storstadsområdena. Det
              är rån av individer och butiker. Av erfarenhet vet vi att de mindre
              rånen senare i livet kan leda till större och grövre brott.
            </seg>
            <seg n="966ef21b">
              Därför är det oerhört viktigt att vi fångar upp de ungdomsgäng
              som är i riskzonen och ungdomar på glid in i gängbildningar där
              brottsligheten är den samlande faktorn. Att få dem att välja andra
              vägar bort från brottets bana är nog absolut den bästa metoden
              för att minska brottsligheten. I det arbetet måste också föräldrarnas
              närvaro finnas med. Det handlar om deras engagemang tillsammans
              med skolan och socialen och också polisen när det så är befogat.
            </seg>
            <seg n="35dbe940">
              Jag vill avsluta med att tacka alla som har deltagit för en spännande
              debatt.
            </seg>
          </u>
          <note type="speaker" n="c6749004">
            Anf. 118 LEIF BJÖRNLOD (mp):
          </note>
          <u who="leif_bjornlod_8cb7a2" xml:id="i-867e992dd7be3ad6-2" n="7ef8aebe">
            <seg n="ba857287">
              Fru talman! Jag vill börja med att understryka att vi från Miljöpartiets
              sida naturligtvis inte är emot den tekniska utvecklingen som ger
              polisen hjälpmedel. Men däremot är vi klart emot en generell övervakning.
              Regelverket för skyddet av den enskilda och oskyldiga medborgaren,
              som Beatrice Asks mormor med flera, är otydligt. Här saknas det
              bitar. Det är där jag vill gå in.
            </seg>
            <seg n="ee73a426">
              Jag kan upprepa det jag sade tidigare. Jag vill dela upp det
              i tre delar. Det är den tekniska delen om åtkomligheten av bytet
              när det gäller värdetransporterna. Det är sedan avsättningen och
              användandet av bytet. Här finns det saker att göra. Det känns
              väldigt viktigt. Det är vidare kontanthanteringen i samhället
              och arbetsskyddslagar.
            </seg>
            <seg n="b870bce5">
              Allt sammantaget finns det infallsvinklar och lösningar. Jag
              är övertygad om det. Jag vet att det pågår verksamheter i dag
              som helt kommer att jämställa oss med de andra länderna så att
              vi inte ska toppa statistiken.
            </seg>
            <seg n="fc10595c">
              När det gäller Johan Pehrsons intresse för Kalle Anka-film har
              jag nästan förstått det med tanke på de värderingar som styr Kalle
              Ankas slapstickstänkande.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="2271c890">
            17 § Svar på interpellation 2005/06:144 om nedskärningshoten
            mot äldrevården
          </note>
          <note type="speaker" n="de8ab969">
            Anf. 119 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-16" n="e1d6a241">
            <seg n="0c08d500">
              Fru talman! Erik Ullenhag har frågat mig vilka åtgärder jag avser
              att vidta för att riksdagens beslut att förstärka äldreforskningen
              med 30 miljoner kronor årligen från år 2001 ska gälla.
            </seg>
            <seg n="8729d3d4">
              Frågans rubrik är således missvisande. Några nedskärningshot
              mot äldrevården föreligger inte. Tvärtemot sker satsningar på
              detta område. Bakgrunden till frågan är i stället den basfinansiering
              som Forskningsrådet för arbetsliv och socialvetenskap, Fas, ger
              till två centrumbildningar för äldreforskning, Ageing Research
              Center, Arc, i Helsingfors och Tema Äldre och Åldrande, Nisal,
              i Linköping. Enligt tidigare av Fas fattat beslut kommer Fas att
              ge full finansiering till dessa centrumbildningar till och med
              utgången av år 2006 och sedan fasa ut sitt stöd genom att årligen
              minska beloppet med 25 % fram till år 2009. Det är viktigt att
              påpeka att Fas finansiering endast utgör en del av centrumbildningarnas
              totala finansiering.
            </seg>
            <seg n="d03a510f">
              Förutom finansiering till dessa två centrumbildningar finansierar
              man även programstöd, forskarassistenttjänster, infrastrukturinvesteringar
              i två databaser samt vanliga projektstöd. De senaste åren har
              Fas sammantagna stöd till äldreforskning uppgått till omkring
              40 miljoner kronor per år. Nivån på Fas stöd till äldreforskning
              sjunker dock och beräknas nästa år hamna kring 30 miljoner kronor.
              Minskningen är ett resultat av Fas egna prioriteringar inom ramen
              för ett realt oförändrat anslag.
            </seg>
            <seg n="c40278c5">
              I den forskningsproposition som lades fram i våras tilldelade
              regeringen Fas 10 miljoner kronor för satsningar på starka forskningsmiljöer,
              och en utlysning planeras. En sådan satsning ger nya möjligheter
              för centrumbildningarna att söka forskningsmedel.
            </seg>
            <seg n="73093831">
              Forskning om äldre är en viktig del i att stärka och utveckla
              äldreomsorgen. Regeringen är mån om att kvaliteten i forskningssatsningar
              säkras genom myndigheternas självständiga kvalitetsgranskningar,
              och deras oberoende beslutsfattande om medelstilldelning är en
              central forskningspolitisk princip. För att utveckla kvaliteten
              och öka effektiviteten inom äldreomsorgen krävs det en långsiktig
              kunskapsuppbyggnad som grund för verksamhetsutveckling och utveckling
              av det sociala arbetet bland äldre. Äldreforskningens resursbehov
              är därför en viktig fråga i regeringens äldrepolitik.
            </seg>
            <seg n="3289928e">
              Just nu pågår inom Socialdepartementet ett arbete med en nationell
              utvecklingsplan för äldreomsorgen som regeringen avser att presentera
              för riksdagen under våren. Forskningsfrågor kommer att finnas
              med i denna.
            </seg>
          </u>
          <note type="speaker" n="7e920783">
            Anf. 120 ERIK ULLENHAG (fp):
          </note>
          <u who="erik_ullenhag_febdf4" xml:id="i-66ed28a79a8cf574-4" n="75dd9b65">
            <seg n="56d7aed8">
              Herr talman! Låt mig inledningsvis tacka för svaret och också
              be statsrådet om ursäkt för rubriken. Det var inte den rubrik
              som jag skickade i väg. Någonstans i maskineriet har Nedskärningshot
              mot äldreforskningen ändrats till Nedskärningshot mot äldrevården.
              Icke desto mindre är frågan som vi nu diskuterar oerhört viktig.
            </seg>
            <seg n="4422889e">
              Statens beredning för medicinsk utvärdering, SBU, har i rapporten
              Evidensbaserad äldrevård pekat på det mycket stora behov som finns
              av forskning och kunskap kring hur vi tar hand om våra äldre.
              I synnerhet handlar det om ett behov av kunskap om läkemedelseffekter.
            </seg>
            <seg n="1ed3918c">
              Det är lite märkligt att det i dag bedrivs en äldrevård och en
              äldreomsorg som trots ett hyggligt gott forskningsklimat i Sverige
              har väldigt dålig underbyggnad. Det är det som ligger i titeln
              på rapporten Evidensbaserad äldrevård , det vill säga att vi bör
              ha på fötterna, att vi bör ha kunskap om den omsorg och vård som
              bedrivs.
            </seg>
            <seg n="7ce6e730">
              I samband med 1998 års valrörelse var äldrevården en stor fråga.
              Det var den på grund av ett antal vårdskandaler som kom i mediernas
              ljus. Kraftfullt agerade den socialdemokratiska regeringen, menade
              man, genom att ta fram det man kallade för den nationella handlingsplanen
              för äldrepolitiken.
            </seg>
            <seg n="b267fd49">
              Vissa saker i handlingsplanen genomfördes. Bland annat fattade
              riksdagen utifrån den ett beslut om att från och med 2001 förstärka
              anslagen till äldreforskningen med ett särskilt öronmärkt anslag
              om 30 miljoner kronor. Det skulle vara en långsiktig satsning.
              Det var en viktig satsning, och resultatet av den var, precis
              som statsrådet redogjorde för, att Ageing Research Center, Arc,
              i Helsingfors och Tema Äldre och Åldrande i Linköping fick forskningsresurser.
              Det administrerades till en början av Socialvetenskapliga forskningsrådet
              som sedan lades ned. Sedan övertogs uppdraget av Forskningsrådet
              för arbetsliv och socialvetenskap, Fas.
            </seg>
            <seg n="579ee2ea">
              Nu ska denna forskning läggas ned till 2010. Det är minst sagt
              märkligt, för samtidigt som beslutet att dra tillbaka de 30 miljoner
              kronorna fattas är äldrevården återigen på tapeten. Pressade av
              en verklighet där vi har en situation där väldigt många äldre
              inte får en värdig omsorg, pressade av en verklighet där alltfler
              människor känner oro inför ålderdomen, pressade av en verklighet
              som innebär att vi återigen ser rapporter om vårdskandaler vill
              nu den socialdemokratiska regeringen ett antal år, närmare bestämt
              sju år efter den förra handlingsplanen, ta tag i äldrevården.
              Nu heter det inte nationell handlingsplan för äldrevården. Nu
              heter det nationell utvecklingsplan för äldrepolitiken. Men det
              är återigen en plan.
            </seg>
            <seg n="3752a2ff">
              I samband med att den planen lanserats har Ylva Johansson vid
              ett flertal tillfällen talat just om det behov som finns av en
              ökad äldreforskning. Det är därför det blir så oerhört märkligt
              att man drar in 30 miljoner kronor till de institut som i dag
              bedriver en viktig forskning, eller man ger inte speciellt mycket
              utan säger bara att man ska satsa på äldreforskning.
            </seg>
            <seg n="9268d987">
              I sitt svar hänvisar Ylva Johansson till forskningspropositionen,
              och det låter ju kraftfullt. Men tittar man i forskningspropositionen
              som riksdagen har beslutat om ser man att det finns 16 allmänt
              hållna rader om äldreforskning i en 289-sides proposition. Jag
              kan inte läsa den propositionen på ett sådant sätt att det kommer
              att bli en enda krona i forskningsmedel vad gäller äldreomsorg.
            </seg>
            <seg n="b4f9e95a">
              Ylva Johansson hänvisar också i sitt svar till 10 miljoner kronor
              i satsning på starka forskningsmiljöer. Vad som sker är alltså
              att man drar in 30 miljoner kronor från äldreforskningen. Man
              säger: Vi har lite snälla skrivningar i forskningspropositionen.
              Dessutom kan ni slåss om 10 miljoner kronor med annan forskning.
            </seg>
            <seg n="1fc7822e">
              Det sker nedskärningar, men det lovas satsningar. Min konkreta
              fråga till Ylva Johansson är: Blir det några mer pengar till äldreforskningen,
              och hur kompenseras de 30 miljoner kronorna som nu dras in?
            </seg>
          </u>
          <note type="speaker" n="e3a394d6">
            Anf. 121 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-17" n="e1d6a241">
            <seg n="14279979">
              Herr talman! Låt mig först svara att regeringen inte drar in
              några pengar till äldreforskningen, framför allt inte några 30
              miljoner men inga andra pengar heller. Som jag redogjort för i
              svaret har Fas beslutat att omprioritera bland sina resurser.
            </seg>
            <seg n="80fd1350">
              Föregångaren till Fas, Socialvetenskapliga forskningsrådet, gjorde
              tidigare överenskommelser med de berörda universiteten om att
              universiteten skulle gå in och ta över en del av forskningen och
              finansiera den framgent. Det ligger naturligtvis i idén med forskningsråd
              att de inte permanent ska finansiera forskning. Forskningsråden
              ska vara de som permanent för över medel till universiteten. Jag
              tror egentligen inte att det finns någon oenighet mellan mig och
              Erik Ullenhag om grundprinciperna i forskningspolitiken.
            </seg>
            <seg n="0450d1a6">
              Däremot är den faktiska situationen att vi har en underförsörjd
              äldreforskning, och forskning om äldres åldrande, äldreomsorgen
              och äldrevården är oerhört viktig av flera skäl. Vi har en förändrad
              befolkning. Det betyder att vi i dag ser en annan typ av åldrande,
              att vi möter andra utmaningar, andra möjligheter och andra typer
              av sjukdomar under vårt åldrande, vilket självklart kräver ny
              kunskap. Vi har också stora utmaningar när det gäller att förbättra
              äldreomsorgen och äldrevården, och det behövs mer vetenskaplig
              grund för att kunna göra detta.
            </seg>
            <seg n="55d1b9c6">
              Av de här skälen behöver äldreforskningen utvecklas och vidareutvecklas
              de kommande åren. I vilka former det ska ske kommer jag att återkomma
              till. Men det här är en fråga som kommer att finnas med i den
              nationella utvecklingsplanen, och där ska Erik Ullenhag få svar
              på frågorna. Men jag kan säga i dag att det självklart vore dumt
              att satsa på äldreomsorg och äldrevård utan att samtidigt se till
              att vi har grund för en livaktig och bra äldreforskning.
            </seg>
            <seg n="c4eb8af5">
              Minst lika viktigt som det är med forskningens villkor är också
              möjligheten för forskningsresultaten att bli realiserade i verksamheten
              och verkligheten. Också där har vi stora utmaningar. Vi har i
              dag mycket mer kunskap än vad som faktiskt används som grund för
              både beslut och prioriteringar och för konkreta vårdsituationer
              ute i verksamheten. Äldreområdet är inte det enda område där vi
              har sådana brister, men det är ett av dem. Jag är övertygad om
              att vi också på det området skulle kunna göra fler insatser.
            </seg>
          </u>
          <note type="speaker" n="e1974f30">
            Anf. 122 ERIK ULLENHAG (fp):
          </note>
          <u who="erik_ullenhag_febdf4" xml:id="i-66ed28a79a8cf574-5" n="75dd9b65">
            <seg n="6e9589e6">
              Herr talman! Jag är också övertygad om att vi skulle kunna göra
              mycket mer för att se till att vi får en äldrevård som är baserad
              på den kunskap som vi faktiskt har. Jag är övertygad om att vi
              med en annan organisation, en seriös prioritering av äldrevården
              och en seriös prioritering av kompetensutveckling inom äldrevården
              skulle kunna nå väldigt långt.
            </seg>
            <seg n="25489c02">
              Det märkliga i just den här frågan är att du Ylva Johansson,
              precis som du gjorde när ni hade partikongress för en tid sedan,
              talar oerhört väl om vikten av äldreforskning, samtidigt som du
              i den verksamhet du i alla fall indirekt styr över det är trots
              allt regeringen som har en del av makten i detta land kommer att
              dra in medel så att två äldreforskningsinstitut hotas. Jag har
              lite svårt att begripa den logiken.
            </seg>
            <seg n="90dc5f62">
              Vi var ganska överens, eller vi var helt överens. Om jag minns
              rätt och efter att ha tittat på det hela var det till och med
              sju partier i riksdagen som var överens om att fatta beslut om
              att äldreforskningen borde förstärkas med 30 miljoner kronor från
              och med 2001. Resultatet var de här två instituten som nu har
              börjat komma i gång med att bedriva en rätt intressant forskning.
              Satsningen skulle vara långsiktig.
            </seg>
            <seg n="c909922e">
              Borde det inte bekymra Ylva Johansson att ni nu faktiskt går
              ifrån det riksdagsbeslut som fattades förra gången som ni, pressade
              av verkligheten, ville prioritera äldreomsorgen? Fas, skulle jag
              gissa, svarar att de har fått för lite medel generellt sett. Vi
              kan diskutera ifall det är rimligt eller inte att öronmärka pengar
              till forskning, men nu har riksdagen gjort det just utifrån samma
              verklighetsbeskrivning som Ylva Johansson gör, att det är viktigt
              att förstärka äldreforskningen.
            </seg>
            <seg n="4d936fe8">
              Var det beslut som fattades för några år sedan fel, Ylva Johansson?
              Varför ska inte regeringen med den makt den har se till att det
              fortsätter att vara verklighet, att de pengarna kommer äldreforskningen
              till del?
            </seg>
            <seg n="aba0742e">
              Jag tror att de allra flesta upplever det som väldigt onödigt
              att använda en massa förstärkningsord, som Ylva Johansson gör
              här det är viktigt, äldreforskningen är underfinansierad, vi ska
              satsa på äldreforskning när verkligheten är att de två forskningscentrum
              som finns hotas av nedläggning på grund av minskade statliga resurser,
              helt i strid med riksdagens beslut.
            </seg>
            <seg n="687f84ef">
              Ibland handlar det om olikheter i syn på verkligheten. Här tror
              jag att jag och Ylva Johansson har en likartad syn på verkligheten,
              det vill säga att vi behöver förstärka kunskapsläget för att kunna
              bedriva en värdigare äldreomsorg och bättre ta hand om våra äldre.
              Däremot klarar Ylva Johansson som statsråd inte av att leverera.
              Resultatet av din tid har hittills varit att vi fått mindre äldreforskning,
              inte mer. Du får gärna ge konkreta exempel på var äldreforskningen
              har ökat med Socialdemokraternas forskningspolitik.
            </seg>
            <seg n="feb890af">
              I ditt svar som du skriftligen har lämnat till riksdagen och
              sedan läst upp hänvisar du till en forskningsproposition som bara
              har 16 allmänt välmenande rader om äldreforskningen. Det blir
              ingen äldreforskning av den typen av politik, Ylva Johansson.
              Någonstans måste du visa handling. Antingen får du säga: Nej,
              det var fel att öronmärka pengar. Det är fel att öronmärka pengar
              i framtiden. Vi hoppas att forskarsamhället satsar på att prioritera
              detta i en underfinansierad forskningsbudget som denna regering
              också står för. Vi skulle behöva satsa mer på forskning över huvud
              taget. Eller så får du göra något konkret.
            </seg>
            <seg n="fb899b20">
              Är Ylva Johansson bekymrad över att Arc och Tema Äldre och Åldrande
              i Linköping sannolikt kommer att läggas ned? Eller är det lika
              bra att de instituten läggs ned?
            </seg>
          </u>
          <note type="speaker" n="020d035c">
            Anf. 123 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-18" n="e1d6a241">
            <seg n="0807d672">
              Herr talman! Arc och forskningsmiljöerna i Linköping är båda
              mycket starka forskningsmiljöer. Inte minst Arc har utmärkt sig
              genom att också internationellt hålla en mycket hög vetenskaplig
              klass. Det är viktigt att komma ihåg att statens finansiering
              till de här delarna inte bara sker via Fas utan också via lärosätena.
              Till att börja med måste vi slå fast att regeringen inte drar
              in några pengar från äldreforskningen, men Fas har gjort en annan
              prioritering av sina resurser. Vi måste diskutera huruvida det
              föranleder att regeringen ska fatta något ytterligare beslut.
              Det kommer jag att redovisa i den nationella utvecklingsplanen
              för äldreomsorgen.
            </seg>
            <seg n="bcb90aa2">
              Det är inte så att all finansiering till äldreforskning alltid
              ska gå via forskningsråden. Jag är inte beredd att inta den ståndpunkten.
              Man kan också tänka sig att man i en framtid bör kunna klara att
              prioritera äldreforskningen inom de vanliga ramarna vid lärosätena.
              Men vi måste säkerställa att så sker.
            </seg>
            <seg n="1d20defb">
              Det finns alltså anledning att fundera ett varv till på formerna
              för finansieringen av äldreforskningen. Det är helt klart att
              vi måste ta ett ansvar för finansieringen av äldreforskningen
              för att säkerställa att vi har en tillräcklig kunskapsgrund och
              kunskapsutveckling för framtiden när det gäller de utmaningar
              som äldreomsorgen, äldrevården och den åldrande befolkningen i
              övrigt ställer samhället inför.
            </seg>
            <seg n="60c5fe10">
              Som jag har sagt i mitt svar tidigare kommer jag att återkomma
              till synen på detta i den nationella utvecklingsplanen.
            </seg>
          </u>
          <note type="speaker" n="0b521d6d">
            Anf. 124 ERIK ULLENHAG (fp):
          </note>
          <u who="erik_ullenhag_febdf4" xml:id="i-66ed28a79a8cf574-6" n="75dd9b65">
            <seg n="49848591">
              Herr talman! Jag har personligen träffat företrädare för Arc
              som är mycket oroliga för att den här viktiga äldreforskningen
              kommer att läggas ned. Ylva Johansson säger att det bara är en
              del av finansieringen som är statlig, nämligen den del som går
              via forskningsråden. Det är sant. Men de personerna som är aktiva
              i verksamheten säger att om den forskningen försvinner kommer
              man inte att kunna ha kvar de tjänster som drar in övriga forskningsmedel
              till verksamheten, och då hotas hela verksamheten.
            </seg>
            <seg n="eea3b531">
              För mig är detta rätt allvarligt. Vi har en enig riksdag som
              fattat beslut om långsiktig finansiering av en viss verksamhet.
              Ylva Johansson säger att det inte är regeringen som drar in pengar,
              men ni är dock ansvariga för den statsbudget som har lett till
              att Fas vill fatta beslutet om att lägga ned stödet till de här
              två forskningsinstituten. Det är djupt allvarligt.
            </seg>
            <seg n="67b47c88">
              Sedan delar jag Ylva Johanssons uppfattning. Vi behöver mer satsning
              på forskning i detta land. Inte heller där tycker jag att regeringen
              verkställer. Det handlar om att vi skulle ha ökade forskningsresurser
              generellt sett. Jag tror dock tyvärr att vi kommer att vara tvungna
              att jobba med öronmärkta forskningsmedel just till äldreforskningen
              därför att vi i dag vet hur stora bristerna är. Det är något djupt
              allvarligt när vi vet att den omsorg om alla de äldre som bedrivs
              i detta land har för lite kunskapsuppbyggnad. Det kan vi göra
              något åt. I alla fall kan ni som sitter i regeringen göra något
              åt detta.
            </seg>
            <seg n="ebf45234">
              Sedan är ju denna regering lite grann planernas förlovade regering.
              År 1998, pressad av verklighet och vårdskandaler, lade man fram
              en nationell plan för äldreomsorgen. Sedan fattade man ett antal
              bra beslut enligt den. Några år senare försvinner effekterna av
              dem. De forskningsinstitut som finns riskerar att läggas ned.
              Då säger Ylva Johansson: Vi vill ha en ny plan för äldreomsorgen.
            </seg>
            <seg n="19d41f4b">
              Det kan vara bra med en utvecklingsplan för äldreomsorgen, men
              det vore ganska bra om den handlingsplan som man antog 1998, förra
              gången man var pressad i en valrörelse, faktiskt också blev verklighet.
              Jag tror tyvärr, herr talman, att ska det bli så behöver vi byta
              regering.
            </seg>
          </u>
          <note type="speaker" n="01d3384c">
            Anf. 125 Statsrådet YLVA JOHANSSON (s):
          </note>
          <u who="morgan_johansson_folkhalso_o" xml:id="i-4eb3700a39a3be21-19" n="e1d6a241">
            <seg n="afc6232b">
              Herr talman! De pengar som tillfördes äldreforskningen har betytt
              oerhört mycket för att utveckla de här forskningsmiljöerna eftersom
              det var brist på starka forskningsmiljöer. Nu har vi två starka,
              bra och konkurrenskraftiga forskningsmiljöer inom äldreforskningen.
              Vi ska självfallet vara rädda om dem. Men de är också ett resultat
              av de satsningar som har gjorts tidigare. Vi ska se till att de
              har möjligheter att utvecklas.
            </seg>
            <seg n="f0128a66">
              Jag vill komma tillbaka till att staten finansierar forskning
              på flera sätt. Erik Ullenhag är säkert, precis som jag, medveten
              om att Socialvetenskapliga forskningsrådet, som var föregångare
              till Fas, gjorde en överenskommelse med universiteten om den framtida
              finansieringen på ett sätt som forskningsrådet kanske inte riktigt
              hade mandat att göra. Det är lite grann efterdyningarna av detta
              som vi nu ser. Det är en tvist mellan två olika statliga finansieringar,
              nämligen universiteten och forskningsrådet, om vem som ska stå
              för vilka delar av finansieringen.
            </seg>
            <seg n="bf05ca9d">
              Jag är inte beredd att ge svar på vem som ska ha det yttersta
              ansvaret. Det handlar ju om statliga pengar på båda hållen, och
              staten har inte dragit in några pengar till äldreforskningen.
              Detta är ett område som kommer att behöva utvecklas i framtiden.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="63191ca5">
            18 § Svar på interpellation 2005/06:106 om inkassoverksamheten
          </note>
          <note type="speaker" n="f606ea18">
            Anf. 126 Justitieminister THOMAS BODSTRÖM (s):
          </note>
          <u who="thomas_bodstrom_justitiemini" xml:id="i-d42ff2f2a17a172d-37" n="25b8a702">
            <seg n="613347bf">
              Herr talman! Yvonne Andersson har frågat mig vilka åtgärder jag
              avser att vidta för att en översyn av inkassoverksamheten ska
              komma till stånd. Hon har också frågat vilka åtgärder jag avser
              att vidta för att tydliggöra konsumenternas rättigheter och skyldigheter
              avseende inkassoverksamheten.
            </seg>
            <seg n="6b1ff301">
              Enligt min mening fungerar inkassoverksamheten på ett i stort
              sett tillfredsställande sätt. I och med att ersättningsgilla inkassokostnader
              har författningsreglerats kan inte högre belopp än de som föreskrivs
              drabba gäldenärerna. Någon mer allmän översyn av inkassoverksamheten
              anser jag inte att det finns ett behov av i dagsläget.
            </seg>
            <seg n="fbf46068">
              När det gäller frågan om att tydliggöra konsumenternas rättigheter
              och skyldigheter avseende inkassoverksamheten vill jag peka på
              att Datainspektionen har till uppgift att utöva tillsyn över inkassoverksamheten.
              Om någon enskild anser sig felaktigt behandlad eller på något
              annat sätt känner sig missnöjd med bemötandet hos inkassobolagen
              kan han eller hon alltid vända sig till inspektionen som då har
              möjlighet att vidta olika typer av åtgärder.
            </seg>
            <seg n="a81db565">
              Däremot håller jag med Yvonne Andersson om att det finns anledning
              att se över lagstiftningen när det gäller smärre betalningsförsummelser.
              Att en enda betalningsanmärkning kan få en så långtgående effekt
              att man till exempel inte får hyra en lägenhet är onekligen mycket
              ingripande för den enskilde. I Justitiedepartementet övervägs
              därför om vissa mindre belopp inte alls ska få användas i kreditupplysningsverksamhet.
              En promemoria där denna fråga behandlas kan förväntas tidigt under
              nästa år.
            </seg>
          </u>
          <note type="speaker" n="7af6aca6">
            Anf. 127 YVONNE ANDERSSON (kd):
          </note>
          <u who="yvonne_andersson_b37e40" xml:id="i-b8a8524096b680f2-0" n="3957f8a3">
            <seg n="5de36e75">
              Herr talman! Jag förstår av ministerns svar att han delar synen
              på den problematik som jag försöker beskriva i interpellationen.
              Eftersom det här är en svår verksamhet för den oinsatte skulle
              jag vilja förklara vad som är problemet. Jo, skuldbördan för svenska
              hushåll har ökat med nästan det dubbla enligt SCB:s undersökningar.
              På samma gång har indrivningarna blivit väldigt hårda, och människor,
              särskilt unga familjer, hamnar i en skuldfälla som de har svårt
              att ta sig ur.
            </seg>
            <seg n="d83558c9">
              Då har vi en inkassolag som egentligen heter 1974:182 om att
              inkassoverksamheten ska bedrivas enligt god sed. Och vad är då
              god sed? Gång efter annan hamnar ju människor i denna skuldfälla
              där en parkeringsbot kan leda till att man blir nekad ett hyreskontrakt.
              Det är detta som jag tycker behöver utredas.
            </seg>
            <seg n="906e98d5">
              Jag kan inte mer än tacka för att det kommer ett pm i januari.
              Jag utgår ifrån att i direktiven som ska skrivas när det här pm:et
              görs tar man med alla de här aspekterna så att människor, och
              särskilt unga människor, inte hamnar i skuldfällan utan kan klara
              ut sin ekonomi.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="c398cdb1">
            19 § Svar på interpellation 2005/06:154 om förrättare vid vigsel
            och partnerskapsregistrering
          </note>
          <note type="speaker" n="25f454df">
            Anf. 128 Justitieminister THOMAS BODSTRÖM (s):
          </note>
          <u who="thomas_bodstrom_justitiemini" xml:id="i-d42ff2f2a17a172d-38" n="25b8a702">
            <seg n="db6182a9">
              Herr talman! Yvonne Andersson har frågat mig vilka åtgärder jag
              avser att vidta för att Utredningen om äktenskap och partnerskap
              förutsättningslöst ska kunna fullfölja sitt uppdrag.
            </seg>
            <seg n="4bd7a237">
              Den 27 januari 2005 tillsatte regeringen en särskild utredare
              med uppdrag att bland annat ta ställning till om par av samma
              kön bör kunna ingå äktenskap. Om utredaren kommer till slutsatsen
              att äktenskap inte bör kunna ingås av par av samma kön ska han
              överväga om några förändringar bör göras i reglerna för registrerat
              partnerskap.
            </seg>
            <seg n="d8aaa49f">
              Förslag om att förrättare av vigsel och registrering av partnerskap
              ska vara ett gemensamt uppdrag har under ett flertal år framförts
              i motioner till riksdagen. Riksdagen har ställt sig bakom förslaget
              och förutsatt att regeringen skyndsamt vidtar åtgärder för att
              åstadkomma en samordning. Mot den bakgrunden har regeringen funnit
              att det inte varit nödvändigt att avvakta utredningens ställningstaganden.
              Frågan om gemensamma förordnanden för vigsel- och registreringsförrättare
              har i stället behandlats särskilt. Jag räknar med att en proposition
              med förslag till ett gemensamt uppdrag kommer att kunna beslutas
              inom de närmaste dagarna.
            </seg>
            <seg n="fb3219ee">
              Mitt svar på Yvonne Anderssons fråga är att samordningen av uppdragen
              som vigsel- och partnerskapsförrättare inte påverkar förutsättningarna
              för Äktenskaps- och partnerskapsutredningens arbete. Utredningen
              har alltså att fullfölja sitt uppdrag i enlighet med sina direktiv.
            </seg>
          </u>
          <note type="speaker" n="62e160f1">
            Anf. 129 YVONNE ANDERSSON (kd):
          </note>
          <u who="yvonne_andersson_b37e40" xml:id="i-b8a8524096b680f2-1" n="3957f8a3">
            <seg n="ee8171a9">
              Herr talman! Ministern ger ett svar på min interpellation, som
              egentligen handlar om att jag tycker att en del av utredningens
              viktiga uppgift har tagits ifrån den och att utredningen därför
              har fått ändra sin inriktning. I utredningen tas inte barnperspektivet
              upp, vilket jag har varit kritisk till.
            </seg>
            <seg n="d226263c">
              Jag har förmånen att sitta i utredningens referensgrupp. Riksdagen
              beslutade egentligen om en parlamentarisk utredning, men det blev
              det inte. Jag sitter alltså i referensgruppen, och där finns inte
              barnperspektivet representerat. Här har man brutit ut en annan
              del som har med barn att göra.
            </seg>
            <seg n="9aa386bd">
              Jag är orolig för att man bryter upp äktenskapsbalken, som är
              så viktig för vårt samhälle, och att man bryter upp den i avseenden
              som har betydelse för barnen, för demokratin och för åsiktsfriheten.
            </seg>
            <seg n="02717e58">
              Jag hoppas att utredaren får anvisningar från ministern särskilt
              när det gäller att titta på det här med barnen. Det ingick inte
              i min interpellation, i den form som den nu har framställts, och
              därför avser jag att återkomma med en särskild interpellation
              i det avseendet.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="e20debe6">
            20 § Svar på interpellationerna 2005/06:116 och 148 om meddelarfrihet
            för alla anställda
          </note>
          <note type="speaker" n="9814a445">
            Anf. 130 Justitieminister THOMAS BODSTRÖM (s):
          </note>
          <u who="thomas_bodstrom_justitiemini" xml:id="i-d42ff2f2a17a172d-39" n="25b8a702">
            <seg n="a0fd4b77">
              Herr talman! Camilla Sköld Jansson har frågat mig dels vilka
              initiativ jag avser att ta för att komma till rätta med skillnaderna
              i meddelarfrihet för anställda i offentlig verksamhet och entreprenaddrift,
              dels om jag avser att ta initiativ för att alla privatanställda
              bättre ska kunna utöva sina grundlagsskyddade rättigheter. Gunnar
              Nordmark har frågat mig vilka åtgärder jag avser att vidta för
              att se till att anställda i kommuner garanteras samma starka skydd
              mot disciplinpåföljd och repressalier då de utövar sin grundlagsskyddade
              meddelarfrihet. Jag har valt att besvara dessa frågor i ett sammanhang.
            </seg>
            <seg n="3b3f1c74">
              Frågorna om skydd för meddelare är mycket angelägna men också,
              som jag har sagt i samband med tidigare frågor i samma ämne, väldigt
              komplicerade. Det finns stora svårigheter i att överföra en offentligrättslig
              reglering till det privaträttsliga området.
            </seg>
            <seg n="6dd1754c">
              Det pågår inom Justitiedepartementet ett kontinuerligt arbete
              med att stärka meddelarskyddet, men på grund av frågornas komplexitet
              och tidigare utredningars svårigheter med att hitta en helhetslösning
              sker arbetet etappvis.
            </seg>
            <seg n="be0a40c7">
              För närvarande arbetar Justitiedepartementet med att, som ett
              första steg, införa förbud för kommunala bolag att efterforska
              anställda som lämnar meddelanden för publicering och att vidta
              arbetsrättsliga sanktioner mot anställda som utnyttjat sin meddelarfrihet.
            </seg>
            <seg n="9ff9e173">
              Det finns också ett utredningsförslag om att införa handlingsoffentlighet
              och meddelarskydd i statliga bolag. Förslaget har emellertid mötts
              med kritiska synpunkter från många remissinstanser, och problemställningarna
              behöver beredas ytterligare.
            </seg>
            <seg n="6cd73dfc">
              En tredje fråga är den som Gunnar Nordmark tar upp, och som jag
              nyligen besvarade på fråga av hans partikamrat Lennart Fremling.
            </seg>
            <seg n="f9ffaf1a">
              Justitiekanslern har i ett beslut konstaterat att det till följd
              av att de arbetsrättsliga förhållandena för kommunalt anställda
              numera regleras genom kollektivavtal och inte genom offentligrättsliga
              regler kan saknas möjlighet till straffrättsliga sanktioner mot
              kommunala företrädare som bryter mot det så kallade repressalieförbudet.
              De uppdagade bristerna bör även om sådana överträdelser inte är
              vanliga av principiella skäl tas på största allvar. Jag avser
              därför att se till att regleringen ses över.
            </seg>
            <seg n="2eb23f56">
              Arbetet med att förstärka meddelarskyddet fortsätter alltså.
              Det kan finnas skäl att på nytt se om det går att hitta en lösning
              som förstärker meddelarskyddet i offentligt finansierad verksamhet
              eller om ett förstärkt meddelarskydd ska omfatta alla anställda.
            </seg>
          </u>
          <note type="speaker" n="9697ed49">
            Anf. 131 CAMILLA SKÖLD JANSSON (v):
          </note>
          <u who="camilla_skold_jansson_63524c" xml:id="i-222a2c6d109081af-0" n="6de1f7a4">
            <seg n="deba2fb6">
              Herr talman! Tack för svaret.
            </seg>
            <seg n="2d82a916">
              Det är tredje gången på fyra år som vi har en interpellationsdebatt
              i de här frågorna, och tyvärr har det inte hänt särskilt mycket
              på Regeringskansliet. Det är samma diskussion: Man tycker att
              frågan är viktig men att den är komplicerad. Om det inte har hänt
              så mycket inom Regeringskansliet verkar det ändå som att det händer
              desto mer ute på svensk arbetsmarknad.
            </seg>
            <seg n="08ea622a">
              Vi hade ett seminarium i riksdagen förra veckan med olika fackliga
              företrädare, och vi har också gjort en enkät till olika fackliga
              förbund och frågat om deras uppfattning: Hur ser det ut på arbetsmarknaden?
              Den allmänna bilden är att Per Johansson och Connex inte är någon
              isolerad företeelse, någonting unikt, utan tvärtom mer en illustration
              av att det är ganska illa ställt när det gäller de här frågorna.
              Flera fackförbund är allvarligt oroade över att tystnaden breder
              ut sig. Det gäller både i offentlig och i privat verksamhet.
            </seg>
            <seg n="4c7c028f">
              Därför är det bra att Gunnar Nordmark lyfter upp just hur det
              ser ut i offentlig sektor, där man har ett grundlagsskydd men
              där det ändå inte alltid fungerar så att man lever upp till det.
              Det är också någonting som vi har lyft upp i interpellationsdebatter
              och i motioner.
            </seg>
            <seg n="6f2b0a3f">
              Det är, som sagt, komplicerade frågor. Men Thomas Bodström jobbar
              ofta med komplicerade frågor, som buggning, registrering av data
              och mobiltelefoni, där viktiga intressen ställs mot varandra.
              Visst går det att komma fram även i frågor som är komplicerade
              och där starka intressen vägs mot varandra.
            </seg>
            <seg n="114ec105">
              Det här är en sådan fråga där demokratin måste vara det överordnade.
              Om man bortser från själva teknikaliteterna måste man konstatera
              att det är anmärkningsvärt att vi har en demokrati som gör halt
              innan vi går in på en arbetsplats, antingen till en helt privat
              verksamhet eller till en entreprenadverksamhet. Det är inte rimligt.
              Självklart finns det mycket starka demokratiska skäl för att rätta
              till det här.
            </seg>
            <seg n="d5938993">
              Jag får lite dubbla signaler. Dels säger Bodström att det pågår
              en del arbete, dels avslutar han med att säga att det kan finnas
              skäl att se över det här. Men jag tror inte att man behöver fundera
              över att det finns skäl att se över det här, utan det ska rättas
              till. Det måste vara den absoluta utgångspunkten.
            </seg>
            <seg n="c19b4b9b">
              Om man då börjar med just den verksamhet som rör entreprenad,
              som alltså drivs av offentliga medel, finns det starka skäl både
              utifrån en demokratisk aspekt och utifrån de anställdas perspektiv,
              men det finns också ett samhällsintresse. Verksamheter som drivs
              med offentliga skattepengar ska självklart kännetecknas av stor
              öppenhet, kontrollmöjligheter, och de anställda måste kunna påtala
              brister och missförhållanden till exempel till medier.
            </seg>
            <seg n="26dfbe97">
              Om man tar just den delen menar till exempel Kurt Junesjö, men
              även andra som kan de här frågorna inom den fackliga världen,
              att där borde man kunna komma fram. Var ligger knuten i just den
              delen? Offentliga medel i en sådan verksamhet borde man direkt
              kunna föra med sig. I samma stund som man lägger ut någonting
              på entreprenad skriver man in att då ska samma yttrandefrihet
              gälla som i övrig offentlig verksamhet, både yttrandefrihet och
              meddelarskydd. Var ligger problematiken?
            </seg>
          </u>
          <note type="speaker" n="e02ff958">
            Anf. 132 GUNNAR NORDMARK (fp):
          </note>
          <u who="gunnar_nordmark_65d5cd" xml:id="i-e73ceaebd0be816e-2" n="045201d9">
            <seg n="3654251c">
              Herr talman! Jag ber att få tacka för svaret.
            </seg>
            <seg n="eb8efc7d">
              När man läser Justitiekanslerns beslut kan man konstatera att
              det är en minst sagt lätt förvånad justitiekansler som har författat
              det. Uppenbarligen levde justitiekanslern i missuppfattningen
              att det var så att det hade begåtts ett brott som det gick att
              åtala för. Sedan visade det sig att det inte var så. Vi var många
              andra som blev överraskade, för man hade uppfattat att det grundlagsfästa
              skyddet, meddelarfriheten, som kommunalt anställda har och repressalieförbud
              fortfarande gällde.
            </seg>
            <seg n="494d04cd">
              Vi kan här se en utveckling av de grundlagsfästa rättigheter
              som kommunalt anställda har som inte är någonting jag har önskat
              eller tycker är bra. Det är precis som Camilla Sköld Jansson här
              har sagt, att man kan vittna om att det på både privata och offentliga
              arbetsplatser har blivit tystare. Självfallet är det ett problem
              när det uppenbaras att förbudet mot repressalier inte är så pass
              starkt som vi hade anledning att tro.
            </seg>
            <seg n="ded4a6a1">
              Därför hoppas jag att justitieministern ska kunna vara något
              mer tydlig med vad justitieministern avser att göra när det gäller
              att se till att anställda inom kommuner och landsting får samma
              skydd mot repressalier som statligt anställda har. Jag tror att
              vi alla är överens om att det borde vara så.
            </seg>
            <seg n="eff132cf">
              Camilla Sköld Jansson tar upp frågan om kommunala bolag eller
              verksamheter där man har lagt ut offentligt finansierad verksamhet
              på entreprenad och bolag där kommunerna finns med som minoritetsägare
              men där man på något sätt gör något som kommuner eller landsting
              normalt sett har tagit på sig att göra. Också där är det viktigt
              att meddelarfrihet och skydd för dem som meddelar till medierna
              finns, även om det inte är en traditionell förvaltningsmodell
              som verksamheten bedrivs i. Svaret på detta är uppenbart: Allmänheten
              behöver få den information som kan komma från anställda som märker
              att någonting är fel, att någonting håller på att gå snett.
            </seg>
            <seg n="3a14e324">
              Vi vet att många av de så kallade kommunala skandaler som har
              uppenbarats genom åren inte har skett inom de traditionella kommunala
              förvaltningarna utan inom kommunala bolag och den sfären. De kommunala
              bolagen ger uppenbarligen en annan möjlighet än den traditionella
              förvaltningsformen att hitta på saker som är mindre bra. Då är
              det viktigt att man där har samma meddelarfrihet som om man hade
              varit traditionellt anställd inom kommunal förvaltning eller ännu
              hellre att man har samma rättigheter som om man hade varit statligt
              anställd eller i statligt reglerad tjänst.
            </seg>
          </u>
          <note type="speaker" n="7f7de54b">
            Anf. 133 Justitieminister THOMAS BODSTRÖM (s):
          </note>
          <u who="thomas_bodstrom_justitiemini" xml:id="i-d42ff2f2a17a172d-40" n="25b8a702">
            <seg n="639afbc5">
              Herr talman! Det är riktigt att vi har diskuterat det här tidigare.
              Jag kan försäkra att vi har gjort det mycket på Justitiedepartementet
              också. Det är inte alldeles lätt att veta exakt. Många andra gånger
              kan det vara lättare att fatta beslut än i de här sakerna, för
              det är en avvägning. Det man tror ska vara så bra kan visa sig
              vara kontraproduktivt. Jag ska nämna några problem.
            </seg>
            <seg n="ae443505">
              Jag har nämnt några problem. Samtidigt är det rätt att det också
              finns klara fördelar. Det är de här sakerna som gör det så komplicerat.
              Hellre att det tar längre tid och vi kommer fram till rätt saker
              än att vi bara gör saker för att visa att det nu görs saker.
            </seg>
          </u>
          <note type="speaker" n="5766d55f">
            Anf. 134 CAMILLA SKÖLD JANSSON (v):
          </note>
          <u who="camilla_skold_jansson_63524c" xml:id="i-222a2c6d109081af-1" n="6de1f7a4">
            <seg n="bdb9009c">
              Herr talman! Som vi har konstaterat här, och som vi väl är överens
              om, är situationen på arbetsmarknaden sådan att många människor
              känner det här inpå bara skinnet. Vi har många som vittnar om
              att det är ett stort problem. Inte minst från fackligt håll är
              trycket mycket stort på regeringen att agera. Självklart kommer
              också många fackförbund att noga lyssna till vad Thomas Bodström
              säger i den här interpellationsdebatten, också med hänvisning
              till att Göran Persson i en frågestund för inte så länge sedan
              öppnade tydligt och klart och sade att det nog är mycket troligt
              att man behöver se över hela lagstiftningen.
            </seg>
            <seg n="32760a6a">
              De frågeställningar som räknas upp känner jag också igen från
              tidigare interpellationsdebatter. Då vill jag återigen ta upp
              det som jag sade i mitt första inlägg. Jag är övertygad om att
              när det till exempel gäller problematiken med att registrera data-
              och mobiltrafik så kan man räkna upp lika många komplicerade frågeställningar
              där. Men där har regeringen gått fram. Så på något sätt måste
              regeringen välja att prioritera detta, och också välja sida när
              det handlar om privat verksamhet, om man tar den delen. I dag
              är tystnadsplikt och lojalitet det överordnade målet. Det går
              före demokratiska rättigheter som yttrandefrihet och meddelarfrihet.
              Vi menar att det bör man ändra på. Grundprincipen bör ju vara
              de demokratiska rättigheterna. Sedan kan man reglera via undantag.
            </seg>
            <seg n="b3db6ce6">
              Precis som Nordmark hade jag också önskat, och många med mig,
              att vi kunde få ett mer tydligt svar från regeringens sida. Kan
              vi få någon vink om när i tid detta kan tänkas bli klart? Handlar
              det om ett år, handlar det om två år eller handlar det om tre
              år? Någon tidpunkt tror jag att de fackliga organisationerna vill
              ha. Det handlar faktiskt också om att regeringen måste visa trovärdighet
              i de här mycket viktiga frågorna.
            </seg>
          </u>
          <note type="speaker" n="60000869">
            Anf. 135 GUNNAR NORDMARK (fp):
          </note>
          <u who="gunnar_nordmark_65d5cd" xml:id="i-e73ceaebd0be816e-3" n="045201d9">
            <seg n="2e6f625c">
              Herr talman! Jag vill fortsätta med repressalieförbudet och hur
              det nu inte fungerar för anställda inom kommun och landsting.
              Jag tror att det för många fram till dess att domen i tingsrätten
              och Justitiekanslerns yttrande kom var förhållandevis okänt att
              repressalieförbudet inte kan appliceras på kommunala chefer som
              på olika sätt utsätter sina anställda för repressalier när de
              utnyttjar grundlagsfästa fri- och rättigheter.
            </seg>
            <seg n="decb9d46">
              Som Camilla Sköld Jansson varit inne på här, och som jag också
              har varit inne på, märker vi att vi har en tystare arbetsmarknad.
              Vi märker hur vi på olika sätt, även inom offentlig förvaltning,
              både kommunal och statlig, vid olika tillfällen kan se hur man
              är intresserad av att ta reda på eller tysta befattningshavare
              som man på något sätt uppfattar har läckt information. Ofta är
              det dessutom väldigt bra att informationen kommer ut, eftersom,
              det tror jag också vi är överens om, de allra flesta anställda
              inom såväl kommun, stat som landsting utnyttjar sin meddelarfrihet
              på ett mycket ansvarsfullt sätt. Det är oftast rätt allvarliga
              saker som kommer till allmänhetens och mediernas kännedom när
              man utnyttjar meddelarfriheten.
            </seg>
            <seg n="01a63049">
              Jag tror att det är viktigt, för att vi även i fortsättningen
              inom kommuner och landsting ska kunna ha anställda som vågar tala
              ut och träda fram när det uppstår missförhållanden, att det blir
              en tydlighet när det gäller att det inte får förekomma några repressalier
              och att man har ett lika starkt lagfäst skydd som man skulle ha
              haft om man var statligt anställd. Jag hoppas att justitieministern
              kan bli mer konkret vad det gäller just den frågan. Kommer man
              att vidta några åtgärder i närtid för att se till att man återställer
              skyddet för de kommunal- och landstingsanställda i den här frågan?
            </seg>
          </u>
          <note type="speaker" n="abadab38">
            Anf. 136 Justitieminister THOMAS BODSTRÖM (s):
          </note>
          <u who="thomas_bodstrom_justitiemini" xml:id="i-d42ff2f2a17a172d-41" n="25b8a702">
            <seg n="3fa07762">
              Herr talman! Jag ska först erinra om att alla har yttrande- och
              meddelarfrihet. Det ges ändå ett grundläggande skydd genom anonymitetsskyddsreglerna.
              Men som jag också har sagt, och som har sagts i tidigare diskussioner,
              ska sanktionsmöjligheterna för brott mot repressalieförbudet i
              kommunal verksamhet säkerställas. Sedan finns det olika vägar
              att gå när de här diskussionerna ändå leder fram till någonting.
              Det kan handla om att lägga in det i ett större arbete, där det
              finns andra frågor. Nu diskuterar vi den här saken. Det finns
              andra saker som gäller meddelarfriheten. Det finns också en stående
              beredning på det tryck- och yttrandefrihetsrättsliga området som
              naturligtvis kan ges det här arbetet.
            </seg>
            <seg n="867443da">
              Men eftersom jag själv i dag inte kan ange någon exakt tidpunkt
              vore det oseriöst att börja spekulera om de sakerna och föranleda
              debatter om debatten. När det gäller sådana här viktiga frågor
              tycker jag att det vore olyckligt. Jag vill ändå försäkra interpellanten
              om att detta är saker som vi verkligen diskuterar. Jag diskuterar
              gärna de sakerna också vid sidan om den diskussion som vi nu har
              här i riksdagen. Det finns en stark gemensam uppfattning att det
              gäller att stärka meddelarskyddet, samtidigt som man hittar rätt
              balans. Det gäller att inte vidta några åtgärder som skulle kunna
              få motsatta effekter mot det som man önskar.
            </seg>
          </u>
          <note type="speaker" n="997fd3c8">
            Anf. 137 CAMILLA SKÖLD JANSSON (v):
          </note>
          <u who="camilla_skold_jansson_63524c" xml:id="i-222a2c6d109081af-2" n="6de1f7a4">
            <seg n="7839a089">
              Herr talman! Visst vore det bra om man inom ramen för samarbetet
              kunde komma fram med den här frågan. Jag kan på stående fot verkligen
              lova att Vänsterpartiet är berett att konstruktivt delta i ett
              sådant arbete, för det här är en mycket viktig fråga som vi har
              fört fram i flera års tid väldigt konsekvent. Jag tror också att
              det finns mycket hjälp att ta från fackligt håll. Där finns det
              mycket tankar om hur man skulle kunna gå vidare.
            </seg>
            <seg n="740f230c">
              Kanske är de utredningsförslag som ligger inte användbara. Det
              kanske behövs ett omtag. Det är inte alls omöjligt. I så fall
              bör det komma.
            </seg>
            <seg n="2cdbfd2c">
              Att vi om två år ska ha ytterligare en interpellationsdebatt
              där ingenting har hänt vill nog ingen i den här kammaren vara
              med om. Regeringen får på något sätt bestämma väg antingen går
              man fram med de underlag man har, gärna tillsammans med oss i
              Vänsterpartiet, eller också tar man nya tag och gör så som jag
              förstår att Göran Persson funderade kring under frågestunden,
              nämligen ser över hela lagstiftningsområdet.
            </seg>
          </u>
          <note type="speaker" n="77f5fd50">
            Anf. 138 GUNNAR NORDMARK (fp):
          </note>
          <u who="gunnar_nordmark_65d5cd" xml:id="i-e73ceaebd0be816e-4" n="045201d9">
            <seg n="f50daffe">
              Herr talman! Givetvis har alla offentliganställda meddelarfrihet.
              Justitieministern och jag är nog överens om att detta urholkas
              för de kommunal- och landstingsanställda när det går att utöva
              repressalier mot den som utnyttjar denna frihet utan att man på
              något sätt kan ställas till straffansvar för det. Det är skillnad
              mot statlig tjänst.
            </seg>
            <seg n="e8afa985">
              Jag är däremot nöjd med att justitieministern arbetar med de
              här frågorna. Jag tror att det är viktigt att man går fram snabbt
              när det gäller detta. Nu har man öppnat upp och det torde stå
              klart för de flesta som känner till detta att det inte finns något
              effektivt repressalieförbud för dem som är anställda inom kommun
              och landsting om man vill ge repressalier mot anställda på samma
              sätt som för personer i statlig tjänst.
            </seg>
            <seg n="c6045fa6">
              Jag tror att det är angeläget att man är tydlig från kammaren
              och från Justitiedepartementet när det gäller vad man vill i den
              här frågan.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="22d6c56b">
            21 § Svar på interpellation 2005/06:107 om Riksrevisionens kritik
            av Ams och aktivitetsgarantin
          </note>
          <note type="speaker" n="1e330b63">
            Anf. 139 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-0" n="efab9cdd">
            <seg n="fbc4e243">
              Herr talman! Carl B Hamilton har i sin interpellation ställt
              fyra frågor till mig med anledning av Riksrevisionens rapport
              om aktivitetsgarantin.
            </seg>
            <seg n="753d26ea">
              Carl B Hamilton är kritisk mot regeringens arbetsmarknadspolitik
              och han använder Riksrevisionens rapport för att underbygga kritiken.
              Men Riksrevisionens rapport är inte en utvärdering av aktivitetsgarantin.
              Revisionsfrågorna handlar om hur uppföljning och utvärdering av
              aktivitetsgarantin görs. På dessa punkter riktar Riksrevisionen
              relevant kritik mot regeringen och Ams. Förändringar kommer att
              göras med anledning av rapporten.
            </seg>
            <seg n="a37436d0">
              Aktivitetsgarantin beskrivs bäst som ett regelverk som säkerställer
              rättigheter och skyldigheter för dem som varit arbetslösa länge.
              De flesta deltagarna deltar i ett annat arbetsmarknadspolitiskt
              program samtidigt som man är inskriven i aktivitetsgarantin. Information
              om alla arbetsmarknadspolitiska program finns, men en sammanhållen
              information om aktivitetsgarantin saknas. Regeringen kommer i
              regleringsbrevet för år 2006 att ge Ams i uppdrag att sammanställa
              information i enlighet med Riksrevisionens rekommendationer.
            </seg>
            <seg n="31ee6aa0">
              Ams redovisar årligen i sin rapportserie kostnader, inklusive
              kringkostnader, för alla arbetsmarknadspolitiska program samt
              vilken andel av programmen som tas i anspråk av personer som samtidigt
              deltar i aktivitetsgarantin. Med hjälp av dessa uppgifter kan
              den som så önskar räkna fram att aktivitetsgarantin kostar 3,9
              miljarder kronor 2004; det mesta avser försörjning för deltagare
              genom aktivitetsstöd. Dessa beräkningar är gjorda även i Riksrevisionens
              rapport.
            </seg>
            <seg n="ad7d18eb">
              Ams har frihet att besluta om lämplig form för den information
              som regeringen begär. Troligen kommer en stor del av informationen
              att inkluderas i årsrapporten för de arbetsmarknadspolitiska programmen.
              Denna rapport utkommer i början av augusti varje år.
            </seg>
            <seg n="d7936c9f">
              I våras gav regeringen Centrum för arbetsmarknadspolitisk forskning
              vid Växjö universitet i uppdrag att utvärdera aktivitetsgarantin.
              Slutrapport från uppdraget kom i slutet av november. Rapporten
              påtalar att det finns en grupp som trots omfattande insatser inom
              aktivitetsgarantin inte får fast förankring på arbetsmarknaden.
              Man bedömer dock inte problemet som alarmerande. Av dem som lämnat
              aktivitetsgarantin var 29 % åter inskrivna vid arbetsförmedlingen
              men en tredjedel av dem arbetade, till exempel i visstidsanställningar.
              Förutom denna information har Ams startat ett projekt med syfte
              att bättre kartlägga aktivitetsgarantin. En rapport kommer att
              publiceras under 2006.
            </seg>
            <seg n="d043a990">
              Regeringen håller sig alltså väl informerad om det som Carl B
              Hamilton kallar rundgång.
            </seg>
            <seg n="29b59a21">
              Jag vill avsluta med att påminna om vad denna rundgång egentligen
              handlar om för enskilda människor. Kraven i arbetslivet är höga.
              En grupp människor har av olika skäl svårt att möta dessa krav.
              Dessa människor kommer då, några under hela arbetslivet, att av
              och till vara beroende av arbetsmarknadspolitiska insatser. Oftast
              rör det sig om kompetenshöjande insatser eller subventionerade
              anställningar. Även denna grupp människor har ett bidrag att ge
              till samhällsekonomin genom att stanna kvar i arbetskraften. Ett
              arbetsliv för alla genom aktiv arbetsmarknadspolitik är ett bättre
              alternativ för både individ och samhälle än att passivt acceptera
              att dessa människor lämnar arbetskraften.
            </seg>
          </u>
          <note type="speaker" n="48f24d38">
            Anf. 140 CARL B HAMILTON (fp):
          </note>
          <u who="unknown" xml:id="i-4e6eec3f30bf32eb-0" n="2dedf3c5">
            <seg n="b66092b8">
              Herr talman! Tack för svaret. Inledningsvis vill jag säga att
              begreppet rundgång inte är något som jag slängde mig med. Det
              är ett begrepp som återfinns i Riksrevisionens sammanfattning.
            </seg>
            <seg n="26b56793">
              Jag tycker inte att svaret var så bra om man ställer det mot
              den kritik som Riksrevisionen har framfört. Jag ska försöka få
              ett mer preciserat svar.
            </seg>
            <seg n="8d224598">
              Riksrevisionen klagar på att någon löpande uppföljning och utvärdering
              av aktivitetsgarantin inte görs av Ams. Min fråga till ministern
              är om upplysningen att det i regleringsbrevet 2006 ska sammanställas
              information är svaret på detta. Kommer det där att finnas löpande
              uppföljning och utvärdering av aktivitetsgarantin?
            </seg>
            <seg n="f4cf2e90">
              Begreppet sammanställa information, som används i interpellationssvaret
              är i obestämd form. Jag vet inte om det i regleringsbrevet kommer
              att begäras att all information ska redovisas eller om det är
              någon annan mer begränsad del av den nödvändiga informationen.
              Vad kommer det att stå i regleringsbrevet i fråga om den första
              punkten av kritik som Riksrevisionen har?
            </seg>
            <seg n="d2d74859">
              Den andra kritiska punkten som Riksrevisionen har beträffande
              uppföljning är det mått de har haft och som kallas resultatmått.
              Riksrevisionen konstaterar att det inte mäter mot det syfte som
              aktivitetsgarantin har. Oberoende av vilket resultat man kommer
              fram till vet vi alltså inte om syftet med åtgärden har uppnåtts
              eller inte. Det mäter alltså inte det som bör mätas.
            </seg>
            <seg n="a5a1b76f">
              Den tredje kritiken är att Riksrevisionen säger att regeringen
              i den ursprungliga propositionen aviserade att den skulle ge Ams
              i uppdrag att utfärda föreskrifter. Nu har inte regeringen gett
              Ams något uppdrag att utfärda föreskrifter. Samma sak gäller i
              fråga om att Ams ska redovisa kostnaderna.
            </seg>
            <seg n="c866971b">
              Min fråga är om regeringen kommer att ge ett sådant uppdrag till
              Ams, alltså det som ursprungligen aviserades i propositionen.
            </seg>
            <seg n="fb8bb91f">
              Den fjärde punkten är att det har gjorts två externa utvärderingar,
              som ministern också hänvisar till i sitt interpellationssvar.
              De landar båda, enligt Riksrevisionen, i slutsatsen att det är
              låg måluppfyllelse. Man undrar hur man ska få en bättre måluppfyllelse.
              Jo, bland annat genom bättre uppföljning och kontroll av måluppfyllelsen.
              Vad har ministern för kommentar till den låga måluppfyllelsen
              och de krav på förbättrad uppföljning som ligger i detta konstaterande
              från de externa utvärderarna?
            </seg>
          </u>
          <note type="speaker" n="a55f5e95">
            Anf. 141 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-1" n="efab9cdd">
            <seg n="2cda8628">
              Herr talman! På fråga 1, vilken information regeringen tänker
              begära av Ams, är det korta svaret: all. Vi har inte tänkt selektera
              någonting. Den information som behövs för att kunna se och kritiskt
              granska hur aktivitetsgarantin fungerar ska Ams sammanställa på
              ett sådant sätt att det blir möjligt att göra just detta. Det
              måste bli bättre det måste bli bra, helt enkelt.
            </seg>
            <seg n="1e82dd89">
              Sedan är jag inte säker på att jag hann med i svängarna i alla
              de frågor som Carl B Hamilton räknade upp. När det gäller måluppfyllelsen
              är dock också detta föremål för regleringsbrevet, som ännu inte
              är färdigt. Vi håller just på med att utarbeta våra regleringsbrev.
              Det är ju med regleringsbrevet, som är ett regeringsbeslut, som
              vi styr myndigheten.
            </seg>
            <seg n="c0cfda57">
              Det som jag vet utifrån Växjörapporten när det gäller måluppfyllelsen,
              och som också Carl B Hamilton vet, är att av de fyra syften aktivitetsgarantin
              har är det måluppfyllelse i två. Två är, som man uttrycker sig
              i rapporten, oklara.
            </seg>
            <seg n="fcd1fd22">
              Jag är mycket medveten om att det för en åtgärd av aktivitetsgarantins
              slag är svårt att ha väldigt höga krav på måluppfyllelse. Det
              är också svårt att uppfylla alla mål.
            </seg>
            <seg n="d5f2f948">
              Jag vill återkomma till det jag sade när det gäller den grupp
              av arbetslösa som det handlar om. Det är människor som sammanlagt
              har varit arbetslösa under lång tid men som går ut och in på arbetsmarknaden.
              Många av de människorna kommer också att göra det. Jag välkomnar
              att vi har anordningar som gör det möjligt för enskilda individer
              med svag förankring på arbetsmarknaden, människor som har svårt
              att få fasta jobb och varaktiga anställningar, att ändå kunna
              vara med och bidra med det man kan. Det är viktigt att säga det
              som en motvikt till nödvändigheten av att också ha effektiva arbetsmarknadspolitiska
              åtgärder.
            </seg>
          </u>
          <note type="speaker" n="454bb8e9">
            Anf. 142 CARL B HAMILTON (fp):
          </note>
          <u who="unknown" xml:id="i-4e6eec3f30bf32eb-1" n="2dedf3c5">
            <seg n="3b4f3e2f">
              Herr talman! Jag välkomnar det beskedet. Som jag tolkar det kommer
              i detta regleringsbrev, som ju blir väldigt viktigt mot bakgrund
              av Riksrevisionens kritik och Växjöutvärderingen, denna kritik
              att tas upp och behandlas. Såvitt jag förstod ministern avser
              regeringen att ta till sig kritiken och låta den återspeglas i
              regleringsbrevet, och det tycker jag är bra. Jag är nöjd med ett
              sådant besked.
            </seg>
            <seg n="d3227bd1">
              I detta konstaterande ligger i så fall också att det mått man
              hittills haft på Ams som kallas för resultatmått, vilket ju inte
              är en särskilt upplysande beteckning i sig enligt Riksrevisionen
              egentligen inte mäter det syfte som aktivitetsgarantin är tänkt
              att uppfylla. Man får alltså gallra bort det eller ändra det så
              att man får ett mått som faktiskt mäter gentemot det syfte som
              är uppställt.
            </seg>
            <seg n="34ccc18b">
              Sedan vill jag bara ha ett klargörande. En punkt i Riksrevisionens
              kritik är ju att regeringen i en ursprunglig proposition skulle
              utfärda föreskrifter, vilket man sedan av något skäl inte har
              gjort. Jag tolkar det, eftersom jag är på mitt vänliga humör i
              dag, som att ministern i något sammanhang kommer att utfärda sådana
              föreskrifter. Det vore väldigt bra om ministern kunde bekräfta
              att dessa tankar i propositionen nu kommer att sättas på pränt.
            </seg>
            <seg n="334b005e">
              Jag tror att jag stannar där. Jag kan dock bara skicka med att
              jag naturligtvis noga kommer att följa frågan och hur de löften
              som ministern har ställt ut kommer att återspeglas i regleringsbrevet.
            </seg>
          </u>
          <note type="speaker" n="1df12814">
            Anf. 143 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-36221943b51a674b-0" n="efab9cdd" next="i-d84d918e3392eeec-0">
            <seg n="41f321ff">
              Herr talman! Jag är inte alldeles säker på att jag i denna stund
              kan redogöra för allt eller för ordalydelsen i det som ska med
              i regleringsbrevet. Jag vill bara försäkra Carl B Hamilton att
              jag tar Riksrevisionens rapport på största allvar. Jag sade också
              i det ursprungliga svaret att det var relevant kritik. Sedan kan
              vi alltid diskutera nyanser. Jag uttalade mig också ganska distinkt
              i medierna efter denna rapport eftersom jag tyckte att det fanns
              fog för de invändningar och den kritik som Riksrevisionen hade
              på alla väsentliga punkter.
            </seg>
            <seg n="bd6633d0">
              Min ambition är att detta ska resultera i att vi nu utifrån Riksrevisionens
              rapport styr upp det hela så att vi får nöjaktig information och
              nöjaktiga redovisningar från Ams. Det tänker vi göra i regleringsbrevet.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="925a1b4d">
            Ajournering
          </note>
          <note n="2e5c1f6e">
            Kammaren beslutade kl. 15.57 på förslag av förste vice talmannen
            att ajournera förhandlingarna till kl. 18.00.
          </note>
          <u who="hans_karlsson_arbetslivsmi" xml:id="i-d84d918e3392eeec-0" n="efab9cdd" prev="i-36221943b51a674b-0">
            <seg n="fdd2718e">
              Återupptagna förhandlingar
            </seg>
          </u>
          <note n="c3abde64">
            Förhandlingarna återupptogs kl. 18.00.
          </note>
          <note n="4137f5e9">
            22 § Svar på interpellation 2005/06:112 om unga akademikers arbetslöshet
          </note>
          <note type="speaker" n="a2e23e8c">
            Anf. 144 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-2" n="efab9cdd">
            <seg n="82964545">
              Herr talman! Axel Darvik har frågat mig om jag kan tänka mig
              att lämna förslag till riksdagen om att inrätta särskilda arbetsförmedlingar
              som får i specialuppdrag att hjälpa just arbetslösa akademiker.
            </seg>
            <seg n="12a59ed0">
              Vidare har jag fått frågan om jag kan jobba för att det startas
              ett arbete för att uppmuntra nyföretagande genom råd, kunskap
              och finansiering för att studenter ska komma över det kritiska
              skedet i uppstartandet.
            </seg>
            <seg n="6a9dd768">
              Det är arbetsförmedlingens grundläggande uppdrag att underlätta
              matchningen mellan arbetssökande och arbetsgivare. Detta gäller
              för akademiker liksom för alla andra arbetssökande. För att kunna
              ge god service måste arbetsförmedlarna bygga upp ingående kunskap
              om förhållandena inom olika branscher och på olika yrkesområden.
              Det är i detta sammanhang väsentligt att arbetsförmedlingen har
              goda kontakter med arbetsgivarna på den lokala arbetsmarknaden.
              Sådana kontakter och ingående kunskaper underlättas om förmedlarna
              har möjligheter att specialisera sig på olika områden.
            </seg>
            <seg n="34c9602c">
              Den lämpligaste grunden för specialisering är dock knappast den
              allmänna utbildningsnivån för de arbetssökande. En arbetsgivare
              är inte intresserad av att rekrytera en person med akademisk examen,
              vilken som helst, utan en person med lämplig utbildning i kombination
              med en yrkesinriktning. Den rationella grunden för specialisering
              på arbetsförmedlingen är alltså bransch och yrkesområden, inte
              antalet utbildningsår.
            </seg>
            <seg n="268c07a2">
              Ofta har man på större orter arbetsförmedlingskontor med olika
              specialinriktningar. Exempel på detta inom akademikerområdena
              är förmedlingar med inriktning på tekniker, ekonomer, inom hälso-
              och sjukvård och inom undervisning. Även på orter där det inte
              finns utrymme för särskilda specialförmedlingar är arbetsorganisationen
              ofta uppbyggd kring avgränsade yrkesområden. Det är alltså inte
              så, som Axel Darvik tycks tro, att alla arbetsförmedlingar och
              alla arbetsförmedlare har samma arbetsområden.
            </seg>
            <seg n="5dc678d4">
              Möjligheterna till specialisering och god service som Axel Darvik
              efterfrågar är alltså i princip redan tillgodosedda. I den ansvarsfördelning
              som råder mellan regering och myndighet är det emellertid Ams
              uppgift att se till att arbetsorganisation och arbetsmetoder ständigt
              anpassas och utvecklas efter de behov som finns på arbetsmarknaden.
              Jag avser inte att urholka detta ansvar genom detaljföreskrifter
              om hur verksamheten ska organiseras och bedrivas. Jag utgår ifrån
              och litar på att Ams följer utvecklingen och vidtar de åtgärder
              organisatoriska och metodmässiga som krävs för att leva upp till
              de mål som regering och riksdag ställer upp när det gäller resultat
              och service.
            </seg>
            <seg n="c6baffcd">
              För att säkra studenternas kunskaper om företagande och entreprenörskap
              redan under studietiden har regeringen gett Nutek i uppdrag att
              genomföra ett nationellt program för entreprenörskap i skolan.
              Programmet pågår under 20052007. I år har Nutek fördelat 42 miljoner
              kronor till olika projekt samt några permanenta verksamheter inom
              ramen för programmet. Ett av delprogrammen riktar sig till universitet
              och högskola. Projektförslagen från högskolorna håller över lag
              mycket hög kvalitet. Det handlar om inspirationsaktiviteter men
              också om entreprenörskap i utbildningen med högskolan som huvudman.
              Verksamheter som Drivhusen och Venture Cup får också stöd via
              Nutek.
            </seg>
            <seg n="8c44f363">
              Våren 2005 bildades Innovationsbron som tillhandahåller kapital
              för bolag som befinner sig i skärningspunkten mellan idé och färdig
              produkt. Innovationsbron arbetar bland annat med att utveckla
              och säkra det nationella inkubatorprogrammet, som startades av
              Vinnova 2003. Inkubatorer spelar en viktig roll i det forskningsrelaterade
              affärsskapandet. De erbjuder professionellt stöd och tillgång
              till tidigt riskkapital för att öka kvaliteten och antalet företag
              som baseras på forskningsrelaterade affärsidéer. Jag anser därmed
              att regeringen tar sitt ansvar i det här arbetet.
            </seg>
          </u>
          <note type="speaker" n="09ad9893">
            Anf. 145 AXEL DARVIK (fp):
          </note>
          <u who="axel_darvik_51b0b0" xml:id="i-3ef1e334e3e6d9a4-0" n="47ae2649">
            <seg n="4e11a689">
              Herr talman! Saco genomförde tolv gruppsamtal i en undersökning
              för att undersöka just kvaliteten i arbetsförmedlingen för akademiker.
              En deltagare gav följande beskrivning av ett möte med arbetsförmedlingen:
              När man säger att man är molekylärbiolog blir de helt blanka i
              ögonen på arbetsförmedlingen. En annan deltagare sade att även
              om man är akademiker och kan skriva en ansökan har man inte nödvändigtvis
              de rätta kontakterna. Det är där förmedlingen kan göra en insats.
            </seg>
            <seg n="4e478890">
              Många vittnar i undersökningen om den totala handfallenhet som
              arbetsförmedlingen visat i mötet med arbetslösa akademiker. Detta
              är inte ett litet problem. I oktober 2005 var 66 114 individer,
              akademiskt utbildade, arbetslösa. Det är en hög nivå historiskt
              sett. Den mattas inte jämfört med tidigare år.
            </seg>
            <seg n="c7ec9681">
              Många av de arbetslösa är unga nyexaminerade akademiker. När
              det i dag ändå sker en anställning pratar man mycket om att rekrytera
              efter attityd för att sedan träna för kompetens. Man är intresserad
              av ett vetenskapligt förhållningssätt om man vill anställa en
              akademiker. Det ska vara en person som klarar av att strukturera
              och lösa problem.
            </seg>
            <seg n="12c2a4e9">
              Ändå säger Hans Karlsson att den lämpliga grunden för specialisering
              dock knappast är den allmänna utbildningsnivån för arbetssökande.
              Där tycker jag att han har helt fel. Det behövs specialiserade
              arbetsförmedlingar. Han som är gammal fackföreningsman borde se
              att arbetsmarknaden faktiskt är indelad efter utbildningsnivå.
              Fackförbunden LO, TCO och Saco är indelade på ett sådant sätt.
            </seg>
            <seg n="c874dc9d">
              Med specialiserade arbetsförmedlingar kan de arbetslösa akademikerna
              få en bättre kontakt med arbetsmarknaden, bättre stöd i jobbsökandet,
              matchningen och i kontaktskapandet med framtida arbetsgivare,
              men också bättre möjligheter att skapa ett eget jobb genom att
              starta eget. Det är viktiga fördelar.
            </seg>
            <seg n="bb85e189">
              Ännu bättre när det gäller att starta eget är om dessa frågor
              kan komma in under studietiden, till exempel samla kompetens för
              att starta eget i något som kan kallas starta eget-byrå eller
              liknande och som kan finnas verksamt på lärosätet. Det kan bidra
              med de kontakter som behövs för att komma över uppstartsskedet.
              Det kan vara fråga om kontakter med banker eller att gamla affärsrävar
              kan utvärdera affärsidéer. Entreprenörskolor är en annan modell
              som jag vet kan vara framgångsrik.
            </seg>
            <seg n="1904380b">
              Vi ser nu en ny typ av arbetslöshet. Trots att Sverige står på
              toppen av en högkonjunktur, trots att börsen har gått upp 29,1
              % i år och trots att det finns en stark tillväxt anställs inte.
            </seg>
            <seg n="a04ea9ff">
              Företagen gör vinster, men de investerar inte i Sverige. Det
              startas inte tillräckligt många nya företag, och det skapas inte
              tillräckligt med nya jobb. Det är till stor del regeringens ansvar,
              och det är framför allt de unga akademikerna som drabbas.
            </seg>
          </u>
          <note type="speaker" n="d0e5592d">
            Anf. 146 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-3" n="efab9cdd">
            <seg n="62bbb7e2">
              Herr talman! Jag blir inte mer övertygad av Axel Darviks argumentation.
              Dessutom är det så att även om fackförbunden historiskt sett organiserats
              utifrån yrken, och därmed naturligen efter utbildningsbakgrund
              eftersom det var så det började, är det verkligen inget som säger
              att Arbetsmarknadsverket ska bedriva sin verksamhet utifrån det.
              Det är inte heller sant att fackförbunden i dag är särskilt yrkesmässigt
              orienterade. Du kan hitta både gymnasieutbildade på LO-området
              och inte minst akademiskt utbildade inom TCO. Det är ingen exklusivitet
              för Saco.
            </seg>
            <seg n="d0f0143e">
              Nej, jag tror inte på det där. Jag tror att arbetsförmedlare
              och arbetsförmedlingar arbetar rationellt utifrån bransch och
              efterfrågan inom yrkesområdena. Jag blir heller inte särskilt
              imponerad av det lite slitna citatet från Saco om att en som presenterade
              sig som molekylärbiolog förorsakade blankhet i ögonen hos arbetsförmedlaren.
              Jag är säker på att om jag som gammal målare presenterat mig med
              specialiteten ådring, marmorering och ornamentering med äggoljetempera
              hade det förorsakat samma blankhet i ögonen på en akademiskt utbildad
              arbetsförmedlare. Också sådana finns inom arbetsförmedlingen.
            </seg>
            <seg n="8793a94c">
              Det är en myt att arbetsförmedlarna inte skulle känna till akademikernas
              arbetsförhållanden. Mer än hälften av arbetsförmedlarna är själva
              akademiker, och de saknar inte insikt om och förståelse för situationen
              för akademikerna.
            </seg>
            <seg n="0693793b">
              Det är sant att arbetslösheten bland akademiker ökat på senare
              tid. Så är det. Arbetslösheten har även ökat bland övriga på arbetsmarknaden.
              Det är ett faktum att utbildningsbakgrund spelar roll för hur
              stor chans man har att få ett arbete. Arbetslösheten bland akademiskt
              utbildade är emellertid mindre än hälften av vad den är bland
              personer med enbart grundskola. Det där känner alla till. Det
              finns dock ingen anledning att inte ta allas problem på arbetsmarknaden
              på allvar.
            </seg>
            <seg n="ccc1344a">
              Jag har under de senaste åren känt att vi borde ha fler program
              inriktade på akademiska yrkesområden, och därför har årets budgetproposition
              två nya tydliga inslag för att stärka arbetsmarknaden på just
              de akademiska områdena. Det handlar om matchningen av akademiskt
              utbildade mot småföretag, och det handlar om generationsväxlingsprogrammet
              som jag tror omfattar tusen personer inom statliga myndigheter.
              Det kommer att förstärka arbetsmarknaden också för de yrkesområden
              som akademiskt utbildade finns inom.
            </seg>
          </u>
          <note type="speaker" n="15a80bbd">
            Anf. 147 AXEL DARVIK (fp):
          </note>
          <u who="axel_darvik_51b0b0" xml:id="i-3ef1e334e3e6d9a4-1" n="47ae2649">
            <seg n="777c4e0c">
              Herr talman! Låt oss då göra ett litet tankeexperiment, Hans
              Karlsson. Hans Karlsson ska anställa en ny person på sitt departement,
              till exempel en utredare. Det ska vara en person som har kompetens
              att sätta sig in i ett digert material, ha förmåga att bena ut
              problemställningar, hitta lösningar och så vidare, allt för att
              kunna effektivisera arbetet. Hans Karlsson utformar en platsannons
              för den tjänsten. Där skriver han att han vill ha en akademiskt
              utbildad person som klarar av just det som jag beskrev.
            </seg>
            <seg n="e3bfca47">
              Tror inte Hans Karlsson att det då är en självklarhet att han
              behöver en akademiskt utbildad person, att han behöver någon som
              lärt sig och klarar av att sätta sig in i ett digert material,
              att bena ut problemställningar och har de erfarenheter som krävs?
              Det behöver inte vara någon som gått en speciell utredarutbildning
              sådana existerar nog inte ens i Sverige utan det kan vara fråga
              om en ganska bred utbildningsbas, alltifrån sådana som gått pol.mag.-programmet
              på universitetet till sådana som kanske forskat eller på annat
              sätt arbetat med något inom historia, samhällsvetenskap eller
              humaniora.
            </seg>
            <seg n="1696dbf0">
              Jag tror att det finns en hel del olika utbildningsbakgrunder
              som kan vara intressanta för Näringsdepartementet när de ska rekrytera
              personal. Det gemensamma är att man nog behöver någon med akademisk
              utbildning, och det blir en tydlig uppdelning av den svenska arbetsmarknaden.
              Om man vill ha en specialist som kan måla med äggoljetempera är
              det naturligtvis inte i första hand en akademiskt utbildad person
              man ska leta efter.
            </seg>
            <seg n="20132439">
              Det är mycket märkligt att Hans Karlsson inte ser att det är
              en speciell utmaning för arbetslösa akademiker att få arbete,
              att han inte ser att det kan vara bra att den service som vi vill
              att arbetsförmedlingen ska ge också omfattar den typen av specialisering,
              och att det till och med kan vara positivt att uppmuntra den typen
              av specialisering.
            </seg>
            <seg n="bacfe1bf">
              Kom inte och säg att arbetsförmedlingen inte är politisk vad
              gäller det som de sysslar med, hur de arbetar och till viss del
              hur de är organiserade. Det är i allra högsta grad också en politisk
              fråga. Förhoppningsvis kommer de borgerliga partierna, med stöd
              av Miljöpartiet, att i morgon fatta ett beslut som just innebär
              att vi ska kunna tillåta större frihet på det här området, kunna
              sätta den arbetssökande i centrum och därmed lösa dennes individuella
              problem.
            </seg>
            <seg n="58a34d1c">
              Jag tror inte att det gått arbetsmarknadsministern obemärkt förbi
              att jobbfrågorna, att bekämpa arbetslösheten, är en oerhört viktig
              fråga för väldigt många människor. Det kommer med stor sannolikhet
              att bli den stora frågan i valkampanjen. Då ligger den socialdemokratiska
              regeringen ganska risigt till, skulle jag vilja påstå, med tanke
              på de resultat vi har, kanske också med tanke på de förutsättningar
              som regeringen nu har. Landet befinner sig i ett läge där vi går
              mot toppen av toppen, och ändå står vi där med stora problem i
              form av arbetslösa akademiker. Regeringen har visat sig oförmögen
              att kunna lösa de problemen. Det tycker jag är tråkigt.
            </seg>
          </u>
          <note type="speaker" n="e49da25c">
            Anf. 148 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-4" n="efab9cdd">
            <seg n="3de0809f">
              Herr talman! Jo, Axel Darvik, visst behövs det akademiskt utbildade
              personer till olika typer av jobb. Men det är inte en akademiker
              utan förmodligen en jurist eller en ekonom eller något slags bransch-
              eller yrkesinriktning som är utgångspunkten för de rekryteringar
              som görs, i kombination med olika kriterier färdigheter, erfarenhet
              och vad det nu kan vara. Om vi håller oss till min gamla bransch
              vill jag säga att ifall man söker en målare söker man inte en
              gymnasieutbildad, utan man söker just en målare. Sedan är det
              klart att kompetensen hos målaren ligger i den utbildning som
              han eller hon har.
            </seg>
            <seg n="69b5e746">
              Jag förstår egentligen inte vad vi är oense om, om det är inriktningen
              på specialförmedlingar som Axel Darvik hänger upp sig på och säger
              att de inte finns. Tvärtom har det inrättats specialförmedlingar
              som fokuserar på olika yrkesområden. Där samlar man kompetens
              hos arbetsförmedlarna för att de ska förstå branschen och kunna
              ge ett kompetent bemötande till de arbetsgivare och arbetssökande
              som finns inom områdena.
            </seg>
            <seg n="e20850e1">
              Jag har inget emot att utveckla mer av specialförmedlingar. Det
              tror jag nämligen är viktigt. Inriktningarna förändras och blir
              snävare. Kompetenta arbetsförmedlare är verkligen nödvändigt på
              den föränderliga arbetsmarknad vi har framöver.
            </seg>
            <seg n="9816706f">
              Jag är alldeles medveten om, Axel Darvik, att jobbfrågorna kommer
              att bli stora i valrörelsen. Jag kommer att göra allt för att
              göra dem stora. Egentligen förundrar det mig lite med vilken energi
              som Axel Darvik går in i arbetsmarknadspolitiken. I den partikonstellation
              som Axel Darvik hör till, och som har tänkt sig vinna nästa val,
              innebär era förslag och program att man avskaffar arbetsmarknadspolitiken.
            </seg>
            <seg n="ea1ecb43">
              Det kommer inte att finnas särskilt mycket insatser om ens något
              kvar för arbetsförmedlarna att erbjuda heller till arbetslösa
              akademiker. Ni har lyckats lägga fram förslag här i kammaren som
              innebär att ni ökar den öppna arbetslösheten med ungefär 90 000
              personer om ni ska spara uppemot 8 miljarder och kanske mer netto
              på de arbetsmarknadspolitiska programmen.
            </seg>
            <seg n="421baf5b">
              Skulle ni lyckas vinna valet behöver inte Axel Darvik bekymra
              sig om arbetsförmedlingarnas arbete särskilt mycket utan snarare
              kanske om de arbetslösa människor som inte får det stöd som de
              i dag kan få när de blir arbetslösa.
            </seg>
          </u>
          <note type="speaker" n="ee0710db">
            Anf. 149 AXEL DARVIK (fp):
          </note>
          <u who="axel_darvik_51b0b0" xml:id="i-3ef1e334e3e6d9a4-2" n="47ae2649">
            <seg n="1093701c">
              Herr talman! Det är tråkigt att Hans Karlsson har svårt att se
              vad det är vi debatterar här i dag. Jag får försöka vara ännu
              lite mer pedagogisk och försöka förklara.
            </seg>
            <seg n="8ade261f">
              Det Hans Karlsson sade om mitt exempel om en utredare på Näringsdepartementet
              är talande. Han nämnde att det kanske behövs en jurist. Det går
              säkert också bra att det är en statsvetare, historiker eller någon
              annan typ av humanist. Det viktiga är nog ändå att han är akademiskt
              utbildad. Behöver vi däremot måla om hos Hans Karlsson med äggoljetempera
              behöver han naturligtvis en specialist inom detta område.
            </seg>
            <seg n="699ec5cc">
              Jag vill ändå fortsätta att hävda att det är en speciell situation
              som de arbetslösa akademikerna befinner sig i. Därför behövs det
              också ett speciellt bemötande. Det behövs ett speciellt tillvägagångssätt
              som skiljer sig från sättet att angripa den arbetslösa målarens
              problem.
            </seg>
            <seg n="d55ee9c0">
              Det viktiga för mig när jag står här i riksdagens talarstol är
              att hitta lösningar på detta problem att vi har många som är arbetslösa.
              Det viktiga för mig är inte exakt hur det ska organiseras. Jag
              vill ha en effektiv och bra organisation för detta.
            </seg>
            <seg n="28a56114">
              Det är viktigt att man tillåter en större flexibilitet och att
              man kan använda sig av specialiserade arbetsförmedlingar som kan
              jobba på ett annat sätt. Man får inte hemfalla åt de låsningar
              som Hans Karlsson i stället visar upp där det inte tillåts att
              man lägger ut arbetsförmedling på entreprenad eller testar alternativa
              metoder. Det viktiga är att kvaliteten höjs.
            </seg>
          </u>
          <note type="speaker" n="9baf2bcf">
            Anf. 150 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-5" n="efab9cdd">
            <seg n="db6e621c">
              Herr talman! Visst är problemet arbetslöshet. Dessbättre ser
              vi nu en klar förbättring av arbetsmarknaden. Det sker inom några
              branschområden. Antalet lediga platser ökar, och efterfrågan ökar
              på i stort sett alla områden. Det är lite olika, men det är ändå
              mer eller mindre så.
            </seg>
            <seg n="f84940b0">
              Vi har en tid framför oss då vi verkligen kan se att fler kommer
              att få arbete och färre blir arbetslösa. Jag är ganska säker på
              att när marknaden börjar efterfråga arbetskraft sjunker nog arbetslösheten
              mer bland dem som har en gedigen utbildning än bland dem som har
              en svagare utbildning.
            </seg>
            <seg n="8ab92049">
              Arbetsmarknadsläget talar för att många både akademiskt utbildade
              och andra med en gedigen yrkesutbildning kommer att komma tillbaka
              i arbete den närmaste tiden.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="cd463321">
            23 § Svar på interpellation 2005/06:113 om arbetsmarknaden för
            synskadade
          </note>
          <note type="speaker" n="65ff5e44">
            Anf. 151 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-36221943b51a674b-1" n="efab9cdd" next="i-d84d918e3392eeec-1">
            <seg n="7386dc1c">
              Herr talman! Birgitta Sellén har bett mig svara på vissa frågor
              angående situationen på arbetsmarknaden för personer med synskada.
            </seg>
            <seg n="2d188f8e">
              Låt oss börja med att vara överens om att synskadade personer
              har en svår situation på arbetsmarknaden. Av de 30 000 personer
              i åldern 1664 år som uppger sig ha en synskada som också medför
              nedsatt arbetsförmåga finns endast hälften i arbetskraften. För
              övriga funktionshindrade är siffran 55 % i genomsnitt.
            </seg>
            <seg n="fa1ddedd">
              Som jag tidigare har klargjort i ett interpellationssvar för
              ett par veckor sedan är sysselsättningsmålet ett överordnat mål
              för regeringen som självklart också omfattar personer med funktionshinder.
              Ansvaret för att öka sysselsättningen är något som sträcker sig
              över flera politikområden. För att lyckas krävs ett starkt engagemang
              från alla samhällssektorer, inte minst näringsliv och fackliga
              organisationer. Arbetsmarknadspolitiken spelar en viktig roll
              eftersom anställningar i Samhall, lönebidrag med mera i många
              fall är helt avgörande för att vissa funktionshindrade ska få
              ett jobb. Men det räcker inte. Det behövs en rad olika åtgärder
              för att förbättra situationen, till exempel att höja utbildningsnivån,
              eftersom den är generellt lägre för personer med funktionshinder
              jämfört med befolkningen i övrigt. Arbetet med att förebygga och
              bekämpa diskriminering är prioriterat av regeringen liksom att
              förbättra tillgängligheten i samhället.
            </seg>
            <seg n="4ff73896">
              Inom arbetsmarknadspolitiken finns särskilda resurser avsatta
              för att underlätta för personer med funktionshinder att få ett
              jobb. Dessa resurser har utökats varje år sedan början av 90-talet,
              vilket sammanlagt motsvarar drygt 1 miljard kronor. Arbetsförmedlingen
              prioriterar också personer som har funktionshinder som medför
              nedsatt arbetsförmåga, och de får också relativt sett mer resurser
              än övriga arbetssökande.
            </seg>
            <seg n="125818f8">
              Arbetsgivare som anställer en person med funktionshinder kan
              få ersättning för kostnader som kan kompensera en nedsatt arbetsförmåga
              i form av lönebidrag.
            </seg>
            <seg n="5ded8ad3">
              Försäkringskassan kan lämna bidrag till den som är anställd om
              det rör sig om ett hjälpmedel som inte faller inom arbetsgivarens
              ansvarsområde på högst 50 000 kr vardera till arbetsgivare och
              arbetstagare. Inläsning av facklitteratur är exempel på ett arbetshjälpmedel
              som Försäkringskassan kan lämna bidrag till. Naturligtvis baseras
              ett sådant beslut på en bedömning i det enskilda fallet av vad
              som behövs för att den försäkrade ska kunna utföra sitt arbete.
              Jag kan informera Birgitta Sellén om att Försäkringskassan avser
              att förtydliga vad som gäller angående bidrag för inläsning av
              facklitteratur i syfte att uppnå en mer enhetlig handläggning
              av dessa ärenden. Inrättandet av en sammanhållen statlig myndighet
              för socialförsäkringsadministrationen den 1 januari 2005 bör bidra
              till att skapa goda förutsättningar för en enhetlig och likformig
              tillämpning över hela landet.
            </seg>
            <seg n="a87cf935">
              Arbetsförmedlingen får lämna stöd till hjälpmedel och anpassningsåtgärder
              på arbetsplatsen med högst 50 000 kr till vardera arbetsgivaren
              och arbetstagaren när en person med nedsatt arbetsförmåga nyanställs.
            </seg>
            <seg n="add04443">
              Ansvaret för synskadade personer när det gäller arbete, rehabilitering
              och utbildning är och ska vara fördelat på olika myndigheter på
              samma sätt som det är för övriga medborgare. Arbetsförmedlingens
              uppdrag är att medverka till att den som kan och så önskar få
              ett arbete också ska rustas så att det kan bli möjligt. Regeringen
              har inte för avsikt att vidga uppdraget till att förmedlingen
              också får ett ansvar för alla synskadade i yrkesverksam ålder.
            </seg>
          </u>
          <note n="2b334b10">
            Anf. 152 BIRGITTA SELLÉN (c):
          </note>
          <u who="hans_karlsson_arbetslivsmi" xml:id="i-d84d918e3392eeec-1" n="efab9cdd" prev="i-36221943b51a674b-1">
            <seg n="3d633ccf">
              Herr talman! Tack, Hans Karlsson, för det svar som jag har fått.
              Jag håller med statsrådet om att det krävs ett starkt engagemang
              från alla samhällssektorer om vi ska lyckas nå sysselsättningsmålet.
              Speciellt viktigt är det när det gäller personer som har funktionshinder.
            </seg>
            <seg n="94ef9974">
              Debatten i dag handlar om synskadade, och jag ser att vi har
              långt kvar innan vi når full sysselsättning för dem. I dag har
              bara cirka hälften av alla som är i yrkesverksam ålder ett arbete.
              Det är för övrigt långt kvar till att målet nås att hela samhället
              ska vara handikappanpassat, och det är ändå sagt 2010. Enligt
              min tolkning innebär det att alla som har ett funktionshinder
              och vill ha ett jobb ska kunna få det.
            </seg>
            <seg n="69f6b379">
              Därför är det med oro som jag ser att Försäkringskassan tolkar
              lagar annorlunda i dag jämfört med tidigare. I den nya tolkningen
              hänvisar de till Arbetsmiljöverkets bedömning av vad som anses
              som tillfredsställande arbetsmiljö. Fokus har ökat på arbetsmiljölagen
              och arbetsgivarens ansvar för olika anpassningsåtgärder.
            </seg>
            <seg n="8c140663">
              Det är bra att statsrådet talar om att Försäkringskassan kan
              lämna bidrag till den som är anställd om det rör sig om ett hjälpmedel
              som faller inom arbetsgivarens ansvarsområde. Min fundering blir
              då om Försäkringskassans personal inte är medvetna om det eller
              om de är dåliga på att meddela arbetsgivaren att den synskadade
              har vissa rättigheter att få hjälp.
            </seg>
            <seg n="619066e3">
              Statsrådet säger också att Försäkringskassan kan stå för kostnaderna
              för inläsning av facklitteratur. När jag talar med de synskadade
              får jag veta att Försäkringskassan har bekostat inläsning tidigare
              inom ramen för arbetshjälpmedel till funktionshindrade i arbetslivet.
              Men när synskadade numera ansöker om bidrag för att få tillgång
              till facklitteratur, avslås ansökningarna med motiveringen att
              det inte anses som hjälpmedel.
            </seg>
            <seg n="edecae7f">
              Herr talman! Någonstans måste det vara ett missförstånd eller
              okunskap om hur det ska fungera med hjälpmedel till synskadade.
              Det är något som statsrådet måste ta till sig och undersöka, som
              jag ser det.
            </seg>
            <seg n="702d9b8b">
              Statsrådet Karlsson säger också att arbetsförmedlingen får lämna
              stöd till hjälpmedel med högst 50 000 kr när en person med nedsatt
              arbetsförmåga nyanställs. Om en synskadad har varit anställd flera
              år och det kommer nya hjälpmedel, vem ska då bekosta dessa om
              det bara är vid nyanställning som man kan få bidraget?
            </seg>
            <seg n="97085978">
              Hans Karlsson säger att regeringen inte har för avsikt att utöka
              uppdraget till arbetsförmedlingen så att de får ökat ansvar för
              att alla synskadade i yrkesverksam ålder ska kunna få ett arbete.
              Men om vi i Sverige har satt upp ett mål om att handikappanpassa
              samhället till 2010, vad innebär det då för de 50 % av alla synskadade
              som inte har ett arbete? Innebär det att målet om handikappanpassning
              inte ger en möjlighet för alla som vill ha ett jobb att få ett
              arbete? Sysselsättningsmålet är ett överordnat mål, säger ju statsrådet.
            </seg>
          </u>
          <note type="speaker" n="1e8c0cd6">
            Anf. 153 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-36221943b51a674b-2" n="efab9cdd" next="i-d84d918e3392eeec-2">
            <seg n="6c6e35b7">
              Herr talman! Birgitta Sellén har uppmärksammat mig på den här
              frågan i och med interpellationen. Det är ingen tvekan om det.
              Jag har, hoppas jag, lämnat ett hyggligt nöjaktigt svar när det
              gäller min uppfattning, och inte bara min uppfattning utan också
              hur det faktiskt förhåller sig med rätten att kunna få inläst
              facklitteratur och andra hjälpmedel. Jag har blivit uppmärksammad
              på att detta tillämpas olika regionalt och att det är olika tillämpning
              när det gäller besluten. Jag kan för dagen inte säga mera på den
              punkten än att jag i allra högsta grad är uppmärksammad på detta.
              Jag vill att det här verkligen ska fungera.
            </seg>
            <seg n="b4981a77">
              När det gäller den fråga som Birgitta Sellén tog upp om den som
              har en pågående anställning och som får nya arbetsuppgifter som
              kräver nya hjälpmedel är det Försäkringskassan som har ansvaret
              att pröva rätten till bidrag för det. Jag ska naturligtvis vara
              försiktig med att tolka och tillämpa regelverket. Det måste förstås
              Försäkringskassan göra i varje enskilt fall, men principiellt
              är det i den situation som Birgitta Sellén beskriver Försäkringskassan
              som har ansvaret. Det är alltså principiellt fullt möjligt att
              få hjälp via Försäkringskassan i ett sådant läge.
            </seg>
            <seg n="cbdc5114">
              Jag är helt överens med Birgitta Sellén om att målet full sysselsättning
              också ska gälla för synskadade och andra med funktionshinder.
              Det är lätt att säga, svårare att göra. Vi har alla ett ansvar
              därvidlag. Det finns säkert mer att göra. Jag ska verkligen inte
              slå mig för bröstet när det gäller vad vi politiskt kan göra för
              att ytterligare flytta fram positionerna. Men det är också en
              attitydfråga, och vi har alla ett personligt ansvar. Där tror
              jag att vi kan bidra mycket genom att helt enkelt visa på de goda
              exempel och de erfarenheter som vi personligen kan ha av funktionshindrade
              i arbetet.
            </seg>
            <seg n="58c5e901">
              Min erfarenhet, om jag ska redovisa den, är att när jag jobbar
              tillsammans med personer som har grava funktionshinder, dröjer
              det inte många dagar förrän jag alldeles har glömt bort funktionshindret.
              Det behövs lite hjälpmedel. Jag behöver säkert 2030 olika hjälpmedel
              om dagen för att kunna sköta mitt arbete. En arbetskamrat med
              ett funktionshinder kanske behöver två tre hjälpmedel mer för
              att kunna utföra sitt arbete. När man kommer på det och känner
              att det egentligen inte är någon skillnad kan vi hjälpas åt att
              sprida den typen av kunskap och erfarenheter så att attityderna
              förändras och vi också den vägen öppnar möjligheten för en starkare
              arbetsmarknad för funktionshindrade.
            </seg>
          </u>
          <note n="ae3ddb7b">
            Anf. 154 BIRGITTA SELLÉN (c):
          </note>
          <u who="hans_karlsson_arbetslivsmi" xml:id="i-d84d918e3392eeec-2" n="efab9cdd" prev="i-36221943b51a674b-2">
            <seg n="bc948ba5">
              Herr talman! Att alla har ett ansvar, visst är det sant. Men
              det måste också finnas regler och lagar som fungerar för de funktionshindrade.
              Jag är den första att hålla med om att man efter några dagar glömmer
              bort att en person är funktionshindrad, och det är precis det
              som de själva önskar. Det är viktigt att man inte ser bara rullstolen,
              som de själva symboliskt brukar säga, utan att man ser personen.
            </seg>
            <seg n="2c65116e">
              Jag är glad över att jag nu har uppmärksammat Hans Karlsson på
              det här problemet. Då tolkar jag det som att statsrådet är redo
              att titta vidare på det här.
            </seg>
            <seg n="388baa87">
              Jag tänker ta upp några andra problem som jag har stött på. De
              synskadades möjligheter att klättra på karriärstegen är små om
              de inte får fortbilda sig. Den statliga verksamheten för socialförsäkringsadministration,
              som statsrådet hänvisar till och som startade den 1 januari 2005,
              har nu haft ett helt år på sig och borde ha hunnit komma i gång
              med att förmedla information till alla berörda om vilka rättigheter
              de har när det gäller olika hjälpmedel.
            </seg>
            <seg n="c586e070">
              När kommer då Försäkringskassan att ha förtydligat vad som gäller
              angående bidrag för inläsning av facklitteratur? Eftersom synskadade
              får avslag i dag har Försäkringskassan tydligen inte uppfattat
              att det är den som är ansvarig för den fortsatta hjälpen när synskadade
              har varit anställda ett tag.
            </seg>
            <seg n="ccc54105">
              Ett annat problem för synskadade när de har ett arbete fick jag
              faktiskt information om så sent som i fredags. Det gäller en gravt
              synskadad kvinna som har ett barn på knappt två år, som jag vill
              ta som ett exempel. Hon har enligt färdtjänstlagen rätt till färdtjänst
              från hemmet till arbetsplatsen. Men hon får inte stanna till och
              lämna av sitt barn på dagis, trots att dagiset ligger på väg till
              hennes arbete. Om hon ska lämna sitt barn på dagis ska hon först
              beställa en bil som hämtar henne hemma och skjutsar henne till
              dagis. Sedan ska hon beställa en ny skjuts för att ta sig från
              dagis till det arbete hon har.
            </seg>
            <seg n="a2e9303f">
              Rätten till färdtjänst gäller från hemmet till arbetsplatsen.
              Om hon i stället vill åka från dagis till arbetet, får hon då
              göra det enligt färdtjänstlagen? Den här gravt synskadade kvinnan
              går med barnet till dagiset eftersom hon inte får stanna till
              efter vägen och lämna av sitt barn. Det går bra när det är barmark,
              men det är inte så himla lätt när det är snökanter och hon ska
              försöka känna med käppen var vägen finns. Sedan snön kom har hon
              gått vilse i sitt eget bostadsområde.
            </seg>
            <seg n="c8d75c49">
              I den kommun som hon bor i har hon rätt till 150 färdtjänstresor
              per år, utöver arbetsresorna. Men det räcker inte för att hon
              ska kunna åka till dagis och sedan ta en ny taxi till jobbet.
              Den ekvationen går inte ihop.
            </seg>
            <seg n="33cf3992">
              Det här är ett exempel som visar att färdtjänstlagen behöver
              ses över. Vi måste ha en lag som fungerar praktiskt, som definierar
              vad färdtjänst är, vad syftet med den är samt vilka aspekter som
              ska tillmätas betydelse för att kvaliteten ska anses vara i enlighet
              med vad resenären har rätt att fordra. I annat fall är det närmast
              omöjligt för personer med till exempel grava synskador eller som
              är rullstolsburna att sköta sitt arbete om de har småbarn som
              de också måste ta hand om. Därför undrar jag om statsrådet har
              för avsikt att se över färdtjänstlagen så att det kommer att fungera
              för alla som har ett funktionshinder.
            </seg>
          </u>
          <note type="speaker" n="75b47a3f">
            Anf. 155 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-36221943b51a674b-3" n="efab9cdd" next="i-d84d918e3392eeec-3">
            <seg n="a11b388e">
              Herr talman! När det gäller Försäkringskassans information har
              jag inför den här interpellationsdebatten informerat mig om att
              Försäkringskassan kommer att göra och tillhandahålla den förtydligade
              informationen. Jag ska följa upp det och säkerställa att det också
              sker.
            </seg>
            <seg n="f75bcd13">
              När det gäller frågan om färdtjänst måste jag dessvärre hänvisa
              till ansvarig minister och be Birgitta Sellén att återkomma i
              den frågan. Jag har ansvaret för mycket men inte för färdtjänstfrågan.
            </seg>
          </u>
          <note n="22bba9cb">
            Anf. 156 BIRGITTA SELLÉN (c):
          </note>
          <u who="hans_karlsson_arbetslivsmi" xml:id="i-d84d918e3392eeec-3" n="efab9cdd" prev="i-36221943b51a674b-3">
            <seg n="dd8a7366">
              Herr talman! Det gläder att mig att arbetsmarknadsministern är
              så lyhörd och är redo att ta itu med det här och att statsrådet
              också har varit i kontakt med Försäkringskassan om detta. Jag
              litar på att det kommer att hända någonting ganska snart till
              stor glädje för alla som är i stort behov av just den här hjälpen
              och informationen som är så viktig. Då kanske också många fler
              av dem som behöver läsa punktskrift kan få ett material inläst
              i stället så att de klarar av det hela.
            </seg>
            <seg n="c1d2b794">
              Det här med färdtjänsten får jag naturligtvis jobba vidare med.
              Jag är medveten om att det inte är statsrådets ansvar, men det
              påverkar ju arbetet. Det var därför jag ville passa på att lyfta
              upp den frågan. Det är viktigt att statsrådet, som har ansvaret
              för arbetsmarknaden, också är informerad om vilka problem som
              kan uppstå på vägen. Det kan kanske ske ett samarbete mellan ansvarig
              minister och statsrådet där ni kan resonera om detta. Om vi ska
              kunna nå målet att det ska vara handikappanpassat 2010 är det
              oerhört viktigt att ta itu med detta, för åren går fort. Vi kommer
              inte att klara det till 2010 om vi inte lägger in en rusch.
            </seg>
            <seg n="efd71280">
              Jag hoppas att vi kan hjälpas åt med det. Man känner sig besviken
              ibland när hör sådana här exempel som jag tog upp. Vi pratar om
              att alla ska ställa upp, men på något sätt är det som om hjälpsamhet
              bara finns när man har fått order om att man ska utföra en tjänst.
              Hur ska vi komma bort från detta att det är någon annan nånannanismen
              som min partiledare brukar säga som har ansvar, och då bryr man
              sig inte? Hur ska vi nå detta att alla ska känna ett ansvar? Det
              skulle vara intressant att höra om statsrådet har något att säga
              om det.
            </seg>
          </u>
          <note type="speaker" n="68d32f7c">
            Anf. 157 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-6" n="efab9cdd">
            <seg n="9d577745">
              Herr talman! Jag håller med om att färdtjänstfrågorna naturligtvis
              sitter ihop med de funktionshindrades möjligheter. Arbetet är
              ju inte isolerat från övriga livet. Det sitter verkligen ihop.
              Jag berörde det i mitt interpellationssvar. Det handlar om flera
              saker som jag förstår att vi är alldeles överens om. Man har ju
              behov av hjälpmedel också utanför arbetet. Man behöver ha hjälp
              med bil och andra saker hemma för att kunna fungera på ett bra
              sätt.
            </seg>
            <seg n="97366c15">
              Hur vi gemensamt ska ta ett större ansvar och flytta fram positionerna
              skulle vi behöva mycket tid för att ventilera. För min del bidrar
              jag gärna med att i varje fall fokusera på rätten till ett bra
              liv som gäller alla. Där krävs det att vi faktiskt tar i, att
              vi ser varandra och att vi synliggör dem som, till skillnad från
              oss som för ögonblicket inte har ett funktionshinder, behöver
              ett antal hjälpmedel och verkligen står upp för dem som behöver
              ytterligare något för att kunna fungera.
            </seg>
            <seg n="f358b6d8">
              Dessutom handlar det om att påverka attityder och fördomar som
              vi alla går och drar på. Jag tror att just att bejaka och erkänna
              sina egna fördomar och förutfattade meningar är en förutsättning
              för att man ska göra någonting aktivt framåt för de människor
              som behöver det. Jag är verkligen beredd att bidra med min del
              på den punkten.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="04d852cd">
            24 § Svar på interpellation 2005/06:119 om arbetsskadeförsäkringen
          </note>
          <note type="speaker" n="fd3e33d0">
            Anf. 158 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-7" n="efab9cdd">
            <seg n="4dbe5ce8">
              Herr talman! Kenneth Lantz har frågat mig vilka åtgärder jag
              avser att vidta för att öka försäkringsmässigheten i arbetsskadeförsäkringen.
            </seg>
            <seg n="efd11d06">
              Den svenska arbetsskadeförsäkringen bygger sedan 1977 på ett
              generellt arbetsskadebegrepp. Detta innebär att i stort sett alla
              sjukdomar som uppstår till följd av arbete och som leder till
              en bestående nedsättning av den drabbades möjligheter att skaffa
              sig inkomst av arbete omfattas av arbetsskadeförsäkringen. Detta
              skiljer den svenska arbetsskadeförsäkringen från motsvarande försäkringar
              i många andra länder. I dessa länder finns förteckningar över
              sjukdomar som kan godkännas som arbetsskada. I Norge som Kenneth
              Lantz hänvisar till ingår till exempel inte belastningsskador
              i arbetsskadeförsäkringen, det vill säga sjukdomar som ofta ger
              ersättning från den svenska försäkringen. Regeringen har inga
              planer på att försämra arbetsskadeförsäkringen på det sätt som
              jag uppfattar att Kenneth Lantz vill föreslå.
            </seg>
            <seg n="f0760ce5">
              Sedan den 1 juli 2002 gäller ett nytt skadebegrepp inom arbetsskadeförsäkringen.
              Syftet var att minska restriktiviteten i försäkringen, minska
              skillnaderna i utfall för kvinnor och män och åstadkomma en mer
              rättssäker tillämpning av försäkringen. För min del vill jag ännu
              inte uttala mig om effekterna av den nya lagstiftningen. Ganska
              få ärenden har hittills prövats. Den nya bevisregeln gäller skador
              som inträffat efter den 1 juli 2002 och där skadan trots rehabilitering
              medfört bestående nedsättning av inkomsten.
            </seg>
            <seg n="7b728f0d">
              Regeringen har i budgetpropositionen för 2006 framhållit att
              Försäkringskassans handläggning av arbetsskadeförsäkringen måste
              förbättras. Detta kommer även att framgå av regleringsbrevet till
              Försäkringskassan. Problemen har bestått i mycket långa och varierande
              handläggningstider samt skillnader i beviljandefrekvens. Bristerna
              har förstärkts av den tidigare, splittrade administrationen av
              socialförsäkringen. Genom den nya myndigheten har förutsättningarna
              förbättrats väsentligt för en mer enhetlig handläggning av arbetsskadeärendena.
              Försäkringskassan har också fattat beslut om en rad förändringar
              till exempel kommer handläggningen att koncentreras till färre
              enheter, en för riket gemensam handläggningsprocess kommer att
              införas och särskilda satsningar görs för att väsentligt förkorta
              handläggningstiderna. Insatser görs också för att försäkringen
              ska tillämpas enhetligt.
            </seg>
            <seg n="2195d20b">
              Slutligen vill jag peka på att arbetsskadeförsäkringen ingår
              i den översyn av socialförsäkringarna som Anna Hedborg fått regeringens
              uppdrag att genomföra.
            </seg>
          </u>
          <note type="speaker" n="83588d0e">
            Anf. 159 KENNETH LANTZ (kd):
          </note>
          <u who="kenneth_lantz_f46382" xml:id="i-acb4c18e2c34542c-0" n="1043dc87">
            <seg n="2fd356de">
              Herr talman! Den sista passusen kan ju vara svar nog, om man
              vill ursäkta sig och inte svara över huvud taget på mina frågor.
              Jag önskar ändå svar på en del frågor, som jag ska förtydliga.
              Jag är absolut inte nöjd med det här svaret, herr talman, utan
              jag skulle vilja fördjupa tanken på försäkringsmässighet.
            </seg>
            <seg n="d42b6235">
              Ministern nämner att försäkringsmässighet inte är så intressant.
              Då skulle jag önska att ministern tydligt talade om att han inte
              tror på den tanken, att han över huvud taget inte är beredd att
              arbeta i den riktningen. Försäkringsmässighet för mig är att det
              finns incitament och stimulans för försäkringstagaren, i det här
              fallet en företagare, att arbeta med de här frågorna för att förbättra
              förutsättningarna. Som kompensation, ett incitament, skulle man
              då kunna ha en delad premiesättning. Jag förstår mycket väl att
              det är svårt med ett statligt bolag. Kanske är tanken att man
              då ska privatisera eller ha en del av försäkringen i ett privat
              bolag. Det kanske är det som stör statsrådet allra mest.
            </seg>
            <seg n="aa1c4743">
              Då skulle jag vilja fråga: Ser ministern någon möjlighet att
              få incitament som skulle förbättra för företagen att få större
              utrymme att kunna påverka sin arbetsplats? Hur ser Hans Karlsson
              på möjligheten att på så sätt förbättra hela försäkringstänkandet
              inom arbetsskadeförsäkringen? Finns den tanken? Resonerar man
              över huvud taget i de termerna i Regeringskansliet?
            </seg>
            <seg n="0fe5311a">
              Ett exempel skulle kunna vara att ha både hus och hem, och inte
              minst bilförsäkring, där vi verkligen har uppdelade premier och
              risktagande. Då har man analyserat och sett: Vad är risken att
              försäkra den här bilen och en annan bil? Man ser också att det
              finns skillnader i premiesättning. Dessutom finns det möjlighet
              att skydda sin dyrgrip om det nu är bilen eller vad det är för
              förmån man vill försäkra så att man på det sättet kan sänka premien.
            </seg>
            <seg n="c9a1e9c2">
              Herr talman! Jag vill fråga ministern om det finns några tankar
              över huvud taget på att öka försäkringsmässigheten, incitamenten,
              hos företagare som tecknar sådana här försäkringar så att vi kan
              få en bättre effektivitet?
            </seg>
            <seg n="e540ba41">
              Jag återkommer till de andra punkterna som ministern tar upp
              i svaret.
            </seg>
          </u>
          <note type="speaker" n="394f510c">
            Anf. 160 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-8" n="efab9cdd">
            <seg n="59121729">
              Herr talman! Jag kan berätta för Kenneth Lantz att jag har ägnat
              ganska många tankar åt frågan om arbetsskadeförsäkringen och vilka
              för- och nackdelar det finns med att förändra den. Kenneth Lantz
              pratar om privatisering. Jag har kanske inte sträckt mig dit,
              men jag har sträckt mig till tanken att partssystemet skulle kunna
              vara ett alternativ. Kanske arbetsskadeförsäkringen är den socialförsäkring
              som skulle kunna vara bäst lämpad att hantera för parterna.
            </seg>
            <seg n="adbe3528">
              Det där har jag grunnat mycket på, inte så mycket under min tid
              i regeringen, ska jag erkänna, men väldigt mycket när jag hade
              ansvar för de här frågorna i min funktion på LO. Just den frågan
              dök upp då, och den finns egentligen ständigt i diskussionen,
              inte minst i partssystemet.
            </seg>
            <seg n="1c7548a8">
              Nu har jag kopplat ifrån den frågan en aning, kan jag medge,
              därför att nu ska Anna Hedborg titta på detta. Jag har bestämt
              mig för en sak, och det är att i varje fall ha ett öppet sinne
              för en genomgång och en prövning av för- och nackdelar med olika
              förändringar inom hela detta område som hon ska titta på.
            </seg>
            <seg n="102b6eee">
              Jag är medveten om att det ur löntagarperspektiv finns stora
              tveksamheter till olika slag av privatiseringar, även om det blir
              i kollektivavtalsform när det gäller socialförsäkringsdelarna.
              Det ligger nära till hands att man får en differentierad premiesättning,
              där stor risk för skada eller sjukdom också genererar väldigt
              stora kostnader. Det ligger i sakens natur att man överväger det
              och funderar kring det.
            </seg>
            <seg n="ee9d2a1e">
              Det överlåter jag för ögonblicket med varm hand till Anna Hedborg,
              och jag kommer med intresse att ta del av de utredningsprodukter
              som kan tänkas komma från det arbetet. Det dröjer säkert ett tag
              innan vi får något konkret att ta ställning till. Men det är en
              debatt som ständigt pågår.
            </seg>
            <seg n="7eb65231">
              Jag vill förstås erinra om att just ett sådant arrangemang, med
              ett partsalternativ, inte är något som riksdagen kan beställa
              eller beordra. Det måste finnas ett intresse från partssystemet
              att bära en sådan försäkring. Därvidlag är det parternas fria
              förhandlingsrätt som kommer att avgöra huruvida det finns förutsättningar
              och intresse för ett sådant alternativ.
            </seg>
          </u>
          <note type="speaker" n="3867024c">
            Anf. 161 KENNETH LANTZ (kd):
          </note>
          <u who="kenneth_lantz_f46382" xml:id="i-acb4c18e2c34542c-1" n="1043dc87">
            <seg n="7edda43b">
              Herr talman! Det är gott och väl att det finns ett intresse att
              se över detta. Jag är dock lite rädd. Jag vill inte säga något
              ont om Anna Hedborg, utan jag tycker att det är en respektabel
              kvinna som gör ett bra arbete. Men vi är lite förvånade över att
              det är en enmansutredning och att det inte fick bli en parlamentarisk
              utredning, som kanske hade varit lite mer öppen och mer vidsynt
              för att få in olika alternativ.
            </seg>
            <seg n="8f9d2174">
              Jag har i min hand en bild från Arbetsmiljöverket som just visar
              snedfördelningen av premie- respektive kostnadsbärande branscher
              inom försäkringsvärlden inom arbetsskadeförsäkringarna. Det visar
              sig att näringen för utvinning av mineral ligger extremt högt.
              Det är detta som är belysande. Den näringen betalar samma premie
              som en annan näring, som jag kan tycka är ganska riskfylld, nämligen
              hotell- och restaurangbranschen. Där förekommer det säkerligen
              en hel del småskador men även ack så allvarliga brännskador och
              dylikt. De har, snabbt räknat, en tredjedel så höga kostnader
              för olycksfall. Det är egentligen detta som skulle vara en sporre
              för näringen inom mineralvärlden, att få ned sina kostnader genom
              att satsa konkret på att vara förebyggande.
            </seg>
            <seg n="ff01a10b">
              Det är över huvud taget anmärkningsvärt att försäkringstänket
              är så svagt hos regeringen att man inte är mer mån om att ta vara
              på den kompetens som finns hos parterna och även inom det privata
              försäkringsnäringslivet, där man har erfarenhet av att vara förebyggande.
              Det är en självklarhet i ett privat försäkringsbolag att förebygga
              för att få ned kostnadsläget så mycket som möjligt. Det vet vi
              med all önskvärd tydlighet det kan vi se på bilförsäkringen och
              även hemförsäkringen, där man verkligen arbetar för att sänka
              premierna, om man får respons från försäkringstagarna.
            </seg>
            <seg n="ce352211">
              Det finns också ett annat incitament, och det är att arbetsgivare
              investerar mycket resurser i en bra yrkeskår en god anställd förutsätter
              utbildning och så vidare. Då vill jag fråga ministern om man inte
              från regeringshåll tror att arbetsgivare även på detta område
              vill få tillbaka sin anställde så fort som möjligt.
            </seg>
            <seg n="79604ff0">
              Som det är nu finns det inget konkret incitament för företagaren
              eller för den försäkrade att komma tillbaka till arbetet. Det
              är väldigt lätt att man hamnar i ett ekorrhjul och är i behandling
              gång efter gång. Jag vill föregripa svaret genom att bara nämna
              i korthet att jag inte tror på Försäkringskassans större resurser.
              Jag är engagerad i Försäkringskassan så jag vet mycket väl att
              den har fått mer resurser det är underbart, jättebra, och det
              behöver vi men låt oss gå ett steg ytterligare. Jag vill ställa
              frågan en gång till om inte förebyggande åtgärder kunde vara väl
              så effektivt. Jag tror att det finns goda saker i bland annat
              den finska modellen, som är hundra år gammal och har arbetat med
              ett lite mer privat tänk. Jag lyssnar gärna ytterligare på ministern
              om det finns tankar åt det här hållet.
            </seg>
          </u>
          <note type="speaker" n="ca39f557">
            Anf. 162 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-9" n="efab9cdd">
            <seg n="09f917b9">
              Fru talman! Det blir ju en parlamentarisk utredning kring detta
              så småningom. Det är synnerligen stora frågor med väldigt många
              involverade aktörer, inte bara arbetsskadeförsäkringen utan hela
              socialförsäkringsområdet. Jag tror inte att frågan förlorar på
              att vara föremål för ett offentligt samtal under ganska lång tid.
            </seg>
            <seg n="79b0d2db">
              Naturligtvis ska Kenneth Lantz fortsätta att argumentera för
              sin syn och sina tankegångar omkring detta och försäkringsmässigheten.
              Jag är emellertid inte beredd att gå längre nu för egen del. Jag
              vill avvakta det utredningsunderlag som så småningom kommer. Då
              kommer vi också att få en spännande och viktig debatt i samhället,
              där vi får möjlighet att vrida och vända på och pröva alternativa
              både driftsformer om det nu heter det och finansieringsmodeller
              omkring de här frågorna. Det blir spännande att göra.
            </seg>
            <seg n="bf0010fc">
              Självklart kan jag inte ha någon annan uppfattning när det gäller
              nödvändigheten av förebyggande åtgärder. Jag har trots allt ganska
              hög tilltro till arbetsgivarnas vilja att arbeta med förebyggande
              åtgärder. Jag har stor respekt för det som sker, inte minst inom
              Afaprogrammet, det som har skett tillsammans med försäkringskassorna
              på flera olika arbetsplatser där parternas Afaprogram har tillämpats
              och där man når väldigt goda resultat. Fokus ligger där verkligen
              på det förebyggande. Resultaten visar att de allra enklaste förebyggande
              åtgärderna väldigt snabbt ger resultat och att det mesta man gör
              i förebyggande syfte, också i rehabiliterande syfte, går att räkna
              hem. Det är inte bara mänskligt bra, utan det är också ekonomiskt
              rationellt, visar det sig.
            </seg>
            <seg n="5d1ba6b9">
              Jag blir ofta i debatten beskylld för att inte förstå mig på
              arbetsgivare i allmänhet och småföretagare i synnerhet, men jag
              har tilltro till viljan hos Arbetsgivar-Sverige om man ser till
              företagarna. Däremot är jag inte lika imponerad av förmågan. Det
              tycker jag inte är så konstigt. Det vore värre om det var tvärtom,
              att det fanns något slags liten förmåga men ingen vilja. Jag är
              övertygad om att viljan är stark, men man vet inte riktigt var
              man börjar, hur man ska göra och hur man ska få till det mitt
              i allting när man ska jaga arbete, sköta drift, rekrytera personal,
              pyssla med tusen saker.
            </seg>
            <seg n="fa3fef0a">
              Det gäller att hitta en struktur för att också det förebyggande
              och det rehabiliterande arbetet kommer in i en naturlig fas. Det
              behöver man som företagare och arbetsgivare en del hjälp med.
              Om man parar en bättre förmåga med den vilja som finns i näringslivet
              och bland våra offentliga verksamheter tror jag att vi kan fortsätta
              att nå väldigt goda resultat.
            </seg>
          </u>
          <note type="speaker" n="bf82d671">
            Anf. 163 KENNETH LANTZ (kd):
          </note>
          <u who="kenneth_lantz_f46382" xml:id="i-acb4c18e2c34542c-2" n="1043dc87">
            <seg n="30622c39">
              Fru talman! Jag vill bara till slut helt kort säga att det öppnar
              upp för en positiv framtid inom det här området. Låt oss då inte
              bli lurade av statsrådets vackra ord här om att det finns en vilja
              och en ambition. Då finns det ett konkret sätt att lämna över
              detta ansvarstagande till ett försäkringsåtagande med större försäkringsmässighet.
              Då slipper småföretagare och medelstora företagare i Sverige själva
              driva de här frågorna. Då finns det ett försäkringsbolag eller
              hur vi nu ska se detta; jag säger inte att det ska vara ett privat
              bolag och någon som likt i dag ser till att herr Karlsson och
              herr Lantz med flera låser bilen, låser huset, sätter extra lås
              om det finns extra goda tillgångar i hemmet i form av tavlor och
              liknande.
            </seg>
            <seg n="e4488df8">
              Det är ett försäkringsmässigt tänkande, och det är det tänket
              som jag brinner för och skulle vilja se även inom arbetsskadeförsäkringen,
              att man får en uppmuntran och också ett erkännande, inte minst,
              herr Karlsson, där man verkligen tar emot ett tack från myndigheten,
              från försäkringsgivaren, för att man har skött sig, ser till sitt
              företags anställdas bästa och därför får en bättre kostnadspremie.
              Jag hoppas att vi kan enas i framtiden också på detta område och
              arbeta för en större försäkringsmässighet inom arbetsskadeförsäkringen.
            </seg>
          </u>
          <note type="speaker" n="690118c8">
            Anf. 164 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-10" n="efab9cdd">
            <seg n="3e53de99">
              Fru talman! Jag har egentligen inte så mycket att tillägga, men
              jag glömde att stillsamt peka på en insats som jag har gjort för
              ökad försäkringsmässighet. Det är medfinansieringen som vi har
              infört. Den har inte varit alldeles populär i många led, men jag
              tror att den medverkar till just detta att man med en ekonomisk
              drivkraft kan stimulera ett riktigt beteende.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="c79449ba">
            25 § Svar på interpellation 2005/06:145 om friåret och arbetslösheten
          </note>
          <note type="speaker" n="1c58620c">
            Anf. 165 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-11" n="efab9cdd">
            <seg n="0c4ac4aa">
              Fru talman! Roger Tiefensee har frågat mig vilka åtgärder jag
              avser att vidta för att inte arbetsmarknadspolitiken ska förstärka
              arbetslösheten samt vilka åtgärder jag avser att vidta för att
              stärka arbetsmarknadspolitikens legitimitet. Roger Tiefensee refererar
              bland annat till en artikel i tidningen Sydsvenskan om en kvinna
              som är anställd på ett vikariat som riskerar att bli arbetslös
              när den person hon vikarierar för ansöker om friår. Roger Tiefensees
              slutsats är att friåret gör människor arbetslösa.
            </seg>
            <seg n="6be2039c">
              Inledningsvis vill jag framhålla att friåret inte är en rättighet
              utan en möjlighet där arbetet och arbetsorganisationen så tillåter.
              Syftet med friåret är att ge arbetstagare ledigt för personlig
              utveckling eller kompetensutveckling och att ge arbetslösa en
              chans att stärka sin ställning på arbetsmarknaden genom ett vikariat.
              Utvärderingar visar att friåret ökar arbetslösas jobbchanser samt
              att vikarierna i stor utsträckning rekryteras bland långtidsarbetslösa,
              utrikesfödda och arbetshandikappade.
            </seg>
            <seg n="fcbb4fe8">
              Jag vill dock poängtera att friåret i första hand är en livskvalitetsreform
              och ska bedömas som sådan. De flesta som tar friårsledigt är de
              som också har de högsta sjukskrivningstalen, nämligen medelålders
              kvinnor i offentlig sektor. En viktig slutsats är att de som har
              mest att vinna på att vara lediga också är de som ansöker om ledigheten.
              Jag anser att det är positivt att friåret till största delen utnyttjas
              av arbetstagare med ett långt och ofta hårt arbetsliv i bagaget.
            </seg>
            <seg n="53324761">
              En förutsättning för att få ett friår är att det finns en överenskommelse
              mellan arbetstagaren och arbetsgivaren om ledigheten. Det innebär
              därmed att arbetsgivaren alltid har rätt att neka anställda att
              söka friår. Ytterst är det därför ur denna aspekt arbetsgivaren
              som helt och hållet ansvarar för konsekvenserna av att anställda
              beviljas friårsledigt. Det finns således inget i regelverket som
              skulle innebära att friåret leder till arbetslöshet.
            </seg>
            <seg n="eab40a41">
              När det gäller kostnaden för friåret vill jag klargöra att uppgifterna
              om att friåret kostar ca 4 miljarder kronor handlar om att ersättningen
              till de friårslediga under en treårsperiod beräknades till 1 ½
              miljard kronor per år. För 2005 beräknas kostnaden för ersättningen
              till dem som är friårslediga till 1 ½ miljard kronor. Nettokostnaden
              är 1 miljard kronor då hänsyn tas till att arbetslösa som får
              friårsvikariaten inte längre får arbetslöshetsersättning vilket
              minskar kostnaden för arbetslöshetsersättningen. Nästa år antas
              att antalet friårslediga kommer att uppgå till i genomsnitt 14
              000 personer. Kostnaden för ersättningen till de friårslediga
              beräknas till 1,9 miljarder kronor, och med hänsyn till minskade
              kostnader för arbetslöshetsersättning blir nettokostnaden 1,3
              miljarder kronor.
            </seg>
            <seg n="6c74d5ba">
              Legitimiteten för arbetsmarknadspolitiken ligger till största
              delen i att den ska stärka de arbetslösas möjligheter att få ett
              jobb. Detta är också syftet med alla de åtgärder som vidtas, och
              regeringens sysselsättningspaket är ett tydligt uttryck för vilka
              ambitioner regeringen har för att öka legitimiteten för arbetsmarknadspolitiken.
            </seg>
          </u>
          <note type="speaker" n="4d3ed949">
            Anf. 166 ROGER TIEFENSEE (c):
          </note>
          <u who="roger_tiefensee_178395" xml:id="i-6d5fe3cb7a5b1354-0" n="e79312e5">
            <seg n="be78d925">
              Fru talman! Tack, Hans Karlsson, för svaret. Jag tycker att det
              är många intressanta ingångar. Arbetsmarknadsministern säger till
              exempel att friåret i första hand är en livskvalitetsreform och
              ska bedömas som en sådan. Jag trodde att friåret var en del i
              arbetsmarknadspolitiken och skulle bedömas utifrån det.
            </seg>
            <seg n="295305a5">
              Jag har plockat fram Ams faktablad om friåret. Där ser man att
              friåret har två parallella syften, som jag uppfattar det. Det
              är dels att anställda ska ges möjlighet till rekreation, kompetenshöjning
              eller start av eget företag. Det kan man väl kalla livskvalitetshöjande,
              som statsrådet väljer. Dels är det att möjliggöra för arbetslösa
              att stärka sin ställning på arbetsmarknaden.
            </seg>
            <seg n="bdec4674">
              Man kan fråga sig varför arbetsmarknadsministern nu vill rangordna
              syftena och säger att friåret i första hand ska vara en livskvalitetsreform.
              Är det för att friåret inte lever upp till de krav som man bör
              ställa på en arbetsmarknadspolitisk åtgärd?
            </seg>
            <seg n="f37d0ae7">
              Jag har i min interpellation lyft fram ett konkret exempel. Det
              är en vikarie som blir av med sitt jobb därför att den hon vikarierar
              för har ansökt om friår.
            </seg>
            <seg n="31769654">
              Hans Karlsson säger i sitt svar att arbetsgivaren alltid har
              rätt att neka anställda att söka friår och därför ytterst ska
              ha hela ansvaret för konsekvenserna av att anställda beviljas
              friårsledighet.
            </seg>
            <seg n="2ee4106b">
              Man kan säga det till Susanne som förlorar sitt jobb därför att
              hon har ett vikariat och inte är arbetslös. Man kan säga det till
              Malmö stad som gärna vill behålla sin nuvarande vikarie. Formellt
              sett har Hans Karlsson säkert rätt. Det finns inget i regelverket
              som innebär att friåret leder till arbetslöshet, men tillämpningen
              av regelverket leder uppenbarligen till arbetslöshet åtminstone
              om man ser till det här exemplet.
            </seg>
            <seg n="341a9f7b">
              Jag tycker att det är stötande att lägga hela ansvaret för konsekvenserna
              av en arbetsmarknadspolitisk åtgärd på arbetsgivarna med motiveringen
              att man har rätt att neka en anställd.
            </seg>
            <seg n="3a19bdd4">
              Tänk tanken att vara arbetsgivare och den anställde har bestämt
              att han vill ha friår. Hur lätt är det att neka en anställd en
              möjlighet till friår när personen redan har bestämt sig? Om man
              gör det får man en besviken anställd. Jag tror inte att det är
              ett bra ledarskap på en arbetsplats. Valmöjligheten för arbetsgivaren
              känns väldigt begränsad.
            </seg>
            <seg n="f0bcd673">
              Är det en rimlig konsekvens av ett arbetsmarknadspolitiskt program
              att det i vissa fall kan leda till arbetslöshet för en person
              som inte passar in i mallen för programmet? Är det verkligen rimligt
              att lägga hela ansvaret för konsekvenserna av att anställda beviljas
              friårsledighet på arbetsgivaren?
            </seg>
          </u>
          <note type="speaker" n="a4a6e38b">
            Anf. 167 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-12" n="efab9cdd">
            <seg n="f8df7151">
              Fru talman! Det är nog inte en förutfattad mening att gissa att
              Roger Tiefensee i grunden inte tycker om friåret som företeelse
              över huvud taget. Jag tror att Roger Tiefensee som den skärpte
              politiker han är har noterat tillkomsten av friåret. Det har knåpats
              ihop i samarbete mellan flera partier. Jag tror inte att någon
              har missat att en ingrediens i friåret just var en livskvalitetsaspekt.
              En annan ingång är arbetsmarknadspolitisk.
            </seg>
            <seg n="2a224355">
              Resultatet blev en mix av båda. Det genomfördes försök med friåret
              i ett antal kommuner och ett antal områden där arbetsmarknadsinslaget
              var svagare. Det var många av oss inte alls nöjda med. Därför
              blev den reform som nu gäller betydligt mer arbetsmarknadspolitiskt
              inriktad. Resultaten är, tycker jag, överraskande bra, även om
              man kan säga att det kan bli mycket bättre när det gäller det
              arbetsmarknadspolitiska inslaget.
            </seg>
            <seg n="8a7810c4">
              Jag skulle önska att fler från de prioriterade grupperna blev
              föremål för vikariatsanställningarna. Jag hade en farhåga att
              det inte ens skulle bli de volymer som det har blivit. Jag tycker
              att reformen står på egna ben. Livskvalitetsinslaget och det arbetsmarknadspolitiska
              inslaget är mixat och avvägt på ett ganska rimligt sätt.
            </seg>
            <seg n="c5636b78">
              Jag tror att Roger Tiefensee frågade om det är rimligt att en
              vikarie riskerar att förlora jobbet om en friårsledig får sin
              ansökan beviljad och en arbetslös vikarie kommer in i stället.
              Ja, det tycker jag är rimligt. Däremot är det inte säkert att
              det är önskvärt på arbetsplatsen.
            </seg>
            <seg n="d36c6729">
              Låt oss vända på det. Ska jag uppfatta Roger Tiefensee så att
              alternativet vore en reform där den friårsledige själv får bestämma
              om han ska vara friårsledig eller inte? Då tror jag att Roger
              Tiefensee och hans partikamrater med hela borgerligheten i lång
              rad skulle attackera mig och regeringen för att ha inskränkt arbetsledningsrätten.
              Ni skulle till och med säkert säga socialiserat.
            </seg>
            <seg n="107e9be9">
              Det är inte rimligt att den anställde själv ytterst ska få bestämma
              om han ska ha ledigt eller inte. Där går gränsen. Arbetsgivaren
              har arbetsledningsrätten och ska ha den i det här sammanhanget.
              Det måste vara upp till arbetsgivaren att ytterst avgöra om det
              är lämpligt och låter sig göras med hänsyn till verksamheten och
              konsekvenserna för andra anställda att bevilja en friårsledighet.
              Då får också arbetsgivaren överväga om konsekvenserna för andra
              anställda är rimliga med hänsyn till den enes önskemål i förhållande
              till den andres.
            </seg>
          </u>
          <note type="speaker" n="6df2eb99">
            Anf. 168 ROGER TIEFENSEE (c):
          </note>
          <u who="roger_tiefensee_178395" xml:id="i-6d5fe3cb7a5b1354-1" n="e79312e5">
            <seg n="352eaeb0">
              Fru talman! Jag tror att Hans Karlsson uppfattade mig helt rätt.
              Det är ingen förutfattad mening att jag inte tycker att friåret
              är en bra arbetsmarknadspolitisk reform.
            </seg>
            <seg n="8d5d650e">
              Arbetsmarknadsministern säger att jag säkert har noterat att
              tillkomsten av friåret har knåpats ihop av flera olika partier.
              Jag kan då bolla tillbaka: Tycker arbetsmarknadsministern att
              friåret är en bra arbetsmarknadspolitisk åtgärd? Varför vill arbetsmarknadsministern
              lyfta fram just livskvalitetsdelen?
            </seg>
            <seg n="4a5789e5">
              Jag tror inte att svaret jag ska dock säga att jag inte riktigt
              hängde med i resonemanget är att ge den friårsledige själv möjlighet
              att bestämma. Det är klart att detta ska ligga på arbetsgivaren.
              Jag menar dock att arbetsgivaren, eftersom man inom arbetsmarknadspolitiken
              har gett denna möjlighet, när den som söker väl har bestämt sig
              har valet att antingen bevilja friårsledigt eller få en besviken
              anställd. Valet blir alltså på något sätt under galgen.
            </seg>
            <seg n="8c0b5cf4">
              Jag skulle också vilja lyfta in en annan del i detta, och det
              handlar om att lyfta över ansvaret till arbetsgivaren. Hans Karlsson
              har för vana att göra det på olika områden. Han gör det när det
              gäller friåret, och han gör det när det gäller finansieringen
              av långtidssjukskrivna. Där finns det ju inget i regelverket kring
              medfinansieringen som innebär att personer med en sjukdomshistoria,
              kanske en gammal trafikskada, skulle få svårare att få jobb. Men
              tillämpningen av regelverket, återigen, leder till det. Det är
              just därför jag vill göra denna jämförelse. Regelverket är en
              sak, men tillämpningen av regelverket kan leda till dessa tokiga
              exempel som jag har lyft fram i min interpellation.
            </seg>
            <seg n="1102b0f5">
              Om vi tittar på verkligheten och på utvärderingar tycker jag
              att det verkar som om friåret är rätt illa genomtänkt. Hans Karlsson
              lyfter i sitt svar fram slutsatsen att de som har mest att vinna
              på att vara lediga också är de som söker mest ledighet. Det är
              medelålders kvinnor i offentlig sektor som lyfts fram. Det är
              en grupp som verkligen behöver en paus mitt i livet, men varför
              då via friår? Varför inte via en möjlighet till kompetensutveckling?
            </seg>
            <seg n="821f6cf7">
              Kompetenskontot kunde ha blivit en sådan reform. Jag vet inte
              om Hans Karlsson hade blivit minister då och var med och begravde
              den, men det avsattes pengar tidigare tillsammans med de nuvarande
              samarbetspartierna för en sådan reform. Dock tyckte bland annat
              LO att detta var en dålig idé som inte kunde komma alla grupper
              till del, och därför begravdes idén i sanden. Jag tror att man
              där hade hittat en bättre möjlighet för grupper som behöver en
              paus i livet och en möjlighet att kompetensutveckla sig än att
              använda en del av arbetsmarknadspolitiken.
            </seg>
            <seg n="79088c25">
              Utvärderingar av friåret, exempelvis från Institutet för arbetsmarknadspolitisk
              utvärdering, IFAU, visar att de som har varit friårslediga tappar
              i löneutveckling. TCO har visat att friårslediga får svårare att
              konkurrera på arbetsmarknaden. Då kan det bli så att de som vinner
              mest på reformen också är de som förlorar mest. Just de grupper
              som pekas ut, till exempel kvinnor i offentlig sektor, ligger
              redan i dag efter lönemässigt.
            </seg>
          </u>
          <note type="speaker" n="ddbe3b44">
            Anf. 169 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-13" n="efab9cdd">
            <seg n="440b051c">
              Fru talman! Jag ska ge ett rakt svar: Ja, jag tycker att friåret
              är en bra åtgärd. Det betyder inte att man inte skulle kunna hitta
              på annat som är bättre. Man kan gott fortsätta att fundera på
              hur man kan skapa förutsättningar för kompetensutveckling under
              livet. Det är inget som talar emot att man skulle kunna göra det.
              Men friåret fungerar, och jag tycker att det är bra. Skälet till
              att jag tycker det är att det har ett tydligt arbetsmarknadspolitiskt
              inslag.
            </seg>
            <seg n="e26eb040">
              Det är dock inte en rättighet, utan det är en möjlighet med ett
              begränsat antal platser. Det är heller ingen skyldighet, som det
              låter om man tar upp risken för att tappa i löneutveckling. Det
              är i och för sig tragiskt på sitt sätt att mönstret ser ut som
              det gör: Kvinnor i offentlig sektor som är slitna och inte har
              en så hävlig löneutveckling i övrigt jämfört med andra grupper
              är de som har bäst behov av att ta ledigt och riskerar därmed
              att få en sämre löneutveckling. Så ser det ut, och det är ett
              resultat av många samverkande faktorer. Här får man dock göra
              sitt personliga ställningstagande. Det är en risk man löper under
              ledigheten att det påverkar löneutvecklingen.
            </seg>
            <seg n="5792f206">
              Andra företeelser försöker vi gardera för. Vi kommer att lägga
              fram förslag när det gäller föräldralediga, som ju är i en helt
              annan situation men som blir missgynnade på arbetsplatsen när
              det gäller till exempel löneutveckling. Där kommer vi att skärpa
              lagstiftningen. Vi kommer att lägga fram ett förslag som gör att
              arbetsgivaren inte har möjlighet att missgynna och diskriminera
              på ett sådant sätt.
            </seg>
            <seg n="4c5080aa">
              Jag tror, Roger Tiefensee, att vi har tömt ut detta just nu.
              Jag noterade dock att Roger Tiefensee så till den grad inte gillar
              friåret att han föreslog, eller i varje fall räknade fram som
              exempel, att för de 70 miljarder som arbetsmarknadspolitiken kostar
              skulle man i stället kunna ge alla som har ett arbete var sin
              plasma-tv. Förklara det där en gång till! Jag läste det tre gånger
              men förstod inte vad du menade.
            </seg>
          </u>
          <note type="speaker" n="7a9d4d80">
            Anf. 170 ROGER TIEFENSEE (c):
          </note>
          <u who="roger_tiefensee_178395" xml:id="i-6d5fe3cb7a5b1354-2" n="e79312e5">
            <seg n="e1a74756">
              Fru talman! Det var ett räkneexempel. Det var inte ett förslag
              till en reform utan mera ett åskådliggörande av vad kostnaden
              för arbetsmarknadspolitiken är.
            </seg>
            <seg n="acfbf776">
              Jag tror inte att just friåret som arbetsmarknadspolitisk åtgärd
              riktigt platsar i en bra arbetsmarknadspolitik, som verkligen
              syftar till att stärka människor på arbetsmarknaden, att stärka
              människors möjlighet att komma till riktiga jobb. Här hade jag
              tänkt ställa frågan igen, men jag fick svar redan förut: Arbetsmarknadsministern
              tycker ändå att friåret är en bra arbetsmarknadspolitisk åtgärd.
              Dock är det kanske därför som arbetsmarknadsministern lyfter fram
              att friåret i första hand är en livskvalitetsreform.
            </seg>
            <seg n="a651950a">
              Jag tror framför allt att Miljöpartiet ser reformen som en livskvalitetsreform
              och i det perspektivet gärna ser den som en del i en framtida
              reform att förkorta arbetstiden. Jag har förstått att miljöpartister
              gärna lyfter fram det argumentet.
            </seg>
            <seg n="42d23318">
              Om jag fattat det rätt gick inte Socialdemokraterna till val
              på friår. Man hade försök i tolv kommuner, men man gick inte till
              val på att genomföra det i hela landet. Då kan man fråga sig:
              Är det rimligt att förvänta sig, om vi nu skulle tänka oss att
              den sittande riksdagsmajoriteten får ett förlängt förtroende,
              ytterligare livskvalitetsreformer i form av allmänt förkortad
              arbetstid?
            </seg>
          </u>
          <note type="speaker" n="d29052a6">
            Anf. 171 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-14" n="efab9cdd">
            <seg n="32c9d427">
              Fru talman! Nej, det är sant. Roger Tiefensee har observerat
              rätt: Vi socialdemokrater gick inte till val på friåret.
            </seg>
            <seg n="68f6a75b">
              Sedan fick jag frågan, med många om och men: Om vi vinner valet,
              om det parlamentariska läget blir lika, om vi ska fortsätta samarbeta
              med Miljöpartiet, hur blir det då? Ja, det får vi återkomma till.
              Vi tar en sak i taget.
            </seg>
            <seg n="3ddc3a67">
              Som gammal facklig förhandlare har jag inga svårigheter med detta.
              Man gör uppgörelser, och man försöker lägga så mycket av sin egen
              profil på dessa uppgörelser som man kan. Sedan blir man överens.
              Sedan fattar man beslut, och sedan står man för uppgörelsen. Jag
              har inga som helst problem att stå för denna uppgörelse. Friåret
              är bra. Det är en livskvalitetshöjande reform, och det är en bra
              arbetsmarknadspolitisk åtgärd.
            </seg>
            <seg n="7638a345">
              Tack ska du ha för debatten!
            </seg>
          </u>
          <note n="68724506">
            Överläggningen var härmed avslutad.
          </note>
          <note n="29e27dec">
            26 § Svar på interpellation 2005/06:151 om tillväxthinder
          </note>
          <note type="speaker" n="9dd7ef9b">
            Anf. 172 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-15" n="efab9cdd">
            <seg n="87dad7b1">
              Fru talman! Rigmor Stenmark har frågat mig vad jag avser att
              vidta för åtgärder så att arbetsrätten och regelverket i övrigt
              förändras så att detta inte hindrar en expansion i småföretagen.
              Hon har också frågat mig vad jag ämnar göra åt problemet med arbetskraftsbrist.
            </seg>
            <seg n="9002a6f9">
              Jag delar inte Rigmor Stenmarks åsikt att den svenska arbetsrätten
              motverkar företagens expansionsmöjligheter. Den svenska modellen
              på arbetsmarknaden bygger på samförstånd mellan arbetsgivaren
              och facket, och den arbetsrättsliga skyddslagstiftningen är uppbyggd
              på ett sätt som medger att parterna avtalsvägen kan finna lösningar
              som är anpassade till branschen och till de särskilda behov som
              företagen har.
            </seg>
            <seg n="e4e2e8d3">
              Det pågår fortlöpande ett arbete inom Regeringskansliet med att
              förenkla reglerna på arbetsrättens område. För närvarande bereds
              förslag om förenklingar i reglerna om tidsbegränsade anställningar,
              och min förhoppning är att regeringen ska överlämna en proposition
              till riksdagen i vår.
            </seg>
            <seg n="f12b4990">
              Den positiva utvecklingen med ökad sysselsättning i byggbranschen
              är glädjande. Fortfarande finns dock ett betydande antal arbetslösa
              byggnadsarbetare inskrivna på arbetsförmedlingen. Ams har därför
              initierat en kartläggning i samverkan med Sveriges Byggindustri
              och Svenska Byggnadsarbetareförbundet för att fastställa vilka
              som direkt kan ta lediga arbeten och vilka som först är i behov
              av kompetenshöjande insatser.
            </seg>
            <seg n="34d79cc1">
              Arbetsmarknadspolitikens uppdrag är dubbelt. Dels ska den stödja
              arbetssökande genom bra matchning, utbildning och kvalitet, dels
              ska den se till att arbetsgivare med rekryteringsbehov snabbt
              får arbetskraft med rätt kompetens. Arbetsmarknadsutbildningar
              fyller en viktig funktion för att svara mot arbetsgivarens omedelbara
              behov av arbetskraft. Under året har regeringen ökat volymen inom
              arbetsmarknadsutbildningen, och 2006 införs lärlingsplatser för
              ungdomar som riktas till den privata sektorn för att nämna några
              exempel.
            </seg>
            <seg n="020c64e8">
              Ams och länsarbetsnämnderna publicerar både kort- och långsiktiga
              arbetsmarknadsprognoser över kommande arbetskraftsbehov och uppmärksammar
              framtida arbetskraftsbrist. Uppdraget att tillgodose arbetsgivarnas
              behov av arbetskraft delas dock mellan arbetsmarknadspolitiken
              och utbildningspolitiken, där den senare ansvarar för den mer
              långsiktiga kompetensförsörjningen.
            </seg>
            <seg n="ba8707a7">
              Jag vill här nämna att regeringen har tillsatt en yrkesutbildningsdelegation
              för att öka rekryteringen till gymnasieskolans yrkesinriktade
              utbildningar. Gymnasieskolans byggprogram har sedan några år tillbaka
              ett stort antal sökande, och inom den kvalificerade yrkesutbildningen,
              KY, finns ett flertal bygginriktade utbildningar över hela landet.
              I år har regeringen anslagit medel för ytterligare 1 000 platser,
              och för 2006 föreslår regeringen att medel anslås för lika många
              platser till.
            </seg>
            <seg n="6ef3619e">
              Det är angeläget att fortsatt uppmärksamma arbetsgivares rekryteringsbehov.
              En framgångsrik arbetskraftsförsörjning förutsätter att arbetsförmedlingen
              har goda arbetsgivarkontakter och snabbt kan rikta utbildningsinsatser
              mot branscher där brist på arbetskraft kan uppstå. I ett längre
              perspektiv är det även viktigt att dialogen mellan näringslivet
              och utbildningsväsendet utvecklas och stärks för att uppmuntra
              ungdomar att söka sig till branscher där vi i framtiden kan förutse
              arbetskraftsbrist.
            </seg>
          </u>
          <note type="speaker" n="96452422">
            Anf. 173 RIGMOR STENMARK (c):
          </note>
          <u who="rigmor_stenmark_bd34ff" xml:id="i-e7947c34478ac856-0" n="1e9b48ea">
            <seg n="b4349c1e">
              Fru talman! Tack, statsrådet, för svaret.
            </seg>
            <seg n="e0f08f9a">
              Att statsrådet inte delar min åsikt när det gäller att den svenska
              arbetsrätten motverkar företagens expansionsmöjligheter kan jag
              som person leva med. Men det är anmärkningsvärt. Den åsikten har
              även småföretagarorganisationerna. Det är av bland annat den anledningen
              som jag har ställt den här interpellationen. Ännu en anledning
              till att jag har ställt den här interpellationen om tillväxthinder
              är att jag haft direktkontakt dels med småföretagarorganisationernas
              tidning Småföretagsbarometern, dels med byggmaterialindustrin.
              Dessa två talar samma språk och lyfter fram samma problem.
            </seg>
            <seg n="33357d7f">
              Bostadsutskottet, där jag har mitt huvudsakliga jobb i riksdagen,
              var på en informationsträff. De tog upp framför allt problemet
              med att rekrytera personer som har gedigna kunskaper inom byggbranschen.
              Det handlade framför allt om hantverksyrkena. Det handlade om
              svårigheter att få tag på snickare och rörmokare och så vidare.
              Det är frågor som måste tas på allvar.
            </seg>
            <seg n="b98f464f">
              Byggsektorn har en avgörande betydelse för Sveriges tillväxt,
              för utvecklingen i landet och för allas välstånd. Tillsammans
              omsätts 350400 miljarder kronor per år. Bygginvesteringarna uppgick
              till drygt 170 miljarder kronor år 2004. Det är drygt 6 % av bruttonationalprodukten,
              bnp. 2004 sysselsatte man 420 000 personer. Det är en betydelsefull
              sektor. Det finns all anledning att lyssna till och göra något
              åt deras problem.
            </seg>
            <seg n="24c29ed8">
              Det behövs fler bostäder i Sverige. Byggbranschen anger alltså
              att bristen på lämplig arbetskraft är det största hindret för
              att bygga i den takt som krävs för att komma till rätta med bostadsbristen
              i Sverige.
            </seg>
            <seg n="daf057d1">
              För mig som bostadspolitiker som följer dessa frågor med speciellt
              intresse kändes det frustrerande. Det gäller speciellt som vi
              ser en ovilja hos unga människor att söka sig till yrkesutbildningarna,
              även om det sker satsningar. Det är bra att regeringen gör det.
              Men man måste också ställa sig frågan vad det beror på att så
              många ungdomar är beredda att satsa på universitetsutbildningar
              jag kommer från Uppsala, så jag följer universitetsvärlden nära.
              De slutar, hoppar av eller fullföljer utbildningar som inte leder
              till något arbete. Alltfler akademiker går arbetslösa. Det är
              inte riktigt bra, samtidigt som byggbranschen ropar efter lämpligt
              utbildade personer inom hantverksyrkena. Behöver vi jobba mer
              på att få upp statusen, tror statsrådet? Eller vad är det för
              något?
            </seg>
            <seg n="a4d59073">
              Jag hör i svaret att ministern ändå är medveten om problemet.
              Men jag skulle vilja se att det fanns ett ännu mer kraftfullt
              informationsarbete till barn och ungdomar så att de får en verklighetsanknuten
              utbildning och så att de förstår att det finns positiva möjligheter
              att få arbete i framtiden om de väljer ett hantverksyrke.
            </seg>
            <seg n="2db86a4f">
              Jag efterlyser, liksom byggmaterialindustrin, en positivare attityd
              till arbetskraftsinvandring i Sverige. Jobben finns nu. Att utbilda
              personer tar även inom det här skrået lång tid. Det finns både
              ett kortsiktigt problem som måste lösas nu och ett långsiktigt
              planeringsarbete. Jag skulle vilja höra mer hur statsrådet ser
              på det kortsiktiga problemet.
            </seg>
          </u>
          <note type="speaker" n="05dfa487">
            Anf. 174 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-16" n="efab9cdd">
            <seg n="6c6cd810">
              Fru talman! Det var mycket på en gång. Innan jag glömmer det
              vill jag ställa en fråga till Rigmor Stenmark: Vad är det Rigmor
              Stenmark vill ändra i arbetsrätten för att göra det lättare att
              anställa? Säg det, så kan vi debattera den saken.
            </seg>
            <seg n="f7d7b46e">
              Jag tror att Rigmor Stenmark vet att hon debatterar med en gammal
              målare som har ägnat större delen av livet åt att följa branschfrågorna
              inom byggnadsområdet, särskilt för måleriet. Frågan om status
              har alltid diskuterats. Man ska tro på människors rationella val.
              Människor väljer i hög grad arbete efter vad de tror att de kommer
              att ha glädje av under lång tid. Förtjänstmöjligheterna inom byggbranschen
              är en positiv faktor. Utslagningen är en negativ faktor. Branschparterna
              har därvidlag mycket att göra ytterligare för att säkerställa
              att framtidsutsikterna för byggnadsarbetare, målare eller murare
              ska vara något annat än att bli förtidspensionerad när man är
              5560 år. Det lockar inte ungdomar att söka till byggyrkena.
            </seg>
            <seg n="1d3a32b0">
              Rigmor Stenmark nämnde också behovet av arbetskraftsinvandring.
              Det är möjligt att bevilja arbets- och uppehållstillstånd om det
              föreligger brist på yrkesarbetare inom något område. Det är inget
              som hindrar att göra det i dag om det skulle visa sig vara en
              väg att gå. Nu är vi inte där. Jag följer arbetsmarknadsfrågorna
              så pass noga att jag vet ungefär var byggbranschen befinner sig.
              Vi har inte en allmän bristsituation.
            </seg>
            <seg n="371642f9">
              Just nu är det trevligt att vara ansvarig för arbetsmarknadsfrågorna.
              Jag har länge väntat på att få ett lite angenämare problem än
              arbetslöshet att bekymra mig över. Det är förstås ett omvänt problem
              när efterfrågan blir så stor att det medför problem. Nu gäller
              det att se till att detta inte sker. En av Arbetsmarknadsverkets
              viktigaste uppgifter, och därför också en av mina viktigaste uppgifter,
              är att se till att vi inte hamnar i en situation där det blir
              överhettning. Byggbranschen har en tendens att i starka konjunkturuppgångar
              hamna i sådana situationer.
            </seg>
            <seg n="00e081d9">
              Jag tror att jag i interpellationssvaret redovisade att jag kommer
              att ge Ams i uppdrag att månadsvis redovisa hur bristsituationen
              ser ut inom olika områden så att vi har en chans att vidta åtgärder,
              med arbetsmarknadsutbildning eller vad det nu kan vara, både inom
              byggbranschen och på andra områden. Det är angeläget att vi inte
              bara har låg arbetslöshet utan att vi också har en väl fungerande
              arbetsmarknad som inte genererar inflationstryck med allt vad
              därav följer.
            </seg>
          </u>
          <note type="speaker" n="cefe842d">
            Anf. 175 RIGMOR STENMARK (c):
          </note>
          <u who="rigmor_stenmark_bd34ff" xml:id="i-e7947c34478ac856-1" n="1e9b48ea">
            <seg n="50b91ad3">
              Fru talman! Ja, jag vet att jag debatterar med en gammal målare.
              Själv är jag sprungen ur småföretagarleden. Jag är lanthandlarunge
              och har följt mina föräldrar i deras jobb. Nu följer jag min son,
              som fortsätter med det. Vi hoppade över en generation.
            </seg>
            <seg n="291fb200">
              Nu är vi dock i riksdagen, och som ledamot har jag, liksom ministern,
              möjlighet att lägga fram förslag till lagar som gör att vi kan
              förändra. Jag har blivit speciellt uppmärksammad på arbetsrätten
              och regelverket kring det. Det är enligt småföretagarna fortfarande
              ett tillväxthinder i Sverige. Jag säger fortfarande mycket medvetet,
              för det är ju ingen nyhet. Det kan inte vara en nyhet för arbetsmarknadsministern
              heller att småföretagarna i Sverige vill ha enklare regler, regler
              som dessutom är anpassade till de mindre företagen. För de stora
              företagen är reglerna inte ett så stort problem då de kan anställa
              konsulter och har möjlighet att fördjupa sig i byråkratin. Jag
              vet hur det är att vara ensam handlare. Det är inte så enkelt
              att hela tiden behöva syssla med papper i stället för att utveckla
              sitt arbete.
            </seg>
            <seg n="032ab188">
              Jag är inte centerpartist av födsel och ohejdad vana utan just
              för att Centerpartiet i många år och alltid verkligen präglats
              av att försöka föra fram småföretagarnas och landsbygdens frågor
              på ett bra sätt. Vi har ständigt påtalat behovet av enklare regler
              och i motion efter motion till riksdagen krävt lättnader, men
              hittills har regeringen alltför ofta kategoriskt avslagit de förslag
              som går i den riktning som vi vill.
            </seg>
            <seg n="269a3828">
              I sitt svar säger statsrådet att det pågår ett fortlöpande arbete
              inom Regeringskansliet med att förenkla reglerna på arbetsrättens
              område. Det tycker jag är bra. Då kan ministern heller inte vara
              helt ovetande om problemen. Jag blir dock inte upplyst om vilka
              förenklingar det gäller annat än reglerna om tidsbegränsning av
              anställningar. Mitt krav kvarstår därför: Det måste bli enklare
              att starta och driva företag. Principen när man tittar över reglerna
              måste vara att en regel eller en skatt som inte tillför någonting,
              vare sig till företagaren eller till samhället i stort, helt enkelt
              ska bort. Därför måste man göra en ordentlig översyn och ta bort
              sådana saker.
            </seg>
            <seg n="82c4cef8">
              Vi från Centerpartiet vill ha bättre villkor för företagarna.
              Det gäller bland annat socialförsäkringssystemet. I dag missgynnas
              småföretagen när det gäller regler för sjukpenning, föräldrapenning
              och ersättning vid arbetslöshet. Bara risken att inte klara av
              att betala sina räkningar, till exempel om företaget går omkull,
              vilket kan hända, om man blir sjuk eller något händer i ens familj
              som gör att man inte har möjlighet att anställa någon utan får
              slå igen, gör att många i dag drar sig för att starta företag
              i Sverige. Därför undrar jag hur arbetsmarknadsministern ser på
              situationen.
            </seg>
            <seg n="908042bf">
              När jag talade med min son sade han att det värsta var just våndan
              av att inte veta om han ska fortsätta eller inte fortsätta att
              driva ett ganska väletablerat företag. Det finns alltså problem
              som jag skulle vilja att ministern berörde lite mer. Hur kommer
              man att lösa dem från regeringens sida?
            </seg>
          </u>
          <note type="speaker" n="3ae476e0">
            Anf. 176 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-17f83d83aec59216-17" n="efab9cdd">
            <seg n="a0b70c2d">
              Fru talman! Tänk så det kan vara. När jag talar med mina söner,
              som för övrigt är målare, säger de: Vad du än gör, farsan, ge
              inte upp arbetsrätten. Den måste vi hålla i.
            </seg>
            <seg n="3ac6ba8f">
              Det är precis som Rigmor Stenmark säger, att man måste betala
              räkningar. Men då glömmer hon att det är två som ska betala räkningar.
              Arbetsgivaren ska betala sina räkningar och den anställde sina.
              Därför behövs det en intresseavvägning, och det har vi gjort i
              arbetsrätten. Den är inte så dum, trots allt.
            </seg>
            <seg n="dc6feed3">
              Tänk er följande scenario. Mamma kommer hem till sina barn, sätter
              sig vid köksbordet och säger: I dag har jag förlorat mitt jobb.
              Sedan säger hon: Men det berodde inte på att jag var dålig. Det
              berodde på att jag var sist anställd. Det har en väldig betydelse
              för mamman, och för barnen, om hon blivit av med jobbet för att
              hon var dålig eller för att hon var sist anställd.
            </seg>
            <seg n="f9443c7d">
              Om man blir av med jobbet för att man var sist anställd kan man
              bära arbetslösheten, som ofta är ett resultat av en strukturförändring,
              med hyggligt bevarad självkänsla och med viss stolthet. Det är
              illa nog att vara arbetslös, men om man dessutom blivit utvald
              till att bli arbetslös är det verkligen knepigt, för både föräldern
              och barnen. Det har också väldig betydelse när andra arbetsgivare
              ska välja bland de arbetslösa, välja vilka de ska anställa, om
              de vet att de är arbetslösa för att de var sist anställda, inte
              för att de var utvalda till att vara de som arbetsgivaren ville
              bli av med.
            </seg>
            <seg n="f244e1e9">
              LAS-reglerna och turordningsreglerna är de regler som oftast
              attackeras. Rigmor Stenmark säger att det måste bli lättare att
              starta företag och att anställa. Men ursäkta min slutledning om
              den i detta fall är fel lätt att anställa betyder inte lätt att
              anställa utan lätt att avskeda. Det är lätt att anställa; det
              är inte det som är problemet. Det som i sig är problemet, och
              som gör att man drar sig för att anställa, är det faktum att man
              inte fritt får avskeda. Och det ska man inte få så länge vi har
              en socialdemokratisk regering. Jag tänker lyssna på mina söner
              när de säger: Farsan, ge inte upp arbetsrätten för då går det
              åt skogen med vår möjlighet att betala våra räkningar.
            </seg>
            <seg n="ff4ad252">
              Tänk, jag har inga svårigheter att leva mig in i småföretagarens
              situation, och jag kan erkänna att det behövs en intresseavvägning
              mellan två viktiga intressen. Men när hörde jag Rigmor Stenmark,
              eller någon annan på den borgerliga sidan, tala om behovet av
              både flexibilitet för att tillgodose produktionens krav och trygghet
              för att tillgodose den anställdes krav? Det handlar om två saker:
              Ett Sverige i trygghet är ett Sverige i tillväxt.
            </seg>
            <seg n="23ace38a">
              Det krävs både flexibilitet och trygghet. Vi har det. Vi har
              en rationell produktion. Många tittar på Sverige och säger: Tänk
              om vi hade det som ni har det, hög tillväxt och god trygghet.
              Folk gillar Sverige.
            </seg>
          </u>
          <note type="speaker" n="47ef7b5c">
            Anf. 177 RIGMOR STENMARK (c):
          </note>
          <u who="rigmor_stenmark_bd34ff" xml:id="i-e7947c34478ac856-2" n="1e9b48ea">
            <seg n="6286d2a5">
              Fru talman! Jag trodde väl att vi skulle vara överens om någonting.
              Jag var springflicka. Det var vad det handlade om när man jobbade
              i ett eget företag. Alla vi barn fick vara med och jobba. Vi fick
              alltid höra: Kunden har alltid rätt. Utan kunden är inte vårt
              företag någonting. Det är klart att det är så. Det är ett samarbete,
              och så ska det vara.
            </seg>
            <seg n="d352d595">
              Men även småföretagarna, som jag tycker är hjältar, vill också
              växa. De vill anställa fler. Det är bara så. De vill inte avskeda
              någon. Det är det värsta man vet, att man ska få avskeda någon
              i personalen som man har ett gott förtroendefullt arbete med.
              Man blir ett även med de familjer som jobbar i ens eget företag.
            </seg>
            <seg n="25fc11ff">
              När kunderna blir allt fler känner man att man satsade alldeles
              rätt och funderar på hur företaget ska växa. Det är faktiskt ganska
              roligt att driva företag. Lösningen är att anställa fler. Men
              jag vet att man sitter och grunnar: Hur ska man klara det? Hur
              ska jag våga?
            </seg>
            <seg n="4208ef89">
              De företagare som jag har talat med vill se ett nytt sjuklönesystem.
              I dag läggs ett alltför stort ansvar på företagarna. Det slår
              tillbaka på de svagare grupperna i samhället. Företagarna har
              helt enkelt inte råd att anställa någon som till exempel har en
              sjukdomshistoria när de riskerar att få betala en stor del av
              den sjukfrånvaron.
            </seg>
            <seg n="4146d8cc">
              Vi vill från Centerpartiet se till att sänka arbetsgivaravgiften
              så att det blir lättare och billigare för företag att anställa
              nya medarbetare. Från Centerpartiet vill vi också ha nystartsjobb
              som ger företag möjlighet att anställa fler. Det handlar hela
              tiden om att utveckla företagen. Det handlar inte om att avskeda
              människor, ministern. Det är främmande för småföretagarna.
            </seg>
          </u>
          <note type="speaker" n="20b38fce">
            Anf. 178 Statsrådet HANS KARLSSON (s):
          </note>
          <u who="hans_karlsson_arbetslivsmi" xml:id="i-36221943b51a674b-4" n="efab9cdd" next="i-d84d918e3392eeec-4">
            <seg n="4cbea219">
              Fru talman! Det var den ena sidan. Den andra sidan är löntagaren,
              den som är anställd. Man ställer sig frågan: Hur ska man klara
              sig? Hur ska det gå? Hur ska det gå för mig? Tänk om min arbetsplats
              försvinner? Tänk om mitt jobb försvinner? Då vill man ha, då behöver
              man ha, ett rättvist turordningssystem, en bra a-kassa, eller
              om man blir sjuk en bra sjukförsäkring.
            </seg>
            <seg n="f20b6666">
              Jag och vi socialdemokrater företräder en politik som tänker
              förstärka rätten till en bra a-kassa och en bra sjukförsäkring.
              Vi har andra alternativ representerade i denna kammare. Den debatten
              får vi återkomma till.
            </seg>
            <seg n="36a0e972">
              Det krävs två för att dansa tango. Arbetsgivarens villkor och
              produktionens krav ska förenas med den anställdes intressen och
              den anställdes krav. Den mixen tänker vi försvara också i den
              fortsatta politiska hanteringen.
            </seg>
            <seg n="df9e2962">
              Tack ska du ha för debatten.
            </seg>
          </u>
          <note n="68724506">
            Överläggningen var härmed avslutad.
          </note>
          <note n="eafc1b73">
            27 § Anmälan om inkommen faktapromemoria om förslag från Europeiska
            kommissionen
          </note>
          <note n="3ec37278">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="hans_karlsson_arbetslivsmi" xml:id="i-d84d918e3392eeec-4" n="efab9cdd" prev="i-36221943b51a674b-4">
            <seg n="2e9825b8">
              KOM(2005)457
            </seg>
          </u>
          <note n="203eff11">
            28 § Anmälan om inkomna uppteckningar från EU-nämndssammanträde
          </note>
          <note n="e3341d12">
            Andre vice talmannen anmälde att uppteckningar från EU-nämndens
            sammanträde fredagen den 25 november inkommit.
          </note>
          <note n="7eb6f311">
            29 § Hänvisning av ärende till utskott
          </note>
          <note n="1d18af89">
            Föredrogs och hänvisades
          </note>
          <note n="4a2e4121">
            30 § Förnyad bordläggning
          </note>
          <note n="98ab42f1">
            Föredrogs och bordlades åter
          </note>
          <note n="784baffa">
            31 § Bordläggning
          </note>
          <note n="efc2289a">
            Anmäldes och bordlades
          </note>
          <note n="4214f13f">
            32 § Anmälan om interpellationer
          </note>
          <note n="b3501bc8">
            Anmäldes att följande interpellationer framställts
          </note>
          <note n="88e8a785">
            den 12 december
          </note>
          <note n="0a2c2a08">
            Sven Gunnar Persson
          </note>
          <note n="47ecd11b">
            13 december
          </note>
          <note n="7e8d4e3c">
            Runar Patriksson
          </note>
          <note n="73c5dc86">
            Sven Brus
          </note>
          <note n="88a0cfdf">
            Interpellationerna redovisas i bilaga som fogats till riksdagens
            snabbprotokoll tisdagen den 17 januari 2006.
          </note>
          <note n="0523906e">
            33 § Anmälan om skriftligt svar på fråga
          </note>
          <note n="aa8620a8">
            Anmäldes att skriftligt svar på följande fråga inkommit
          </note>
          <note n="88e8a785">
            den 12 december
          </note>
          <note n="72c56add">
            Gudrun Schyman
          </note>
          <note n="f67c07ec">
            Svaret redovisas i bilaga som fogats till riksdagens snabbprotokoll
            tisdagen den 17 januari 2006.
          </note>
          <note n="255abd2b">
            34 § Kammaren åtskildes kl. 19.54.
          </note>
          <note n="0d78f6b2">
            Förhandlingarna leddes
          </note>
          <note n="f74c36a9">
            /Monica Gustafson
          </note>
        </div>
      </body>
    </text>
  </TEI>
</teiCorpus>
