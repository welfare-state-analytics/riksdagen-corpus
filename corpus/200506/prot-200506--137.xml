<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--137</head>
          <docDate when="2005-06-08">2005-06-08</docDate>
        </div>
      </front>
      <body>
        <div>
          <note n="73ead35e">
            ﻿
          </note>
          <note n="1a43a690">
            Riksdagens protokoll
          </note>
          <note n="d44f9f9e">
            2005/06:137
          </note>
          <note type="date" n="699ef082">
            Torsdagen den 8 juni
          </note>
          <note n="d6792f33">
            Kl. 12:00 - 21:42
          </note>
          <note n="da407d2a">
            1 § Justering av protokoll
          </note>
          <note n="e5fc061e">
            Justerades protokollet för den 2 juni.
          </note>
          <note n="c5241bdf">
            2 § Svar på interpellation 2005/06:412 om universitetsforskningens
            oberoende
          </note>
          <note type="speaker" n="4fe7b054">
            Anf. 1 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-0" n="16b51ad9">
            <seg n="09a7d154">
              Herr talman! Cecilia Wikström har frågat mig vilka åtgärder jag
              avser att vidta för att förbättra möjligheterna för svenska forskare
              att bedriva långsiktig och fri forskning. Cecilia Wikström har
              också frågat mig vilka åtgärder jag är beredd att vidta för att
              stärka de statliga lärosätenas självständiga ställning.
            </seg>
            <seg n="ae1f1844">
              De offentliga forskningsmedlen har ökat kontinuerligt sedan 1998,
              så snabbt att de i stort sett har hållit jämna steg med den snabba
              tillväxten i bnp. Sverige är i själva verket ett av de länder
              i världen som satsar mest offentliga medel, skattemedel, som andel
              av bnp på forskning. Bland EU-länderna är det bara Finland som
              satsar en liten smula ytterligare.
            </seg>
            <seg n="655c5625">
              Sverige har dessutom ett mycket FoU-intensivt näringsliv. Svenskt
              näringsliv satsar mer medel på FoU i procent av bnp än något annat
              EU-land. Jag delar inte Cecilia Wikströms uppfattning från interpellationen
              att det är någonting negativt. Tvärtom bidrar detta till att svenska
              företag, nu och i framtiden, är konkurrenskraftiga.
            </seg>
            <seg n="b67faa83">
              En viktig garant för forskningens frihet är systemet med forskningsråd,
              som leds av styrelse och råd där forskare valda av forskarsamhället
              är i majoritet. Vetenskapsrådet och de andra forskningsråden har
              till uppgift att finansiera forskning av hög kvalitet som bedrivs
              vid universitet och högskolor. Drygt hälften av de 2,34 miljarder
              kronor som fördelades i propositionen Forskning för ett bättre
              liv (prop. 2004/05:80) gick därför till Vetenskapsrådet och till
              de andra vetenskapligt styrda forskningsråden. I propositionen
              presenterades dessutom en ny insatsform med starka forskningsmiljöer
              som ska tillåta framstående forskargrupper vid universitet och
              högskolor att erhålla särskilt långsiktig finansiering ända upp
              till tio år.
            </seg>
            <seg n="67a47fb8">
              Enligt högskolelagen är det fakultetsnämnder, där majoriteten
              av ledamöterna är vetenskapligt kompetenta lärare, som ansvarar
              för forskning och forskarutbildning. Högskolestyrelserna bör fokusera
              på långsiktiga strategifrågor och inte hantera frågor som rör
              forskningens närmare innehåll. Detta innebär att det vid lärosätena
              liksom vid forskningsråden är forskarna själva som granskar forskningen.
              Denna ordning är viktig för forskningens frihet och för dess kvalitet.
            </seg>
            <seg n="29a959b0">
              I en demokrati kan inte lärosätenas kunskapsproduktion vara avskild
              från resten av samhället. Systemet med högskolestyrelser där regeringen
              utser flertalet ledamöter och ordförande är en garant för att
              verksamheten är öppen för demokratisk insyn och offentlig debatt.
              Något inflytande på de vetenskapliga frågeställningarna har de
              dock inte.
            </seg>
            <seg n="ea231cab">
              Medan forskningsråden, precis som andra myndigheter, styrs av
              regering och riksdag genom medelsfördelning, instruktioner och
              regleringsbrev finns ingen sådan möjlighet för forskningsstiftelserna.
              Stiftelserna styrs enbart av sina stadgar. Forskningsstiftelserna
              förfogar över betydliga offentliga medel, och jag tycker att det
              är rimligt att demokratiskt valda institutioner har ett visst
              inflytande över dessa medel. Detta var också bakgrunden till regeringens
              ställningstagande när stiftelsernas stadgar ändrades 1997.
            </seg>
            <seg n="e403f65e">
              Jag har nyligen tagit initiativ till att utreda styrning och
              finansiering av forskning och forskarutbildning vid universitet
              och högskolor. Den 12 april i år beslutade regeringen därför om
              tilläggsdirektiv till Resursutredningen (dir. 2006:29). Utredaren
              ska, enligt tilläggsdirektiven, göra en översyn av lärosätenas
              situation och bland annat föreslå förändringar i resurstilldelning
              och styrning av forskning och forskarutbildning för att främja
              forskningens och forskarutbildningens kvalitet. Utredaren kan
              också föreslå andra åtgärder som främjar samarbete mellan lärosäten
              och som möjliggör långsiktig planering av lärosätenas verksamhet.
            </seg>
            <seg n="24bea5cf">
              Cecilia Wikström tar särskilt upp att medel till genusforskning
              öronmärks till forskning med könsmaktsordning som utgångspunkt.
              Jag vill understryka att regeringen inte har öronmärkt de särskilda
              medel för genusforskning som fördelas av Vetenskapsrådet till
              att omfatta någon särskild teoribildning eller särskild strömning
              inom området. Mig veterligt har inte heller Vetenskapsrådet gjort
              några sådana öronmärkningar.
            </seg>
          </u>
          <note type="speaker" n="2eabaf39">
            Anf. 2 CECILIA WIKSTRÖM (fp):
          </note>
          <u who="Q460539" xml:id="i-182470737af6196d-0" n="78f7d6ff">
            <seg n="7a3a2f0c">
              Herr talman! Först av allt: Låt mig till utbildningsministern
              framföra mitt tack för interpellationssvaret. Det märks att utbildningsministern
              har lagt ned stor möda och mycket tid på att formulera sitt svar.
              Dock menar jag att det finns några brister, skönhetsfläckar, i
              resonemanget.
            </seg>
            <seg n="f4f7faef">
              En välrenommerad svensk forskare, tillika professor vid ett av
              våra lärosäten, utbrast för en tid sedan: Förr sökte jag sanningen.
              Nu söker jag pengar. Det var detta uttalande som fick mig att
              ånyo sätta mig ned och söka kunskaper och sätta mig in i sakernas
              tillstånd som präglar verkligheten för forskarna vid våra universitet.
            </seg>
            <seg n="7191249a">
              Dagens debatt handlar om universitetsforskningens oberoende.
              Det är ett ämne som engagerar och berör. Ytterst handlar det om
              den framtid som vi tillsammans ska skapa för vårt land och vårt
              folk. De invändningar som jag har mot svaret är följande.
            </seg>
            <seg n="84a16f71">
              För det första: De offentliga medlen har inte alls ökat kontinuerligt
              sedan 1998, som ministern säger. Anslaget har inte räknats upp
              motsvarande den pris- och löneomräkning som har varit. Det som
              har slukat en stor del av forskningsanslagen är effektivitetskravet
              på offentliga verksamheter i storleksordningen ett par procentenheter
              per år.
            </seg>
            <seg n="1d43201a">
              I forskningspropositionen som kom förra året tilldelades universitet
              och högskolor ett anslag till utbildning och forskning under kommande
              treårsperiod som motsvarar ungefär lika mycket som de ska spara.
              Det är nu ett faktum att det är 15 år sedan fakultetsanslagen
              höjdes vid de stora, gamla universiteten i vårt land.
            </seg>
            <seg n="ed406cbd">
              För det andra, herr talman: Forskning och utveckling i procent
              av bnp sjunker i år och hamnar under 4 %. Högskoleverket skriver
              på sin hemsida: För första gången på ett decennium minskade också
              forskningsintäkterna under 2005. Det är intäkter från externa
              finansiärer som har minskat, det vill säga pengar från organisationer
              som fördelar resurser till forskning och forskningsprojekt. Externa
              medel står för 75 % av anslagen, och staten står för 25 %.
            </seg>
            <seg n="c066bb88">
              Sverige är sårbart på det sättet. Den svenska forskningen är
              sårbar eftersom forskningsresurserna kommer från stora företag.
              Vad händer om Astra flyttar utomlands? För ett par år sedan översteg
              deras forskningsbudget den svenska statens. Som jämförelse vill
              jag, herr talman, framhålla att i övriga EU-länder står staten
              för 4050 % av budgeten för forskning och utveckling.
            </seg>
            <seg n="c46a6ee6">
              För det tredje: Jag menar, herr talman, att staten borde stödja
              lärosätena genom att arbeta för att de ska få full täckning för
              de indirekta kostnaderna också vid projektanslag. Riksdagen har
              beslutat att principen om full kostnadstäckning bör gälla, men
              de statliga sektorsorganen motarbetar detta. Basanslagen eroderas,
              och lärosätenas självständighet hotas de facto. Om de stora, gamla
              och välrenommerade forskningsuniversiteten, Uppsala och Lund,
              på sikt ska kunna bestå och utvecklas som internationella forskningsuniversitet
              krävs betydande resursförstärkningar. Dagens universitet är strukturellt
              underfinansierade, vilket kommer att få förödande konsekvenser
              inför framtiden.
            </seg>
            <seg n="76218263">
              Jag vill också i denna talarstol i andrakammarsalen säga som
              rector magnificus vid Uppsala universitet alltid säger: För övrigt
              anser jag att fakultetsanslagen bör höjas.
            </seg>
          </u>
          <note type="speaker" n="72bf15af">
            Anf. 3 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-1" n="16b51ad9">
            <seg n="cfd0e2de">
              Herr talman! Det var väldigt många olika uppgifter som staplades
              på varandra i Cecilia Wikströms inlägg. Jag noterar att Cecilia
              Wikström lägger ned mycket energi och mycket möda på den här debatten,
              och det är bra. Men det var ett antal rätt grava sakfel som jag
              tycker kräver en smula extra bläddrande i tabellerna.
            </seg>
            <seg n="f8bb6034">
              Först principfrågan.
            </seg>
            <seg n="9f01c630">
              Förr sökte jag sanningen. Nu söker jag pengar. Cecilia Wikström
              använder det här citatet för att utmåla en bild av hur man kan
              söka sanningen fritt utan att söka pengar. Underförstått: Om bara
              Folkpartiet får bestämma kommer man att slippa ägna tid åt att
              söka pengar. Då kommer det likt barnbidraget. Man anmäler till
              någon myndighet att från och med nu och framåt ska man ha en månadspeng
              för forskning resten av livet eller resten av yrkeslivet.
            </seg>
            <seg n="bed9710a">
              Så är det ju inte. Folkpartiet har inte lagt förslag om att forskningsmedel
              inte längre ska fördelas i konkurrens. Jag tycker att det är viktigt
              att vi har konkurrens om forskningsmedel, konkurrens där vetenskapsmän
              själva värderar vilka projekt som har störst vetenskapligt värde.
            </seg>
            <seg n="6123c2d6">
              Detta är en linje som jag driver med utomordentlig kraft, tyvärr
              med begränsad framgång, också i EU. Det är en stark svensk linje
              när det gäller EU. Men i Sverige ger Folkpartiet bilden av att
              röstar man bara på Folkpartiet slipper man konkurrensen. Trots
              att vi har nästan mest skattefinansierade forskningsutgifter i
              hela världen räcker inte pengarna till alla som vill forska, och
              då gäller det att ge dem till dem som har de bästa projekten.
            </seg>
            <seg n="29e1be4d">
              Det räcker naturligtvis inte, utan universiteten och högskolorna
              måste också ha basanslag. De måste också vara tillräckligt kraftfulla
              för att delta delta med medfinansiering, delta med gemensamma
              resurser som bibliotek, snöröjning, telefonväxel, rektorslön och
              mycket annat. Även detta måste ha sitt. Därför satsar vi nu kraftfullt
              också på fakultetsmedlen i den nya forskningspropositionen.
            </seg>
            <seg n="3c5ff271">
              Lyssna nu, Cecilia Wikström! För de två kommande åren kommer
              fakultetsmedlen att växa med bortemot 900 miljoner kronor. Det
              berättade jag för Cecilia Wikström för mindre än en vecka sedan,
              och jag hade inte räknat med att det skulle vara en sådan missuppfattning
              på bara några få dagar.
            </seg>
            <seg n="9cf5c008">
              Till sist relationen till bnp: I år minskar kvoten mellan forskningsutgifter
              och bnp. Huvudförklaringen är att tillväxten i Sverige går utomordentligt
              mycket snabbare än vad någon förutspådde, mycket snabbare än i
              vår omvärld.
            </seg>
            <seg n="30ebc1df">
              Bnp har hittills i år växt med 4,1 %. I övriga EU är motsvarande
              siffra 0,6 %. Jag medger att detta inte var förutsatt när årets
              forskningsmedel bestämdes. Det är möjligt att den dåvarande forskningsministern
              hade varit lite mer framgångsrik om han hade baserat det på den
              här bnp-prognosen det vet jag inte. Min prognos är att vi hämtar
              i kapp detta de kommande åren, med tanke på att det kommer väldigt
              stora påslag från förra årets forskningsproposition.
            </seg>
            <seg n="c59bb20e">
              Vad gäller den privata forskningsandelen har Cecilia Wikström
              fundamentalt fel. Det är inte så att 75 % av universitetsforskningen
              betalas av företag. Siffran är närmare 5 % än 75 %. Det är en
              fundamental missuppfattning. Jag vädjar till Cecilia Wikström
              att gå hem och läsa på.
            </seg>
          </u>
          <note type="speaker" n="0df981f7">
            Anf. 4 CECILIA WIKSTRÖM (fp):
          </note>
          <u who="Q460539" xml:id="i-182470737af6196d-1" n="78f7d6ff">
            <seg n="a34210af">
              Herr talman! Om vi ska ägna oss åt sifferexercis är det så att
              55 % av den totala forskningen finansieras privat. Det kan man
              gå till Högskoleverket och titta på. Sedan finns det speciella
              tabeller för gamla lärosäten och speciella tabeller för naturvetenskaplig
              och humanistisk forskning och så vidare. Men så står det. Vi får
              väl ändå tro att Högskoleverket har rätt på sin hemsida.
            </seg>
            <seg n="1448b902">
              Utbildningsministern väljer att börja med mitt citat från den
              välrenommerade professorn, som säger: Förr sökte jag sanningen.
              Nu söker jag pengar. Det är inget fel att söka pengar, men det
              är väldigt tråkigt när 90 % av alla ansökningar går rakt ned i
              papperskorgen och 10 % beviljas. Vad händer då med kreativiteten
              hos forskarna? Vad händer med entusiasmen, framtidstron och lagandan
              när man har jobbat i månader med forskningsansökningar och ingenting
              går i lås?
            </seg>
            <seg n="4cda78dc">
              Det är därför som basanslagen kraftfullt måste höjas, så att
              forskningsteamen självständigt kan forska utan att hela tiden
              vara i händerna på de externa finansiärerna. Det är precis det
              som ska till.
            </seg>
            <seg n="587dcd56">
              Konkurrens är bra, men jag menar att det är proportionerna som
              är felaktiga. Vi måste överlåta till universiteten att själva
              styra och att själva bevilja anslag till sina forskare och sina
              team. Då kan vi få fart på Sverige också kreativitetsmässigt.
            </seg>
            <seg n="6e0f4c38">
              Jag talade i går med en professor i Uppsala. Hon heter Karin
              Johannisson och är professor i idé- och lärdomshistoria. Hon beskrev
              för mig den totala vanmakten när man har skrivit oerhört påkostade
              ansökningar och, i hennes fall, arbetat i månader med professorer
              från Lund, Helsingfors, Umeå och Uppsala för att de skulle ägna
              sig åt ett stort och viktigt projekt, och så beviljas inte det.
            </seg>
            <seg n="f0a12d9a">
              Det är klart att detta är förödande. Jag menar att de professorer
              som likt henne gör så här måste ha större förutsättningar att
              driva egen forskning, finansierad av fakultetsanslag och basanslag,
              som fördelas och förvaltas av universiteten själva. Det är detta
              som är systematiskt fel.
            </seg>
            <seg n="a5171200">
              Jag vill också säga någonting om det som utbildningsministern
              avslutar sitt skriftliga svar till mig med, om öronmärkning för
              särskild forskning. För några dagar sedan säger Bo Rothstein att
              det inte är något teoretiskt problem. Han påstår att han fått
              en doktorand avstängd för att hon presenterade resultat som inte
              låg i linje med det önskade. Professor Rothstein säger till TT
              att han själv har fått veta att det skulle trilla ut mer pengar
              om han lade till ett visst perspektiv ett filter, raster eller
              kalla det vad man vill av en teori som skulle vara vederhäftig
              eller acceptabel.
            </seg>
            <seg n="b55f17e6">
              Det här är tråkigt. Det är en forskningspolitik som inte är positiv
              för vårt land och vårt folk. Jag tycker att det är tråkigt att
              ministern alltid väljer att hacka på Folkpartiet i de här sammanhangen,
              i stället för att säga: Visst, så här ser verkligheten ut, och
              vi ska göra någonting åt det. Det är de svaren som vi förväntar
              oss nu, när det går så bra för Sverige och det tickar in pengar
              och bnp höjs. Höj fakultetsanslagen, så är vi alla nöjda och glada!
            </seg>
          </u>
          <note type="speaker" n="2f58bfb6">
            Anf. 5 ULF NILSSON (fp):
          </note>
          <u who="Q6012166" xml:id="i-59fe2d187895eb37-0" n="8021d92f">
            <seg n="097d1071">
              Herr talman! Cecilia Wikström har tagit upp en väldigt viktig
              fråga, som har debatterats i olika sammanhang de senaste veckorna.
              Det handlar om forskningens frihet. Det blir lätt så att man fastnar
              i tal om siffror, och jag ska säga lite om siffror även om jag
              tycker att Cecilia Wikströms principiella fråga är den viktiga.
              Det är där vi i dag vill ha ett svar från utbildningsministern:
              Vill han öka forskningens frihet i Sverige?
            </seg>
            <seg n="998b164a">
              När det gäller pengar är det så att ungefär 4 % av bruttonationalprodukten
              går till forskning. Av den delen är det ungefär 0,7 % som finansieras
              av staten. Det är långt kvar till att nå enprocentsmålet, särskilt
              om man räknar bort den civila forskningen. När det gäller universitetsforskningen
              är det ungefär 55 % som är externt finansierad av statliga medel
              och ungefär 45 % som går till fakultetsanslag.
            </seg>
            <seg n="11b67ffd">
              Leif Pagrotsky säger att Folkpartiet tycker att forskarna bara
              ska få forska hur som helst och få en månadspeng.
            </seg>
            <seg n="fcdf13b1">
              Han vet ju mycket väl att det finns bra sätt att utvärdera även
              fakultetsanslagen i efterhand. Det är inte så att något universitet
              med vår modell i årtionden ska få samma pengar om de bedriver
              dålig forskning. Det finns metoder för det här, i England till
              exempel där man kontinuerligt i efterhand utvärderar forskningsresultaten.
            </seg>
            <seg n="ef84b07d">
              Det jag och Cecilia Wikström vill ha svar på här är om utbildningsministern
              inte anser att det behövs kontinuitet i forskningen. Är det rimligt
              när det gäller världsledande medicinsk forskning vid Karolinska
              Institutet att en professor av tio är beroende av utomstående
              finansiärer för att finansiera sin lön? Är det rimligt att en
              professor på Tekniska högskolan i Lund och i Helsingfors är beroende
              av att söka pengar varje halvår för att kunna betala sin egen
              lön? Vi behöver kontinuitet. Vi behöver inte en situation där
              drygt 40 % av Sveriges aktiva forskare saknar fast anställning.
              Det är ännu fler när det gäller kvinnliga forskare.
            </seg>
            <seg n="45652137">
              Regeringen har i flera propositioner uttalat som sin målsättning
              att de externa anslagen till högskolor och universitet ska öka.
              Vi uttalar att de fasta anslagen, fakultetsanslagen, ska öka.
              Det är en principiell diskussion. Det är väl den som är det viktigaste
              här.
            </seg>
            <seg n="cc40eba6">
              Sedan är det en annan fråga att Folkpartiet lägger mer resurser
              på forskning än vad Socialdemokraterna gör. Men det intressanta
              här är väl hur vi tror att fri forskning frodas och utvecklas.
              Än en gång: Basanslag, fakultetsanslag, som skapar fasta tjänster
              är inte utan utvärdering, utbildningsministern. Självklart höjer
              och sänker man successivt fakultetsanslag, men det blir inte det
              tillfälliga kortsiktiga beroendet. Så kom inte med att Folkpartiet
              tycker att man ska få pengar gratis oberoende av om man forskar
              eller inte!
            </seg>
            <seg n="5f3d5b40">
              Tvärtom jag avslutar med det eftersom jag till vardags håller
              på med de här frågorna har vi i hela alliansen en mycket klar
              teknisk modell för hur fakultetsanslagen ska fördelas. En tredjedel
              ska fördelas på grundval av vad man har presenterat historiskt,
              vad man har lyckats med enligt en seriös vetenskaplig utvärdering.
              En tredjedel av fakultetsanslagen ska fördelas i förhållande till
              antalet studenter och en tredjedel i förhållande till vilka trovärdiga
              framtida projekt man presenterar. Så det här är verkligen ingen
              lös grund.
            </seg>
            <seg n="1f36cf41">
              Jag hoppas att vi i diskussionen nu kan få ett svar på vad utbildningsministern
              vill göra för att öka forskningens och forskarens frihet att först
              hitta en idé, inte bara att först hitta pengarna.
            </seg>
          </u>
          <note type="speaker" n="a6c7dc5c">
            Anf. 6 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-2" n="16b51ad9">
            <seg n="2d86e342">
              Herr talman! Nej, det står inte i Folkpartiets politikdokument
              att konkurrensen ska avskaffas, men vart jag än kommer på lärosätena
              i Sverige så står det en folkpartist och förtalar konkurrensen
              och säger: Med en röst på oss slipper ni lägga så mycket tid på
              att söka bidrag. Vi har en annan metod som gör att man får pengar
              ändå.
            </seg>
            <seg n="5931d0df">
              Det är, menar jag, att slå blå dunster i ögonen på forskarna
              i Sverige. Jag hoppas att många av dem läser protokollet från
              i dag och tar del av hur den här retoriken ser ut i praktiken.
              För det är ju så att samtidigt som ni förespeglar att alla ska
              få sina pengar utan att man ska behöva lägga en massa tid på att
              söka anslår ni pyttebelopp.
            </seg>
            <seg n="af286855">
              Ni föreslår till exempel i dag att basanslagen ska höjas kraftigt.
              PLO har underminerats under jättelång tid jag förmodar att det
              är sedan Anne Wibble konstruerade systemet. Det betyder väl ungefär
              15 års eftersläpning som ni ska hämta i fatt. Det ska vara högre
              beviljningsandel på Vetenskapsrådet än de 10 % som Cecilia Wikström
              felaktigt anger för medicin, naturvetenskap och teknik är faktiskt
              siffran över 25 %. Men den ska i alla fall upp, och antydningen
              är att den ska upp så att Karin Johannisson och andra kan påräkna
              att få sina pengar automatiskt.
            </seg>
            <seg n="fe10ede5">
              Alla som hör dessa väldiga löften var och en av dessa är väldigt
              stora och väldigt ambitiösa skulle väl häpna om de hör att allt
              detta ska rymmas inom en anslagshöjning på ungefär 1 %. För detta
              är allvar, vad Folkpartiet yrkar i sina motioner här i riksdagen.
              Detta är vad ni i utbildningsutskottet har fått igenom i ert eget
              parti. 1 % ska räcka till höjda basanslag, 15 års eftersläpning
              av den hemska inflationsuppräkning som Anne Wibble satte i sjön,
              det ska bli högre beviljningsandel på forskningsråden, och man
              ska inte behöva ägna så mycket tid åt att söka pengar allt det
              här för 1 % anslagsökning. Det är, tycker jag, lite väl mycket.
            </seg>
            <seg n="3356d37a">
              Jag har åsikten att fakultetsanslagen är väldigt värdefulla och
              att de nu har nått en gräns där de mycket väl kan behöva höjas.
              De kommer att höjas. Enligt forskningspropositionen kommer de
              nu att höjas med 520 miljoner kronor, utan konkurrens, dessutom
              över 300 miljoner kronor i konkurrens, med de långsiktiga beslut
              som jag just beskrev när det gäller de starka forskningsmiljöerna
              och som går till fakulteterna där universiteten är en kraftfull
              aktör i det här sammanhanget. Det är tillsammans en bra bit över
              800 miljoner kronor. Det tycker jag är väldigt värdefullt.
            </seg>
            <seg n="4dfa3dae">
              Jag vill gärna gå vidare, men jag vill inte göra det på ett sätt
              som gör avkall på konkurrens- och kvalitetsaspekten. Det vill
              jag kunna lova skattebetalarna som jag kräver ska betala så mycket
              pengar. Därför har den utredare som jag nämnde i mitt svar fått
              i uppdrag just att gå igenom den här problematiken, komma med
              förslag och idéer så att vi vid nästa forskningspolitiska beslut
              ska ha möjligheten att anträda den vägen också.
            </seg>
            <seg n="9a32c702">
              Mina samtal med rektorer och företrädare för lärosätena har inte
              gett mig bilden att de i dag har instrument för en intern omfördelning,
              en intern strukturomvandling av det slag som kan ersätta konkurrensen.
              Därför måste det till en extern konkurrensprövning också som komplement
              till de fakultetsanslag som i dag går ut utan konkurrens.
            </seg>
          </u>
          <note type="speaker" n="1ce4b8c9">
            Anf. 7 CECILIA WIKSTRÖM (fp):
          </note>
          <u who="Q460539" xml:id="i-182470737af6196d-2" n="78f7d6ff">
            <seg n="8410f6e6">
              Herr talman! Men nog måste väl utbildnings- och kulturministern
              ändå hålla med mig om att det är negativt att varje professor
              och forskare måste ägna så stor del av sin arbetstid åt att författa
              ansökningsframställningar. Det blir väldigt krävande när man vet
              att knappt 10 % beviljas. Nog måste man väl psykologiskt ändå
              kunna hålla med och på det sättet ge kredd åt alla de forskare
              som sliter med detta år efter år. Det tycker jag vore klädsamt
              faktiskt. Det är också så att skicklighet i att formulera ansökningar
              nu alltmer räknas som en avgörande merit hos en forskare vid tillsättning
              av akademiska tjänster. Nu är det inte längre bara vetenskaplig
              eller pedagogisk skicklighet som är det viktigaste. Det är tråkigt
              att det är på det här sättet, och någonting måste göras. Därom
              tycker jag att vi kunde vara överens.
            </seg>
            <seg n="01da7bfb">
              Självklart är det så att också Folkpartiet vill se konkurrens
              om forskningsanslag, men det hindrar inte att vi med dårars envishet
              kommer att framhålla att fakultetsanslagen måste höjas. Detta
              är oerhört viktigt, för vad vi ser är en oroande utveckling. De
              stora vetenskapliga landvinningarna har varit resultat av nyfikenhet
              och kreativitet utan föreställningar om vilken samhällelig nytta
              forskningsresultaten en dag skulle komma att generera. Där är
              det viktigt att universiteten själva, som anslår tonen och beviljar
              anslag, finansierar sina projekt, så att det inte i alltför hög
              grad är näringslivet, det privata eller andra aktörer som kommer
              in och betalar den här forskningen.
            </seg>
            <seg n="0735c25a">
              Forskningen behöver garanteras större frihet. De statliga forskningsrådens
              och forskningsstiftelsernas självständiga ställning måste säkras.
              Jag menar också, trots att jag är ledamot av konsistoriet vid
              Uppsala universitet, att det är en viktig symbolfråga att ledamöter
              vid styrelserna inte ska utses av regeringen utan av vetenskapssamhället.
              Regeringens direkta inflytande ska avskaffas. Och en gång till,
              en gång för alla: Fakultetsanslagen ska höjas.
            </seg>
          </u>
          <note type="speaker" n="c83564f9">
            Anf. 8 MARIE WAHLGREN (fp):
          </note>
          <u who="Q4990089" xml:id="i-01f93469d19de654-0" n="c491aee6">
            <seg n="cbbd8af1">
              Herr talman! Jag hade egentligen inte tänkt gå upp i den här
              debatten, men jag tyckte att det var sjystare att gå upp i debatten
              än att sitta och mumla i stolarna nedanför.
            </seg>
            <seg n="2517bc4b">
              Det här är ju inte en debatt om externa medel eller inte, utan
              det handlar om en balans mellan externa medel och fakultetsmedel.
              Det är väldigt viktigt. Det finns ingen forskare, tror jag, och
              heller ingen folkpartist som hävdar att man inte ska ha några
              externa medel alls. Det handlar om en balans, och den balansen
              är fel i dag.
            </seg>
            <seg n="57af9a11">
              Den är fel av flera skäl. Ett skäl är att när en så stor andel
              av forskningen finansieras av externa medel vilket framför allt
              är fallet på de tekniska och medicinska fakulteterna, där de ligger
              runt 70 % dominerar de hela forskningen. Då dominerar de alla
              möjligheter och inriktningar. Då kvävs fantasin. Då kvävs möjligheten
              till nydanande och nyskapande.
            </seg>
            <seg n="e86432d4">
              När jag om några månader går tillbaka till min tjänst har de
              doktorander som finns på min avdelning producerat ett antal resultat.
              En del av dessa är så förvånansvärda att man borde gå på djupet
              med dem. Dock är de av den kvaliteten att jag inte kan söka ett
              doktorandanslag på två år eller en postdoktorstjänst på ett år
              för dem. Jag behöver använda två tre månader för att undersöka
              om det verkligen ligger någonting i det som de har kommit fram
              till. Men de två tre månaderna finns inte, för de finns inte finansierade.
            </seg>
            <seg n="cd9829ec">
              Det är grundproblemet vad gäller balansen mellan externa medel
              och fakultetsanslag. Det måste finnas fakultetsanslag så att man
              kan bedriva just den forskning som det faktiskt inte går att söka
              pengar för eftersom den inte har kommit så långt att den kan formuleras
              i en forskningsansökan.
            </seg>
          </u>
          <note type="speaker" n="16dbeb2a">
            Anf. 9 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-3" n="16b51ad9">
            <seg n="0ba02035">
              Herr talman! Jag blir något förvirrad av denna övertaktisering.
              Tre folkpartister går upp i tur och ordning och anmäler sig gradvis
              och så sent att det blir en lång sekvens av inlägg som gör att
              jag inte kan summera debatten. Jag har nu två minuter på mig att
              bemöta tre inlägg.
            </seg>
            <seg n="3c7a910d">
              Marie Wahlgren sade, vilket var klädsamt, att detta är en avvägning.
              Det är inte fråga om svart eller vitt. Det är inte fråga om konkurrens
              eller inte konkurrens. Just det, det är det som är min poäng.
              Jag har dock aldrig hört en folkpartist försvara konkurrensen.
              När denna brasklapp och denna reservation är gjord är man tillbaka
              i det gamla att förtala konkurrensen och säga att det är synd
              att pengarna inte kommer som barnbidrag på livstid utan ansökningshandling.
            </seg>
            <seg n="e7f9c900">
              Detta vill jag kalla vid dess rätta namn. Jag räknade upp en
              liten del av alla Folkpartiets löften 15 års PLO-eftersläpning,
              jättehöjning av basanslagen, högre beviljningsandel från forskningsråden.
              Allt detta ska rymmas på ungefär 1 % i anslagshöjning. Aldrig
              står någon folkpartist och problematiserar att vi inte har pengar,
              trots att vi betalar mest av alla skattebetalare i hela världen
              utom Finlands, att ge alla pengar som alla forskare ber om. Aldrig
              hör jag en folkpartist problematisera hur man då ska ransonera
              detta. Jag är ledsen att säga vad jag tycker, men jag kallar det
              här populism. Det är vad jag tycker.
            </seg>
            <seg n="7275ec57">
              Så här många krav kan inte rymmas på 1 %. Hade era budgetförhandlare
              förhandlat med era finansutskottsledamöter och er partiledning
              och fått igenom påslag på några miljarder hade detta varit en
              rationell och rimlig politik som vi hade kunnat föra en diskussion
              om. Nu har ni jättelånga önskelistor, men ni anslår inga pengar.
              Ändå går ni ut och lovar runt på alla lärosäten i landet. Jag
              tycker inte om det.
            </seg>
            <seg n="dde4b669">
              Till slut: Sverige satsar enligt OECD:s statistik, som är den
              auktoritativa här, 0,93 % av bnp. Detta är den senaste kända siffran.
              Därutöver har vi privat forskning i företag som ABB och Astra
              Zeneca på ytterligare 3 %, vilket är mest i världen jättebra!
              De siffror som har cirkulerat här 55 % och 75 %; det varierar
              hela tiden är inte en avspegling av vad som sker på universiteten.
              De 75 % av forskningen som äger rum privat är det som äger rum
              i Södertälje på Astra och i Ludvika på ABB. Det är otroligt viktig
              forskning för Sverige, och den är beroende av universitetsforskning
              för att kunna rekrytera forskare till sin mycket viktiga forskningsverksamhet.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="b8f5daa7">
            3 § Svar på interpellation 2005/06:428 om svenska som nationellt
            språk i Sverige
          </note>
          <note type="speaker" n="7a2d8b2e">
            Anf. 10 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-4" n="16b51ad9">
            <seg n="fb37f971">
              Herr talman! Cecilia Wikström har ställt ett antal frågor till
              mig om svenskan som nationellt språk i Sverige.
            </seg>
            <seg n="18bc51b3">
              Svenskan är det helt dominerande språket inom landets gränser
              och det gemensamma offentliga språket. Svenska språket är därför
              av största betydelse för Sverige och de människor som verkar och
              bor här. Regering och riksdag har manifesterat detta genom att
              för första gången anta nationella språkpolitiska mål, där det
              första målet är Svenska språket ska vara huvudspråk i Sverige.
              Av målen framgår vidare att svenskan ska vara ett komplett och
              samhällsbärande språk, att den offentliga svenskan ska vara vårdad,
              enkel och begriplig och att alla ska ha rätt till språk: att utveckla
              och tillägna sig svenska språket, att utveckla och bruka det egna
              modersmålet och nationella minoritetsspråk och att få möjlighet
              att lära sig främmande språk.
            </seg>
            <seg n="f8503376">
              Utgångspunkterna för regeringens politik är tydliga, och konkreta
              åtgärder för att stärka svenska språket genomförs under 2006.
              Språkvården, som svarar på och ger råd i språkfrågor till myndigheter,
              skolor och allmänhet, får en ny och förstärkt plattform när denna
              den 1 juli 2006 samlas i en myndighet, Språk- och folkminnesinstitutet.
              Vidare fortsätter insatserna på litteraturområdet för att främja
              läsning. En ny utgivning av serien Alla Tiders Klassiker för skolbruk
              har redan påbörjats. Kulturrådet har uppgiften att tillsammans
              med En bok för alla ytterligare främja läsning på arbetsplatserna.
              På utbildningsområdet vidtas en rad åtgärder för att stärka ämnet
              svenska och elevernas läs- och skrivutveckling.
            </seg>
            <seg n="5007cb9c">
              I propositionen Bästa språket bedömde regeringen att Språkkommitténs
              förslag till en lag om svenska språket inte kunde läggas till
              grund för lagstiftning. Skälet var bland annat den kritik mot
              lagen som flera tunga remissinstanser framförde. Exempelvis ansåg
              Helsingforss tingsrätt att den föreslagna lagen inte var någon
              ramlag och knappast en lag över huvud taget i regeringsformens
              mening. Kammarrätten i Helsingfors ifrågasatte behovet av en lag
              och menade att den mera hade symbolvärde än egentlig betydelse
              för svenska språket. Uppsala universitet ansåg att risken var
              uppenbar för att den föreslagna ramlagen bara blir en symbollag
              utan egentligt juridiskt innehåll, och Justitiekanslern ifrågasatte
              lagförslaget. Regeringen valde i stället att komplettera Språkkommitténs
              förslag om språkpolitiska mål med ett mål om att svenska språket
              ska vara huvudspråk i Sverige. Att styra med mål är en vedertagen
              politisk metod för att uppnå resultat. Det innebär också faktiska
              krav på åtgärder.
            </seg>
            <seg n="c1c7163a">
              Debatten om en språklag fortsatte efter riksdagens beslut om
              propositionen Bästa språket . Efter att ha lyssnat på en stark
              opinion för en språklag tog jag initiativ till ett möte med riksdagens
              partier för att diskutera frågan. Jag ville prova olika lagstiftningsalternativ
              och få till stånd en så bred samsyn som möjligt när det gäller
              inriktningen på det fortsatta arbetet. Hittills under våren har
              Utbildnings- och kulturdepartementet kallat till tre möten med
              riksdagens partier.
            </seg>
            <seg n="81041bbd">
              Det finns således en strategi för att hantera ett fortsatt arbete
              med en språklag.
            </seg>
            <seg n="9bd0e646">
              När det gäller den viktiga frågan om att stärka svenska språkets
              ställning gör regeringen omfattande insatser. Drygt 260 miljoner
              kronor per år avsätts i kulturbudgeten för litteratur och läsning.
              Insatserna omfattar utgivningsstöd till förlag, verksamhets- och
              utvecklingsstöd till länsbibliotek, särskilda stöd till kommuner
              för bokinköp till folk- och skolbibliotek, stöd för att främja
              läsning till kommuner, skolor, bibliotek, bokhandlar och ideella
              föreningar, stöd till En bok för alla för utgivning och läsfrämjande
              insatser, ett internationellt barnlitteraturpris ett stort sådant
              sänkt bokmoms och en bibliotekslag som garanterar fria boklån.
            </seg>
            <seg n="cd541abb">
              Skolan har ett stort ansvar för det svenska språket. Det är i
              skolan som grunderna för goda språkkunskaper läggs. Detta avspeglas
              också i den starka ställning som ämnet svenska har i timplanen
              för grundskolan och de åtgärder regeringen vidtar för att stärka
              elevernas läs- och skrivutveckling. Under mandatperioden har regeringen
              gjort omfattande satsningar på personalförstärkningar i förskola,
              skola och fritidshem. I år motsvarar insatserna sammanlagt 7 miljarder
              kronor. Dessutom avsätts särskilt 225 miljoner kronor i år och
              nästa år i segregerade områden för bland annat språkutvecklande
              insatser. Vidare har lärarutbildningens examensordning förändrats
              så att tydligare krav kan ställas på lärarnas kunskaper i bland
              annat läs- och skrivinlärning samtidigt som 10 000 lärare från
              och med år 2006 erbjuds kompetensutveckling. I går invigdes ett
              nytt nationellt centrum för språk-, läs- och skrivutveckling i
              syfte att främja barns och ungdomars läsförmåga och höja kvaliteten
              i undervisningen.
            </seg>
            <seg n="5c96eb62">
              Till sist några ord om Cecilia Wikströms viktiga fråga om högskolan.
            </seg>
            <seg n="eb16ec4d">
              Universitet och högskolor är fria att bestämma om utformningen
              av kurser, program och dylikt inom de ramar som utgörs av högskolelagen
              och högskoleförordningen. Några lärosäten har uppmärksammat att
              vissa studenter behöver särskilt stöd och har anordnat till exempel
              språkverkstäder för dessa studenter.
            </seg>
            <seg n="79560961">
              Genom regeringens beslut i februari 2006 om nya programmål, gemensamma
              ämnen och nationella inriktningar i gymnasieskolan har ämnet svenska
              som gemensamt ämne för alla elever på det samhällsvetenskapliga
              programmet ökat i omfattning från 50 till 100 gymnasiepoäng. Detta
              kommer att ge alla dessa elever bättre språkliga förutsättningar
              bland annat för fortsatta studier.
            </seg>
          </u>
          <note type="speaker" n="0e4626c3">
            Anf. 11 CECILIA WIKSTRÖM (fp):
          </note>
          <u who="Q460539" xml:id="i-459dcfecc39fe145-0" n="78f7d6ff" next="i-7c732b641d8eeef4-0">
            <seg n="c14508da">
              Herr talman! Då börjar vi på ny kula. Nu är det språket som vi
              ska diskutera. Det har gått mer än fem månader sedan riksdagen
              genom ett kvittningsfel så klantigt i kammaren vid voteringen
              röstade ja till regeringens språkproposition Bästa språket . Sedan
              dess har debatten om svenska språkets ställning pågått för att
              för några veckor sedan kulminera i den alltjämt pågående och tidvis
              ganska dramatiska debatten kring det som kommit att kallas för
              svenskan och blattesvenskan.
            </seg>
            <seg n="e4b7dd51">
              Det nationella språket i Sverige, herr talman, är svenska. Men
              svenska språket åtnjuter paradoxalt nog inte något lagskydd. Det
              finns fem officiella och lagskyddade minoritetsspråk i vårt land
              men ingen lag för det svenska språket. Det enda landet i världen
              som har en lag för svenskan som språk är Finland. Svenskan är
              vid sidan av finskan officiellt språk i Finland sedan år 1919
              och sedan vårt inträde i Europeiska unionen också officiellt språk
              i EU men inte i Sverige.
            </seg>
            <seg n="b4df458b">
              Standardspråket, den gemensamma grunden för all kommunikation
              mellan alla oss som bor i Sverige, är svenska. I detta sammanhang
              känns det angeläget att lyfta fram att svenska språkets betydelse
              som brobryggare mellan svenskar är stor infödda svenskar och invandrade
              svenskar, norrlänningar och skåningar, kanske också göteborgare,
              kvinnor och män samt unga och gamla. Bara med språket som kommunikationsmedel
              kan vi nå varandra. Det är med språket som instrument som vi kan
              förstå och till äventyrs också berika varandras liv. Det är det
              gemensamma språket som ger oss tillträde till det offentliga rummet,
              som ger oss möjligheter att delta i det politiska livet och i
              samhällslivet och som ger oss förutsättningar att uttrycka oss
              på kulturlivets olika arenor.
            </seg>
            <seg n="30f4905a">
              I dag är det tyvärr så att ingenting har hänt trots att behovet
              av en språklag har lyfts fram av språkvårdare, historiker, litteraturvetare,
              lärare och många andra. Det är nu av största vikt att goda krafter
              samverkar för att lyfta fram betydelsen av ett nationellt gemensamt
              språk och verka för att svenska språket vårdas och vidmakthålls.
            </seg>
            <seg n="cddba478">
              Att lyfta fram svenskan som samhällsbärande språk är faktiskt
              inte detsamma som att vara mot modersmålsundervisning i andra
              språk. Tvärtom är flerspråkigheten en rikedom att vara rädd om.
              Men för att ett samhälle ska fungera bygger det på att alla medborgare
              har en gemensam grund i ett språk som talas och förstås av oss
              alla.
            </seg>
            <seg n="9ca55110">
              Jag har fått ett svar som jag vill tacka för. Det var ett trevligt
              och bra svar från kulturministern. Det är många saker i svaret
              som jag tycker riktigt mycket om, till exempel att man för första
              gången har antagit nationella språkpolitiska mål. Det är mycket
              bra att språkvården får en förstärkt plattform när den samlas
              i en myndighet, Språk- och folkminnesinstitutet. Alla Tiders Klassiker
              är väldigt bra, liksom att främja läsning på arbetsplatserna.
              Ja, utbildnings- och kulturministern, det är underbart! Det är
              också väldigt bra att man på utbildningsområdet vidtar ett antal
              åtgärder.
            </seg>
            <seg n="fe69b7e8">
              Allt det här är bra och ska göras, men sedan ger sig ministern
              in på ett juridiskt resonemang. Det är lite mindre bra, för argumenten
              håller inte riktigt.
            </seg>
            <seg n="f93934c4">
              Min huvudfråga är: Bör svenskan lagfästas som officiellt och
              nationellt språk i Sverige?
            </seg>
            <seg n="e785e71b">
              Jag har också ställt ett par följdfrågor, men låt oss fokusera
              på min huvudfråga.
            </seg>
          </u>
          <note n="bee74f3c">
            Utredningen med betänkandet Mål i mun ansåg att så måste ske.
            Lagförslaget löd:
          </note>
          <note n="d90cff56">
            1 § Det svenska språket är huvudspråk i Sverige och Sveriges
            officiella språk i internationella sammanhang.
          </note>
          <note n="6fabf08f">
            2 § Den som fullgör uppgifter inom den offentliga förvaltningen
            skall i sin verksamhet använda klar och begriplig svenska.
          </note>
          <u who="Q460539" xml:id="i-7c732b641d8eeef4-0" n="78f7d6ff" prev="i-459dcfecc39fe145-0">
            <seg n="53f5857d">
              Detta säger alltså utredningen i sitt betänkande Mål i mun ,
              men i propositionen lägger man inte fram något förslag i enlighet
              med detta. Kultur- och utbildningsministern åberopar i sitt svar
              till mig skäl som förklarar varför det blev på det här sättet.
              I nästa inlägg vill jag lyfta fram detta. Jag ser att talartiden
              går, men vi kan ju fortsätta en stund till. Vi har trots allt
              några minuter på oss.
            </seg>
          </u>
          <note type="speaker" n="f51299c2">
            Anf. 12 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-5" n="16b51ad9">
            <seg n="17ae7fc3">
              Herr talman! Mitt svar på frågan är att jag också tycker att
              det vore bra om vi fick en sådan här lag. Det problem som jag
              som ansvarig minister haft är att det förslag till lag som Cecilia
              Wikström läste upp och som kom från den kommitté som den socialdemokratiska
              regeringen tillsatt just för att man skulle fundera på den här
              frågan blev mycket hårt sågat av mycket tunga remissinstanser.
              Jag kan inte föreställa mig att Folkpartiet anser att man ska
              ignorera vad Justitiekanslern, Helsingforss tingsrätt eller andra
              tungt vägande juridiska expertorgan tycker.
            </seg>
            <seg n="be05fa10">
              Om jag hade valt att ignorera detta och att lägga fram detta
              som ett lagförslag till riksdagen skulle jag ha varit tvungen
              att gå till Lagrådet. Då hade förslaget så att säga förlorat och
              blivit underkänt där. Jag gjorde bedömningen att övriga delar
              av utredningens alla viktiga förslag inte skulle tjäna på att
              bli fördröjda genom att utarbetandet av ett nytt lagförslag inväntades.
              Lagen, som ju ni här i riksdagen har beslutat, föreskriver att
              om jag ska lägga fram ett lagförslag ska det ha föregåtts av en
              remissbehandling. Det ska då utarbetas ett nytt förslag.
            </seg>
            <seg n="07824f5e">
              Vi gick således fram till riksdagen utan lagförslaget. Direkt
              efter beslutet bjöd jag in riksdagens partier för att diskutera
              hur vi i samsyn kan gå vidare och göra det arbete som vi inte
              hunnit göra. Då är det viktigt för mig att från andra partier
              få höra hur vi kommer runt de problem som Justitiekanslern, Helsingforss
              tingsrätt och andra pekat på. Vilka mål vill vi nå?
            </seg>
            <seg n="a01b9fea">
              Till min överraskning fann jag att inget annat partis företrädare
              hade läst remissvaren. Ingen av de andra partiernas företrädare
              hade en genomtänkt syn på vad man ville åstadkomma, så vi tvingades
              kalla till fler möten. Vi ska ses igen nästa vecka. Vi börjar
              nu närma oss en situation där vi ser ungefär vilken typ av utredningsuppdrag
              det här handlar om och kommer mycket snabbt att sjösätta det där;
              det kan jag försäkra, Cecilia Wikström.
            </seg>
            <seg n="8a650b0e">
              Jag tror, inte minst efter det inlägg som jag nu hörde Cecilia
              Wikström här redovisa, att detta är något som vi kan hantera i
              god sämja. Jag har varit öppen för att göra en allmänt hållen
              portalskrivning om svenska språkets ställning i Sverige som en
              grundlagsfråga där den typen av fastslåenden lämpligen kan ske.
              Men det var en samlad opinion från andra partier som menade att
              det skulle ta för lång tid. I stället förordar man en mer preciserad
              lagstiftning i vanlig lag. Men då ställer det andra krav på hur
              en sådan ska förberedas och vilken sorts utredningsarbete som
              bör föregå. Det överlägger vi just nu om. Jag är övertygad om
              att det här arbetet kommer att gå framåt med bra hastighet när
              vi väl bestämt våra gemensamma utgångspunkter.
            </seg>
            <seg n="119c2adf">
              Sammanfattningsvis är svaret på frågan: Visst, det är önskvärt
              med en lag. Det förslag som hade utarbetats hade inte kunnat genomföras.
            </seg>
            <seg n="eb59e096">
              Nu gör vi ett nytt försök för att den här gången ha större möjligheter
              att gå mot mål, och det kan vi göra tillsammans. Jag har inbjudit,
              och jag inbjuder gärna igen, till gemensamma ansträngningar för
              detta viktiga ändamål.
            </seg>
            <seg n="acdc7989">
              Jag delar i övrigt alla uttalanden som Cecilia Wikström gjorde
              om betydelsen av ett starkt språk, goda språkkunskaper och språkets
              starka ställning i Sverige. Jag har ingen annan åsikt på någon
              punkt än de som Cecilia Wikström gav uttryck för.
            </seg>
          </u>
          <note type="speaker" n="36c5486c">
            Anf. 13 CECILIA WIKSTRÖM (fp):
          </note>
          <u who="Q460539" xml:id="i-182470737af6196d-3" n="78f7d6ff">
            <seg n="7ecff636">
              Herr talman! Det här tycker jag känns som en väldigt trevlig
              och bra debatt där vi faktiskt ser problemet på gemensamt sätt:
              Det här är ett problem som vi ska lösa och vi ska göra det tillsammans,
              för det är bäst för oss alla.
            </seg>
            <seg n="ec16bc8b">
              Jag har läst propositionen noga, och jag har, utbildningsministern,
              läst remissvaren. Jag har också tittat på lagstiftningen, så jag
              har gjort min hemläxa inför den här debatten.
            </seg>
            <seg n="7b27d8ba">
              Propositionen innehåller inget förslag i linje med de båda paragraferna
              i utredningen med betänkandet Mål i mun . Tidigare har kultur-
              och utbildningsministern sagt att han inte har några principiella
              problem med en lagstiftning. Han har också sagt någonting väldigt
              bra i medierna: Jag vill vara mycket tydlig på den punkten.
            </seg>
            <seg n="ec2c460b">
              Vad gäller de lagtekniska problemen hänvisar ministern hela tiden
              till JK:s yttrande. Och dennes kommentar, har jag tagit reda på,
              hänför sig till 2 § i förslaget och inte till 1 §, alltså att
              det svenska språket är huvudspråk i Sverige och Sveriges offentliga
              språk i internationella sammanhang. JK argumenterade därvidlag
              för att 2 § borde skrivas om så att den innebar ett åläggande
              för myndighetschefer. JK:s kritik tycks mig vara befogad.
            </seg>
            <seg n="24a11bde">
              Men detta för mig till mitt konkreta förslag, herr talman, nämligen
              att språklagen tillförs en portalparagraf med den lydelse som
              föreslogs i utredningens 1 §: Det svenska språket är huvudspråk
              i Sverige och Sveriges officiella språk i internationella sammanhang.
              Däremot kan man i vart fall för närvarande, menar jag, avstå från
              den i utredningen föreslagna 2 §. Jag ser inga skäl till att detta
              ska behöva utredas vidare. Inte heller kan jag finna att paragrafen
              skulle behöva ha grundlagsstatus.
            </seg>
            <seg n="6ab8e935">
              Vad vinner man då med att göra som jag har föreslagit? Jo, man
              får bort den anomali som ligger i att vi har en välmotiverad lagstiftning
              om minoritetsspråk men ingen motsvarighet vad gäller huvudspråk.
            </seg>
            <seg n="f48d91eb">
              Vårt språk behöver också ett skydd med hänsyn till att engelskan
              börjat erövra hegemoni i delar av vetenskapssamhället och i delar
              av vårt näringsliv. Jag vill här peka på statsrådets egen tanke
              att engelskspråkiga avhandlingar ska ha en svensk sammanfattning.
              Detta är mycket klokt, och jag ber att helt få instämma i detta.
            </seg>
            <seg n="727bfb7c">
              Herr talman! En bedömare som anlägger ett snävt juridiskt tekniskt
              synsätt efterlyser måhända regler för vilka påföljder som ska
              kunna drabba den som inte respekterar svenskans ställning som
              huvudspråk. Jag vill då svara att sådana sanktionsregler inte
              är nödvändiga. Symbolfunktionen bär i tillräcklig omfattning upp
              mitt förslag.
            </seg>
            <seg n="9d93f25c">
              Herr talman! Jag tror att jag kan avstå från nästa inlägg om
              jag bara får säga det som jag älskar att säga, att språket och
              litteraturen är ett konstverk. Litteraturen är den språkliga berättelsen
              om oss människor och vårt samhälle, om vår historia och vår framtid,
              vår verklighet och våra drömmar. Låt oss tillsammans göra allt
              för att bevara svenskan som språk och skydda det inför framtiden.
            </seg>
            <seg n="b895a72b">
              Herr talman! Nu är detta den sista debatten för den här mandatperioden.
              Det kanske är min allra sista debatt, vem vet? Det är upp till
              väljarna i höstens val. Men jag skulle som avslutning och som
              ett tack för samarbetet och för den här debatten vilja överlämna
              två av mina böcker till utbildnings- och kulturministern. Det
              kommer faktiskt en tredje i dag från tryckeriet. Den ena boken
              handlar om design och arkitektur. Den vet jag intresserar. Den
              andra kan man behöva när man är ledare. Den heter När livet går
              sönder en bok om kriser och hur vi möter dem .
            </seg>
            <seg n="175c2687">
              Jag hoppas att sommaren ska innebära mycket kultur, många bra
              böcker, vila, avkoppling och ny inspiration.
            </seg>
          </u>
          <note type="speaker" n="fe131b7e">
            Anf. 14 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-6" n="16b51ad9">
            <seg n="ef0fd14f">
              Herr talman! Jag vill tacka Cecilia Wikström för de fina bokgåvorna
              och också tacka för en trevlig avslutande debatt för den här mandatperioden.
              Jag tycker att det är roligt att kunna avsluta med en debatt där
              vi faktiskt är överens om tagen. Mycket av det politiska debatterandet
              går ju ut på att identifiera skillnader och redovisa olikheter
              inför väljarna. Jag tycker att det är viktigt att vi ibland också
              markerar att vi ser saker på samma sätt och att vi kan diskutera
              hur vi ska gå vidare framåt.
            </seg>
            <seg n="f15a78c7">
              Jag vill då bara upprepa det jag har sagt, att i nästa vecka
              har vi ett nytt möte med partierna. Jag har goda förhoppningar
              om att det blir det sista mötet och att vi då kommer fram till
              en gemensam syn på det här och kan gå vidare. Jag åtar mig då
              att med stor kraft se till att det vi då enas om kan rulla framåt
              i god fart.
            </seg>
            <seg n="58645041">
              När det gäller förslaget om att ta bort 2 § och nöja sig med
              bara 1 § i det här förslaget räknar jag med att det kommer att
              ingå i övervägandena. Jag är inte jurist nog att omedelbart säga
              om det är en bra eller dålig idé, om de hänger så tätt ihop att
              1 § blir meningsfull utan 2 § eller tvärtom. Men det ska vi absolut
              titta på.
            </seg>
            <seg n="a1359eb8">
              Låt mig också säga vad gäller EU och svenska språkets ställning
              att för mig är det självklart att alltid tala svenska i EU när
              det finns tolkning. På de formella rådsmötena talar jag alltid
              svenska. Den tolkning som erbjuds på de informella mötena, lunchmöten
              och annat, är mer begränsad. Där samtalen har mer informell karaktär
              är det annorlunda. Men på de formella mötena utnyttjar jag den
              tolktjänst som erbjuds och talar alltid mitt modersmål, som gör
              att jag, som andra delegater, kan känna mig trygg i vad jag säger
              och hävda svenska språkets rätt till en stark ställning också
              i EU.
            </seg>
            <seg n="9f2f8d73">
              Därmed vill jag också tacka. Jag beklagar att jag inte hade förberett
              med någon egen gåva.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="0f54b4a0">
            4 § Svar på interpellation 2005/06:439 om universiteten och arbetsmarknadsbehovet
          </note>
          <note type="speaker" n="793eff0c">
            Anf. 15 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-7" n="16b51ad9">
            <seg n="337d0b1d">
              Herr talman! Marie Wahlgren har frågat mig vilka förändringar
              i resurstilldelningssystemet och vilka resurser för universitetens
              och högskolornas analys av arbetsmarknadsläget som jag tänker
              föreslå samt om jag kommer att föreslå ytterligare nationell styrning
              av utbildningsutbudet.
            </seg>
            <seg n="03e49bce">
              Som mål för politikområdet Utbildningspolitik har regering och
              riksdag fastställt att Sverige ska vara en ledande kunskapsnation
              som präglas av utbildning av hög kvalitet och livslångt lärande
              för tillväxt och rättvisa. Som övergripande mål för verksamhetsområdet
              Högskoleverksamhet har regeringen fastställt att kvaliteten och
              den internationella konkurrenskraften ska öka inom högre utbildning
              och forskning samt att den högre utbildningen ska svara mot såväl
              arbetsmarknadens behov som studenternas efterfrågan. Såväl universitetens
              och högskolornas verksamhet som Högskoleverkets och andra myndigheters
              verksamhet ska bidra till detta mål.
            </seg>
            <seg n="5964f19c">
              Jag kan hålla med Marie Wahlgren om att det är svårt att förutse
              arbetsmarknadens behov, särskilt inom områden som kräver långa
              högskoleutbildningar. Detta bör dock inte tas till intäkt för
              att man centralt ska avstå från att göra bedömningar av det framtida
              arbetsmarknadsläget när det är motiverat.
            </seg>
            <seg n="98cf1a1d">
              Kännetecknande för nuvarande styrning av utbildningsutbudet är
              en långt driven decentralisering som genomfördes i början av 1990-talet
              och kring vilken det i stort sett har rått politisk enighet. Universiteten
              och högskolorna beslutar själva om sitt utbildningsutbud, och
              styrningen från regeringens sida avser mål för antalet yrkesexamina
              endast inom ett fåtal utbildningar, nämligen för civilingenjörs-
              och arkitektexamina, sjuksköterske- och röntgensjuksköterskeexamina
              samt lärarexamina med inriktning mot tidigare och senare år. För
              lärare med inriktning mot tidigare år finns ett särskilt mål för
              antalet examina med inriktning mot förskola och förskoleklass.
              Läkarutbildningen och tandläkarutbildningen är andra utbildningar
              där dimensioneringen styrs av statsmakterna. De utbildningar för
              vilka mål ställts upp har inte valts slumpmässigt utan är utbildningar
              för vilka den offentliga sektorn kan sägas ha ett särskilt ansvar
              att tillgodose arbetsmarknadens och medborgarnas behov. För läkarutbildningen
              och tandläkarutbildningen tillkommer att dimensioneringen fastställs
              i avtal mellan staten och de landsting som medverkar i utbildningen.
            </seg>
            <seg n="c157aa1f">
              Just därför att bedömningarna är svåra anser jag att det finns
              behov av information och styrning. Om inga bedömningar görs av
              det framtida arbetsmarknadsbehovet är det risk att dagens situation
              blir alltför styrande för den dimensionering vars effekter man
              kan se först efter fem år eller mer, då de som nu börjar utbildningarna
              kommer ut på arbetsmarknaden.
            </seg>
            <seg n="e8057c63">
              Det är mot den bakgrunden man ska se kravet på universiteten
              och högskolorna att samverka med det omgivande samhället och informera
              om sin verksamhet. Vid dimensionering av utbildningar, och särskilt
              utbildningar med lokal rekrytering, förutsätts universitet och
              högskolor göra en analys av det regionala behovet. För utbildningar,
              för vilka regeringen sätter mål för antalet examina, ges universiteten
              och högskolorna tillfälle att yttra sig över målen. Vid beslut
              om utbudet ska lärosätena ta ställning till såväl studenternas
              efterfrågan som arbetsmarknadens behov. I detta sammanhang vill
              jag också framhålla högskoleförordningens krav på att studenterna
              ska ges tillgång till studievägledning och yrkesorientering.
            </seg>
            <seg n="c8765ce1">
              Vidare har Högskoleverket regeringens uppdrag att lämna underlag
              för planering av den grundläggande högskoleutbildningens dimensionering
              i relation till arbetsmarknadens behov. Detta underlag bör vara
              en viktig utgångspunkt för lärosätenas beslut om dimensionering.
            </seg>
            <seg n="8c5be4f3">
              Frågan om förändringar i resurstilldelningssystemet har nyligen
              utretts och presenterats i delbetänkandet Ett utvecklat resurstilldelningssystem
              för högskolans grundutbildning (SOU 2005:48). Förslaget har remitterats
              och frågan bereds nu inom Regeringskansliet.
            </seg>
            <seg n="d1af39e7">
              Vad gäller frågan om ytterligare nationell styrning av utbildningsutbudet
              är det omöjligt att ge något entydigt svar. Det beror på behovet.
              I grunden tycker jag dock att det finns skäl för en fortsatt hög
              grad av decentralisering av beslut om dimensionering av den högre
              utbildningen.
            </seg>
          </u>
          <note type="speaker" n="ce73bb24">
            Anf. 16 MARIE WAHLGREN (fp):
          </note>
          <u who="Q4990089" xml:id="i-01f93469d19de654-1" n="c491aee6">
            <seg n="d5c22ad0">
              Herr talman! Jag ska erkänna att den här interpellationen kanske
              i huvudsak skrevs för att jag inte ville lämna riksdagen utan
              att ta tillfället i akt att en sista gång få diskutera utbildningspolitik.
              Jag ställde interpellationen för att jag tycker att det finns
              en viktig principiell diskussion kring detta med arbetsmarknaden
              och universitetens roll. När universiteten tar emot fler och fler
              studenter, när vi går från att ha ett universitet för en liten
              elit till ett universitet för kanske, som socialdemokratin säger,
              50 % men säg i alla fall en stor ungdomsgrupp, blir det ofta mer
              och mer fokus på det här med arbetsmarknad. Det är självklart
              att när 3040 % av ungdomskullarna studerar är det viktigt att
              den utbildning vi ger dem också innebär att de kan få jobb i framtiden.
            </seg>
            <seg n="145a193b">
              Men det finns en risk när man fokuserar för mycket på arbetsmarknaden.
              Det är att man tappar bort alla andra viktiga värden när det gäller
              studier. Studier är ett sätt att ge unga människor plattformar
              för framtiden. Det är att ge vingar åt deras drömmar. Om vi får
              en debatt som alltför mycket handlar om arbetsmarknaden och tillfälliga
              fluktueringar på arbetsmarknaden tappar man bort detta. För mig
              är det oerhört viktigt att vi har ett fokus på kvalitet och inte
              på de här kringfrågorna när det gäller studier. Om vi har det
              får vi också ett fokus på det som ger stabilitet för de här studenterna
              så att de kan komma ut och ha ett tryggt arbetsliv i framtiden.
            </seg>
            <seg n="1dd6871b">
              Jag möter ständigt studenter som frågar mig just det: Marie,
              om jag nu läser vidare, ska jag läsa den eller den kursen? Hur
              tror du då att mina chanser på arbetsmarknaden ser ut? Och jag
              kan med trygghet säga till dem: Läs det du tycker är roligt, för
              i vår utbildning har vi gett dig en så bra bas att du kan stå
              trygg inför vad framtidens arbetsmarknad kräver av dig. Jag tror
              att det är jätteviktigt att vi får ha den diskussionen. Vi kan
              inte ha en diskussion som handlar om hur arbetsmarknaden ser ut.
              Vi måste ha en diskussion som handlar om hur vi genom bredd och
              kvalitet i utbildningen ger unga människor en bas för ett arbetsliv
              som är 40 år. Och det arbetslivet får inte vara lokalt. Det är
              vårt ständiga budskap till unga människor i dag. Det är inte Skåne,
              inte Helsingfors, inte Örebro, som är din arbetsmarknad. Mina
              studenter, som jag kommer att få förmånen att utbilda, har världen
              som sin arbetsmarknad. Det är detta fokus som utbildningspolitiken
              och styrningen av pengar till utbildningen måste ha.
            </seg>
            <seg n="f2c636fc">
              Sedan tänker jag ta mitt nästa inlägg till att mer diskutera
              grunderna i det här med styrning av utbildningen.
            </seg>
          </u>
          <note type="speaker" n="16b3695d">
            Anf. 17 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-8" n="16b51ad9">
            <seg n="a95f6e32">
              Herr talman! Jag känner stark sympati med en del av de saker
              som sades här. Än en gång har vi beröringspunkter i vissa frågor.
              Jag hör ju själv till dem som började på universitetet utan att
              riktigt veta vad jag skulle bli när jag blir stor, som min pappa
              brukade formulera det. Jag vet värdet av att kunna söka sig fram
              och av att allt inte behöver vara målstyrt, att allt inte behöver
              vara styrt av arbetsmarknaden. Men det är viktigt att studenter
              och ungdomar har tillgång till så mycket underlag som finns så
              att de själva ska kunna bedöma vilka risker de tar och vilka möjligheter
              de har med olika inriktningar på sin utbildning. Det är till exempel
              väldigt hög risk för arbetslöshet om man utbildar sig till journalist.
              Likafullt vill väldigt många unga människor, med kunskap om detta,
              bli journalister. Det har en så stark dragning. Jag har förståelse
              och respekt för det om detta är deras medvetna och väl övervägda
              val.
            </seg>
            <seg n="2ae0943e">
              Men det finns också annat där vi som bekant inte är helt överens.
              Det gäller frågan om högskolans dimensionering, och det där hänger
              ju ihop. I ljuset av de senaste årens svaga konjunktur och svaga
              arbetsmarknad har det ju spridits en bild av att det inte lönar
              sig att läsa på universitetet eftersom det just nu är arbetslöshet
              och lågkonjunktur. Därför ska man välja en annan bana för sitt
              yrkesliv fram till år 2050.
            </seg>
            <seg n="132f1987">
              Jag tycker att det har varit en tråkig debatt. Jag tycker att
              målet om att 50 % av en årskull ska kunna erbjudas plats på högre
              utbildning är ett rimligt mål, inte minst i ljuset av att 60 %
              av gymnasisterna, och 70 % av tjejerna på gymnasiet, säger att
              de vill studera vidare och att varannan av dem som söker högskoleplats
              i dag nekas plats på grund av att det råder brist. Att på grund
              av en tillfällig lågkonjunktur säga att vi ska låsa fast högskolekapaciteten
              till det antal som det hade förra året, som Folkpartiet gör, innebär
              att andelen ungdomar som kan gå över från gymnasium till högskola
              nu när årskullarna växer kommer att sänkas ned emot 35 % av en
              årskull jämfört med dagens 4546 %. Jag tycker att det går stick
              i stäv mot den lovsång till ungdomarnas fria val och högskolans
              starka ställning i samhället som vi just har fått höra.
            </seg>
            <seg n="18dec466">
              Särskilt understryks ju detta av att läget på arbetsmarknaden
              nu stärks. Sverige har nu en exceptionellt stark tillväxt i Europa.
              Första kvartalets tillväxt på 4,1 % ska ses i ljuset av att övriga
              EU hade en tillväxt på mellan 0,5 och 1 %. När konjunkturen nu
              äntligen går upp träffar detta arbetsmarknaden för kvalificerade,
              välutbildade människor först. Arbetslösheten för civilingenjörer
              är nu nere under 2 %, detta trots att våra två största civilingenjörsarbetsgivare,
              ABB och Ericsson, precis kommit igenom ett stålbad där de hade
              konkursen som ett omedelbart förestående hot. Trots detta utomordentligt
              dramatiska läge på civilingenjörernas arbetsmarknad alldeles nyligen
              är arbetslösheten där redan under 2 %. Också Jusek rapporterar
              att arbetslösheten för deras medlemmar är lägre än på tre år.
            </seg>
            <seg n="03782e4b">
              Jag menar att 50-procentsmålet är viktigt. Det står kvar för
              min del, även om jag är realistisk nog, och har varit det i åratal,
              att inse att med den demografiska anspänning vi har just nu är
              det det som tar huvudkrafterna de närmaste åren. Att ytterligare
              höja andelen från 45 eller 46 % till 50 % kommer vi inte att klara
              under den mandatperiod som förestår.
            </seg>
            <seg n="09af1119">
              Rykten som har cirkulerat om att jag har övergett 50-procentsmålet
              kan jag härmed dementera. Dit vill jag nå för ungdomarnas skull
              och för Sveriges ekonomiska framtids skull.
            </seg>
          </u>
          <note type="speaker" n="d06e0f86">
            Anf. 18 MARIE WAHLGREN (fp):
          </note>
          <u who="Q4990089" xml:id="i-01f93469d19de654-2" n="c491aee6">
            <seg n="6e8ef9bd">
              Herr talman! Utbildningsministern kommer in på just det som jag
              vill ta upp i mitt andra inlägg nämligen finansieringen och styrning
              av högskolan. Anledningen till att jag ställde den här interpellationen
              var ett uttalande av utbildningsministern som jag läste i Sydsvenskan.
              Man kan ju aldrig lita på att det är helt rätt citerat, men det
              stod så här: Det är en avgörande kvalitet i den högre utbildningen
              att högskolorna anordnar utbildningar som är relevanta för arbetsmarknaden.
            </seg>
            <seg n="0bce09cb">
              Detta skrevs i Diskussion från Högskoleverket som handlade just
              om att högskolorna skulle vara så oerhört dåliga på att styra
              sin utbildning mot arbetsmarknadens behov. Det var en diskussion
              om hur man använder styrmedel.
            </seg>
            <seg n="021b2ee6">
              Ministern gick in på ett antal specialområden där man har mål
              för vissa kategorier. Det främsta styrmedlet vi har i dag är ju
              hur vi fördelar studentpengarna. Styrningen sker egentligen efter
              var man kan få många studenter och var man kan utexaminera studenter.
            </seg>
            <seg n="860516ec">
              Jag tycker att den tanken i grunden är riktig. Man borde ha en
              mycket starkare styrning av studentpengarna efter studentönskemål.
              Men man måste också ha en styrning på kvalitet.
            </seg>
            <seg n="27b404a3">
              Ett antal av de förslag som alliansen har när det gäller högskolan
              och hur man styr styr just med detta.
            </seg>
            <seg n="afac28b4">
              Jag skulle vilja veta om ministern också vill ha styrning mot
              studenternas fria val och hur han tänker sig en styrning mot kvalitet.
            </seg>
            <seg n="439f3721">
              I den förrförra debatten när vi diskuterade forskning anklagade
              ministern Folkpartiet för att lova för mycket kring de medel man
              diskuterar.
            </seg>
            <seg n="f189d724">
              Nu har vi den omvända debatten.
            </seg>
            <seg n="f11317b0">
              Det hade väl varit underbart om vi kunde ha en oerhört stor utbyggnad
              av högskolan så att hur många studenter som helst kunde strömma
              in. Men det kostar.
            </seg>
            <seg n="b9caaa07">
              Om man låter 50-procentsmålet gå före kvalitetsmålet saboterar
              man den basen, då eroderar man kvaliteten i högskolan. Den expansion
              som högskolan har gått igenom de senaste åren har tärt på högskolans
              resurser och möjligheter att ge en bra utbildning. Jag vill påstå
              att svensk högskola i huvudsak ger bra utbildning.
            </seg>
            <seg n="f5803847">
              Det har varit en debatt om att vi utbildar för många ekonomer.
              Jag är inte så bekymrad över om det blir en och annan ekonom för
              mycket, men jag är bekymrad över kvaliteten när det gäller vissa
              ekonomiutbildningar. Högskoleverket har granskat området och har
              också varit kritiskt.
            </seg>
            <seg n="4db40014">
              Det beror på att vi i dag har mycket mindre resurser för en högre
              individualiserad utbildning och att vi har mindre resurser per
              elev.
            </seg>
          </u>
          <note type="speaker" n="e9382145">
            Anf. 19 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-9" n="16b51ad9">
            <seg n="8532d03a">
              Herr talman! Jag vill hålla med Marie Wahlgren om skillnaden
              mellan de båda debatterna. I den förra debatten var min kritik
              mot er i Folkpartiet att ni lovar mycket och inte anslår några
              pengar. Det blir en väldigt konstig debatt där man inte kan diskutera
              sakfrågorna eftersom de skyms av den väldiga diskrepansen mellan
              vad man lovar i sak och hur mycket pengar man anslår.
            </seg>
            <seg n="331ccc9d">
              Här är den annorlunda situationen att vi kan diskutera våra skillnader
              därför att Folkpartiet är tydligt med vilka prioriteringar man
              gör. Det är en bättre och mer levande debatt.
            </seg>
            <seg n="2235fdb7">
              Folkpartiet säger, precis som Marie Wahlgren gör nu, att man
              måste välja och prioritera. Vi har valt att prioritera färre platser
              för att ha råd med annat.
            </seg>
            <seg n="c6d075a5">
              Min invändning är att Folkpartiet gör en dålig omprioritering.
              Ni sparar 1 600 miljoner kronor på att minska antalet platser
              med 17 000. Det gör ni inte för att få råd med satsningar på högskolan
              utan för att ni prioriterar 52 miljarder kronor i skattesänkningar.
              De platser som jag pratar om dras in. Jag pratar nu om alliansens
              gemensamma motion.
            </seg>
            <seg n="41a524ff">
              Vart och ett av de borgerliga partierna har olika andra önskemål.
              Folkpartiet har önskemålet att förstärka bidraget per student,
              dock inte i närheten av de 1,6 miljarder man tar ifrån högskolor
              och universitet, utan så att man kan säga att man omfördelar.
              Den omfördelning ni gör är från utbildning till skattesänkning.
              Det är avskaffad förmögenhetsskatt, förbättring för aktieägarna
              och allt möjligt annat.
            </seg>
            <seg n="2b787cf2">
              Det går inte att marknadsföra som en satsning på högre utbildning.
              Ni tar bort resurser från den högre utbildningen.
            </seg>
            <seg n="7e50a478">
              Jag tycker att utbildningen är så viktig och att våra ungdomars
              framtid är så viktig att vi ska kunna säga till dem som i dag
              går i nian eller i första årskursen på gymnasiet att vi är beredda
              att ta fram de pengar som behövs för att de ska få samma livschanser
              som de som i dag är 20 år har fått. Ni i Folkpartiet säger: Skattesänkningarna
              är så jätteviktiga att av er som är 15 år i dag, ni som har oturen
              att vara födda 1990 och 1991, får bara 35 % gå vidare till högskolan.
              Av era storasyskon kan däremot 45 % gå vidare.
            </seg>
            <seg n="c0a46af1">
              Jag tycker att det är en osjyst prioritering. Det vore intressant
              att höra Marie Wahlgrens försvar för varför sänkt förmögenhetsskatt
              är en viktigare prioritering än 16-, 17- och 18-åringarnas möjligheter
              att bygga sig en framtid med en högkvalitetsutbildning på högskolan.
            </seg>
            <seg n="d9c10b71">
              Marie Wahlgren nämnde också några utbildningar som har kvalitetsproblem.
              Vi kommer alltid att ha det. Vi måste ha exceptionellt noggranna
              rutiner för att hitta dem och se till att de utbildningarna stärks
              i sin kvalitet. Just nu pågår ett arbete med ekonomutbildningarna.
              Jag har tagit initiativ till en ny examensbeskrivning för civilekonomutbildningen
              och ett återinförande av den civilekonomutbildning som avskaffades
              1993 så att vi kan sätta moderna mål för utbildningen till vilka
              vi kan knyta en ambitiös utvärdering. Jag tror att det kommer
              att innebära en kvalitetsstimulans och en kvalitetsskärpning på
              ett utbildningsområde där det har varit lite problem.
            </seg>
          </u>
          <note type="speaker" n="7a0098cf">
            Anf. 20 MARIE WAHLGREN (fp):
          </note>
          <u who="Q4990089" xml:id="i-01f93469d19de654-3" n="c491aee6">
            <seg n="71150747">
              Herr talman! Folkpartiet förflyttar resurser framför allt från
              platser till kvalitetssatsningar, och till viss del till ökad
              satsning på forskning och på Lärarhögskolan.
            </seg>
            <seg n="51a506a8">
              Jag tror att det är viktigt att studentpengen inte urholkas.
              Jag tror att det system som vi har i dag för att tilldela de högre
              studierna pengar har ett antal fel. Ett är att man har så stort
              fokus på examinationspremien. Det betyder tyvärr att kvaliteten
              riskeras, även om det inte är i så stor utsträckning. Jag ska
              undanhålla mig att syssla med svartmålning. Det finns en hög moralisk
              status bland de högre läroverken där man verkligen gör sitt bästa
              för att upprätthålla kvaliteten.
            </seg>
            <seg n="a967fecd">
              Men det är klart att när det blir ett jättefokus på utexamineringen
              kommer det att slinka igenom att man sänker kraven för att just
              få fler studenter examinerade.
            </seg>
            <seg n="9ef42988">
              Det andra problemet är att många utbildningar har för liten utbildningspeng.
              Det behövs resurser för utbildningen. Jag tror också att det behöver
              göras en fördelning mellan fördjupningskurserna. Det behövs alltså
              mer resurser till det som blir masterutbildningar kontra det som
              är två- och treåriga utbildningar. När man kommer upp på en högre
              kunskapsnivå behövs också en större lärartäthet och större anknytning
              till forskning.
            </seg>
          </u>
          <note type="speaker" n="c7d7c9c0">
            Anf. 21 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-10" n="16b51ad9">
            <seg n="25d0e0ae">
              Herr talman! Marie Wahlgren tar upp många aspekter som jag i
              och för sig kan sympatisera med men som det i första hand ligger
              på lärosätena själva att prioritera inom det vida budgetansvar
              som de har. En del av det har jag sympati för.
            </seg>
            <seg n="756a14ec">
              Men det viktiga för mig är den fortsatta diskussionen som vi
              har haft om hur mycket pengar som grundutbildningen på högskolan
              ska ha. Forskningen diskuterade vi för en stund sedan.
            </seg>
            <seg n="152f54fe">
              Enligt alliansens gemensamma motion minskar pengarna till högskolan
              med 1 650 miljoner kronor i förhållande till de pengar som finns
              nu, motsvarande 17 000 studenter och kanske 2 000 lärare som i
              dag har månadslön på universitet och högskolor.
            </seg>
            <seg n="e17163fe">
              Jag träffar aldrig några borgerliga politiker som försvarar alliansens
              motion och alliansens politik. I går debatterade jag just den
              här frågan med en företrädare för Moderaterna. Han sade: Det där
              kan du inte ta på allvar. Det är inte vår motion, det är alliansens.
            </seg>
            <seg n="66ed1832">
              I dag debatterar jag med folkpartister som säger: Det där är
              inte vår politik, vi har den här politiken.
            </seg>
            <seg n="32c3eba5">
              Men ni har ju skrivit under en gemensam motion. Den är undertecknad
              av Lars Leijonborg. Där framgår att det handlar om minus 1 650
              miljoner kronor. Sedan är det några hundralappar i extrapengar
              till olika småsaker. Sedan har ni i de olika partierna olika åsikter
              om övriga saker. Såvitt jag har kunnat finna är det inget parti
              som lägger tillbaka tillnärmelsevis lika mycket till högskolan
              som man tar bort. Sedan säger ni att ni satsar på kvalitet. Vad
              ni gör är att satsa på skattesänkningar och låter högskolan och
              ungdomarna betala skattesänkningar. För er är utbildningen och
              högskolan en finansieringskälla, inget reformområde och inget
              område som man satsar på.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="5476c8cd">
            5 § Svar på interpellation 2005/06:362 om bonus till statliga
            vd:ar
          </note>
          <note type="speaker" n="dc3d0169">
            Anf. 22 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-11" n="6013fcb2">
            <seg n="1c2eecff">
              Herr talman! Per Bill har frågat mig vilka åtgärder jag avser
              att vidta med anledning av att gratifikationer delas ut.
            </seg>
            <seg n="0f761848">
              Bakgrunden till frågan är att Postens vd fått en gratifikation
              på 400 000 kr som belöning av styrelsen. Med gratifikation avses
              ersättning för redan utfört arbete som utgår utöver den ersättning
              som den anställde hade rätt till vid tidpunkten för arbetets utförande.
            </seg>
            <seg n="f8e80755">
              Postens styrelse beslutade under 2005 att dela ut en gratifikation
              till bolagets vd och ledning. Beslutet fattades eftersom styrelsen
              inte ville höja den fasta lönen för mycket men ändå ville lämna
              en engångsmässig ersättning för ett extraordinärt arbete under
              en kritisk period. Styrelsen beslutade att en gratifikation på
              400 000 kr skulle utbetalas till vd samt att vd fick mandat att
              fördela 800 000 kr till den övriga bolagsledningen.
            </seg>
            <seg n="1101d39b">
              I regeringens riktlinjer för anställningsvillkor och incitamentsprogram
              i statliga företag framgår det att löner och övriga förmåner till
              personer i företagsledningen i statligt ägda företag ska vara
              konkurrenskraftiga men inte löneledande i förhållande till jämförbara
              företag. Statliga företag bör undvika incitamentsprogram, och
              när de finns bör de omfatta all personal utom vd.
            </seg>
            <seg n="0a36552c">
              Dagens riktlinjer säger ingenting om gratifikationer. Regeringen
              anser dock att detta inte är en bra och tydlig form för ersättning,
              och detta bör således inte förekomma i statligt ägda bolag framöver.
              I 2005 års ägarpolicy, som är en del av den verksamhetsberättelse
              som nyligen lämnats till riksdagen, har regeringen uttalat att
              gratifikationer till ledande befattningshavare inte ska förekomma.
            </seg>
          </u>
          <note type="speaker" n="d3e467dd">
            Anf. 23 PER BILL (m):
          </note>
          <u who="Q5575977" xml:id="i-ac6c60977d927691-0" n="0c7172ed">
            <seg n="8863cf51">
              Herr talman! Tack för svaret. Det tog lång tid, men det var nog
              bra att det tog lång tid. Det gjorde att det fanns möjligheter
              att skriva om direktiven för de statliga bolagen, så att även
              gratifikationer nu är uteslutna, och det är utmärkt bra. Då är
              vi åter tillbaka till en samsyn när det gäller att det ska vara
              fasta löner.
            </seg>
            <seg n="61dc40f1">
              Jag tycker ändå att det är värt att gå tillbaka lite grann i
              historien och titta på vad som har hänt. Vi har en vd för Posten
              som har 4,9 miljoner kronor i fast lön. Sedan bestämmer sig styrelsen
              för att de som sitter i ledningen har varit duktiga, och man vill
              dela ut 1,2 miljoner kronor, 400 000 kr i gratifikation till vd
              och ytterligare 800 000 kr som ska fördelas bland de övriga i
              företagsledningen. Det är sammanlagt ungefär sex årslöner för
              en dagisanställd. Detta är något som man i styrelsen bara kommer
              på att man ska dela ut av skattebetalarnas pengar.
            </seg>
            <seg n="e1ae715f">
              När jag lyssnade på Postens ordförande blev jag faktiskt lite
              oroad. Hon sade att detta inte är ett incitamentsprogram, att
              det inte är en rörlig lönedel och att det inte är något fel eftersom
              styrelsen har varit enig om detta och det är ett speciellt fall.
            </seg>
            <seg n="d4b6f571">
              Då hade jag förväntat mig att regeringen skulle gå ut ganska
              tydligt, såsom ministern nu har gjort. Men det gjorde man inte.
              Tvärtom var statssekreterare Sven-Eric Söder ute och sade att
              detta nog inte var förbjudet och att detta var en extraersättning
              som statliga bolagsledningar kunde få när de hade utfört ett bra
              jobb. Det var alltså väldigt vaga och otydliga reaktioner från
              regeringen.
            </seg>
            <seg n="897f1fec">
              Jag är glad över att vi är tydligare här i dag därför att jag
              tror att det är viktigt att de statliga bolagen föregår med gott
              exempel.
            </seg>
            <seg n="5610d08e">
              Som jag ser det är detta med gratifikationer bara ett sätt att
              vara kreativ med skattebetalarnas pengar och gå bakom ryggen på
              de ägare som faktiskt har varit ganska tydliga med att man ska
              ha fast lön för vd och för dem i ledningsgruppen. Enligt mitt
              sätt att se handlar detta mer om att Posten har tricksat och hittat
              ett kryphål i ägardirektiven.
            </seg>
            <seg n="b762fa88">
              Mot bakgrund av det vill jag ändå ställa några frågor, trots
              att jag har fått ett bra svar på att man nu ska upphöra med denna
              typ av kryphål och stänga till detta kryphål.
            </seg>
            <seg n="5a137a1e">
              För det första: Har näringsministern fullt förtroende för Postens
              styrelse efter gratifikationstricksandet? För det andra: Finns
              det andra statliga bolag som under de senaste åren har gjort liknande
              saker? För det tredje: Ser näringsministern något gott i denna
              historia, alltså Postens gratifikationsaffär?
            </seg>
          </u>
          <note type="speaker" n="62797f2d">
            Anf. 24 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-12" n="6013fcb2">
            <seg n="7572af3e">
              Herr talman! Regeringen bedriver en väldigt aktiv och tydlig
              ägarpolitik gentemot de statliga bolagen, som också resulterar
              i en förvaltning av de statliga bolagen som är mycket framgångsrik.
            </seg>
            <seg n="4fef897c">
              Flera av bolagen befinner sig på mycket hårt konkurrensutsatta
              marknader, inte minst Posten. Posten har ju ett krav från riksdagen
              och från regeringen att vara aktiv, på lika villkor för alla medborgare,
              med brev och försändelser till en maximal kostnad. Samtidigt möter
              de konkurrens i och med att det är fri etableringsrätt. Vem som
              helst kan ta godbitarna på den marknaden, så i storstäderna, i
              befolkningstäta områden, har vi flera privata aktörer. Därtill
              kommer en elektronisk och teknisk utveckling som gör att allt
              färre brev skickas. Det är sannerligen en avancerad uppgift att
              leda Posten och att lyckas vända resultatet på det sätt som man
              har gjort. Jag har fullt förtroende för Postens styrelse i dess
              arbete med detta.
            </seg>
            <seg n="747988b3">
              När det gäller ägarpolitik är det ju den socialdemokratiska regeringen
              som har stramat upp frågorna kring ersättning, i bjärt kontrast
              till hur den borgerliga regeringen agerade när man själv hade
              möjligheten att styra statliga bolag. I de riktlinjer som fanns
              från regeringen, vid den borgerliga regeringens tidpunkt, fanns
              det ju inga som helst stopp för bonusar, gratifikationer eller
              vilken ersättningsform man nu kunde hitta på. Det är ju den socialdemokratiska
              regeringen som kraftfullt har stramat upp detta. Jag menar att
              det var ett väldigt viktigt steg vi tog nu för bara någon månad
              sedan när vi för riksdagen också lade fram förslaget om att ytterligare
              strama upp ersättningsprinciperna, så att heller icke gratifikationer
              godtas.
            </seg>
            <seg n="fa08ce4a">
              Däremot måste man också vara beredd att försvara att det ibland,
              för att man ska kunna rekrytera bästa möjliga kraft till ett så
              svårt och ansvarsfullt uppdrag, kan innebära att lönerna blir
              högre än vad många i allmänheten tycker är rimligt. Det kommer
              också borgerliga företrädare att vara tvungna att försvara. Men
              jag tycker inte att det finns någon möjlighet för en borgerlig
              representant att sätta sig på den höga häst som säger att regeringen
              på något vis har varit släpphänt när det gäller detta, utan det
              är regeringen som har tagit initiativet till att strama upp.
            </seg>
            <seg n="d9932b40">
              Dessutom har vi skapat en debatt med övriga ägare i svenskt näringsliv
              om hur ersättning bör utformas. Jag är av den uppfattningen att
              man ska ha, som huvudprincip, en fast lön. Den fasta lönen bör
              vara tillräcklig för att man ska göra sitt allra yttersta när
              man leder ett bolag. Och jag menar att det är rimligt att utgå
              från att det är på det sättet.
            </seg>
            <seg n="ae855590">
              Jag är mycket tveksam till alla möjliga typer av konstruktioner,
              alltmer komplicerade, där man försöker skapa drivkrafter och incitament
              med olika typer av optionsprogram eller incitamentshöjande program.
              De blir ofta så komplicerade att jag tvivlar på att ens vd själv
              vet hur man ska agera för att maximera sin ersättning. Det är
              en mycket bättre metod att så långt som möjligt utgå från en fast
              ersättning, och där är ju de statliga bolagen i dag föregångare.
            </seg>
          </u>
          <note type="speaker" n="7fa71be4">
            Anf. 25 PER BILL (m):
          </note>
          <u who="Q5575977" xml:id="i-ac6c60977d927691-1" n="0c7172ed">
            <seg n="d7b45daa">
              Herr talman! Det har vuxit fram en samsyn om att de mycket höga
              rörliga delarna, som man har i vissa privata bolag, är tveksamma.
              Forskning har väldigt svårt att visa att det är ett särskilt klokt
              sätt att sätta lön. Just ur den synvinkeln och också med tanke
              på att det är skattebetalarnas pengar som vi har hand om är jag
              mycket nöjd över att det nu finns en stor samsyn om att vi i de
              statliga bolagen ska ha en fast lön och att den ska vara tydlig
              och transparent. Det här har vuxit fram under de senaste tio åren.
              Kreativiteten har ju varit ganska stor i näringslivet i allmänhet
              och tyvärr även i de statliga bolagen.
            </seg>
            <seg n="8466c9b6">
              Jag upptäckte naturligtvis att jag inte fick något svar på min
              sista fråga, om det fanns någonting gott i detta. Min gissning
              var att man möjligen skulle kunna säga att en sådan här engångsgratifikation
              skulle kunna vara någonting gott om det hade varit mycket små
              lönepåslag för Postens vd. Men jag har gått tillbaka och tittat
              på vad Postens vd har fått för påökning mellan 2004 och 2005,
              det vill säga samma tid som den här gratifikationen delades ut.
              Erik Olsson, vd på Posten, har höjt sin lön från 4,9 miljoner
              2004 till 5,5 miljoner kronor 2005. Det är 600 000 kr i påökning.
              Om jag räknar rätt i huvudet är det ungefär 12 % löneökning.
            </seg>
            <seg n="58716b5e">
              Man kan titta på Anitra Steen, Systembolagets vd. Hon har höjt
              sin lön från 1,9 miljoner 2004 till 2,1 miljoner. Det är också
              ett ganska stort fögderi. Hon har fått 9 % i lönelyft, eller 200
              000 kr. Postens vd har då fått 600 000 kr, eller 12 %. Då kan
              man fundera över om det är 1013 % rakt över. Nej, det är det inte
              alls.
            </seg>
            <seg n="118a4a64">
              Curt Bylund som är vd för Specialfastigheter har fått 0 i lönelyft.
              Han hade 1,4 miljoner 2004 och 1,4 miljoner 2005. Då börjar man
              faktiskt undra vad det är för någonting som gör att Posten och
              Systembolaget höjer lönerna med 12 respektive 9 %. Man delar ut
              ett par dagisårslöner i bonus, och sedan höjer man lönen med 12
              %. Är inte det ändå ganska förvånande? Då har man ju fått en gratifikation,
              det vill säga en rörlig del, och dessutom fått en riktigt bra
              löneökning.
            </seg>
            <seg n="9aacbb13">
              Min fråga blir därför: Är det rimligt att man har 12 respektive
              9 % i påökning på Posten och Systembolaget? Och min nästa fråga
              blir naturligtvis: Hur ser det ut i lönerevisionen 2006?
            </seg>
          </u>
          <note type="speaker" n="2bafc116">
            Anf. 26 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-13" n="6013fcb2">
            <seg n="8deb71e1">
              Herr talman! En första utgångspunkt är att lönesättningen i ett
              bolag är en väldigt viktig uppgift för styrelsen det tror jag
              är väldigt viktigt för Moderaterna att också tänka igenom. Börjar
              riksdagen och regeringen att agera så att man tar över lönesättningen
              förändrar man grunden för ett aktiebolags agerande. När Per Bill
              tänker efter tror jag inte att det är det som han önskar. Jag
              tror inte heller att hans parti önskar detta.
            </seg>
            <seg n="bcfe5223">
              Däremot är det väldigt viktigt att vi kan ha riktlinjer från
              regeringens sida som visar vilka strukturer som vi tycker är rimliga.
              En av de riktlinjerna är att statliga bolags vd:ar icke ska vara
              löneledande, utan de ska kännetecknas av större återhållsamhet
              än motsvarande bolags vd:ar i det privata näringslivet. Det finns
              intressant statistik att se på för Per Bill i den verksamhetsberättelse
              som regeringen har lämnat till riksdagen om de statliga bolagens
              utveckling. Det är väsentligt lägre lönenivåer i de statliga bolagens
              ledningsgrupper än vad det är i motsvarande bolag i det privata
              näringslivet, och det är gott.
            </seg>
            <seg n="7572025b">
              Dessutom vill vi inte ha en utveckling där ledande vd:ar i olika
              bolag driver på en löneutveckling i samhället som hotar den ekonomiska
              utvecklingen. Också där är det viktigt att styrelserna tar ett
              stort ansvar.
            </seg>
            <seg n="0b50e668">
              Postens styrelse har enligt officiella uppgifter gett Postens
              vd en höjning på 4,08 %, enligt de uppgifter som jag har tillgång
              till. Också där har vi en annan verklighetsbild än den som Per
              Bill redovisar.
            </seg>
            <seg n="a351fcfb">
              Jag menar att staten visar sig vara föregångare när det gäller
              att se till att vi har mer av fasta löner som grundprincip. Det
              handlar om att rensa undan bonussystem och gratifikationssystem
              för att i stället se till att utgångspunkten är en fast lön som
              man bör göra sitt bästa för. Naturligtvis måste den lönen vara
              konkurrenskraftig. Det är väldigt viktiga bolag. Man måste kunna
              rekrytera skickliga vd:ar, men de ska icke vara löneledande på
              marknaden. Detta har resulterat i en ordentlig upprensning i avtal
              och att vi också har väsentligt lägre löner för statliga vd:ar
              än vad man har i det privata näringslivet i övrigt.
            </seg>
            <seg n="cca73493">
              Moderaterna har sannerligen inte mycket att slå sig för bröstet
              för i detta. När de själva har haft möjlighet att skriva riktlinjer
              för statliga bolags vd:ar har det varit öppet för allehanda bonussystem
              och gratifikationer. Det har regeringen satt stopp för.
            </seg>
          </u>
          <note type="speaker" n="a0de753b">
            Anf. 27 PER BILL (m):
          </note>
          <u who="Q5575977" xml:id="i-ac6c60977d927691-2" n="0c7172ed">
            <seg n="7b8d2610">
              Herr talman! Vi får väl se vilka siffror som är korrekta, och
              om det är de från Tidningarnas Telegrambyrå som jag refererar
              till. Där finns en faktaruta för alla statliga vd:ars löner för
              år 2004 och 2005. Där läser jag: Erik Olsson, Posten, 5,5 miljoner
              år 2005 och 4,9 miljoner år 2004. Det finns ingen asterisk som
              gör att man här kan se att det till exempel skulle vara gratifikationen
              som ramlar ut som extralön. Men detta kan vi faktiskt ta reda
              på i efterhand.
            </seg>
            <seg n="d587fc2d">
              Jag är ändå glad över att vi nu är överens om att vi ska hålla
              oss till 100 % fast lön och att det ska vara öppet och transparent.
              Jag tror också att denna interpellationsdebatt gjorde att detta
              skrevs in i direktiven, eftersom det gick väldigt lång tid från
              det att jag ställde interpellationen till att jag i dag får svar.
            </seg>
            <seg n="06aae878">
              Därför tror jag också att det är många som lyssnar på debatten
              och läser den. De vill ha reda på: Vad är det som gäller? Det
              är viktigt om ministern skulle kunna ta upp den frågan i sista
              rundan, eftersom jag inte har någon mer talartid att diskutera
              detta.
            </seg>
            <seg n="41eca50a">
              Innebär detta att vi nu sätter stopp för alla typer av extra
              gratifikationer, rörliga bitar, extra pensionsförsäkringar, fria
              semesterresor, billigare lån och coolare tjänstebilar? Ska man
              se detta, vilket jag hoppas, som att vi nu ger en hederlig lön,
              öppet och transparent, och sedan har vi inga ytterligare gratifikationer
              som man måste läsa längst ned i årsredovisningen för att möjligen
              hitta?
            </seg>
          </u>
          <note type="speaker" n="2ae2501f">
            Anf. 28 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-14" n="6013fcb2">
            <seg n="703d6164">
              Herr talman! Det är roligt att kunna konstatera att Per Bill
              trampar efter regeringen när det gäller styrningen av de statliga
              bolagen. Det som har skett under senare år är en väsentlig uppstramning.
            </seg>
            <seg n="3d5417bb">
              Vi har riktlinjer som anger principerna för hur lönesättningen
              bör vara, utan att vi tar ifrån styrelserna den viktiga uppgiften
              att vara de som avgör nivåerna och förhandlar med vd. Det gäller
              att hitta just den ordentligt avvägda balansgången där vi är tydliga
              med vilken ägarpolitik vi har samtidigt som styrelserna har kvar
              sitt viktiga ansvar. Där har borgerliga regeringar sannerligen
              inte lyckats skapa sådana riktlinjer. Jag är glad att vi efterhand
              och varje gång vi tar ett nytt steg får ett klartecken från Moderaterna.
            </seg>
            <seg n="99fee39a">
              Vi ser också resultatet av detta. Det är en tydlig ägarstyrning
              och en god förvaltning som skapar välskötta statliga bolag som
              också skördar framgångar, även när de befinner sig på en mycket
              hårt konkurrensutsatt marknad som den som Posten befinner sig
              på. Posten har en ledning som sköter sitt uppdrag på ett sådant
              sätt att man har lyckats vända resultatet. Därmed kan man garantera
              posttjänster över hela landet.
            </seg>
            <seg n="d4347cc9">
              Vi ser det också i att vd:ar i statliga bolag har väsentligt
              mycket lägre ersättningsnivåer än motsvarigheten i det privata
              näringslivet. Vi ser att utan denna typ av bonussystem, som bland
              annat Moderaterna har varit tillskyndare av, går det faktiskt
              riktigt bra för de statliga bolagen. Det tror jag är ett memento
              också för det övriga näringslivet. Man ska så långt som möjligt
              avhålla sig från fiffiga typer av bonussystem. Det är heller inte,
              precis som Per Bill säger, det som forskningen visar fungerar.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="01208201">
            6 § Svar på interpellation 2005/06:369 om Vattenfall och konkurrensen
            på elmarknaden
          </note>
          <note type="speaker" n="9c3f728c">
            Anf. 29 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-15" n="6013fcb2">
            <seg n="a9e6e846">
              Herr talman! Per Westerberg har frågat mig vilka åtgärder jag
              avser att vidta med anledning av mina uttalanden om att Vattenfall
              bör gå i täten för att sporra konkurrens genom att erbjuda lägsta
              pris till konsumenterna, samt om jag gjort bedömningen att Vattenfall
              missbrukar sin dominerande ställning.
            </seg>
            <seg n="625f974d">
              Min övergripande uppfattning är att den svenska och nordiska
              elmarknaden är en relativt väl fungerande marknad men att det
              finns oroande tendenser i bland annat marknadskoncentrationen
              och konkurrensen. Regeringen följer noga denna utveckling. Regeringen
              har nyligen lagt fram ett antal förslag för att stärka konkurrensen
              på elmarknaden och avser att inom kort återkomma med ytterligare
              åtgärder för att förbättra marknaden.
            </seg>
            <seg n="8d63c16a">
              Som en aktiv och långsiktig ägare för jag en löpande dialog med
              Vattenfall och andra företag med statligt ägande kring aktuella
              frågor för företaget eller branschen. Priset på energimarknaden
              har varit en återkommande frågeställning som jag diskuterat med
              Vattenfall.
            </seg>
            <seg n="d3e7c5e0">
              Vattenfall har varit en ledande aktör på marknaden när det gäller
              att förbättra kundernas ställning. I Sverige var Vattenfall först
              i branschen med avbrottsgarantier och att inte kräva betalning
              för skulder äldre än ett år i egna nät. Dessa initiativ har sedan
              lett till att övriga branschen oftast följt efter. Det har också
              inneburit att Vattenfall har vunnit nya kunder. Därför har vi
              vid dessa samtal även diskuterat möjligheten att Vattenfall, på
              ett affärsmässigt sätt, ska kunna pressa priserna till privatkunderna.
              Förhoppningen är att det leder till ett stärkt varumärke, en bättre
              marknadsposition för Vattenfall och en lägre elräkning för många
              kunder. Bland annat som ett resultat av dessa diskussioner presenterade
              därför Vattenfall sin lägsta-pris-garanti på bolagsstämman den
              27 april.
            </seg>
            <seg n="04d7c061">
              Det är ägarens roll att sätta de övergripande målen medan de
              operativa frågeställningarna är lednings och styrelses ansvar.
              Vattenfall ska enligt tidigare riksdagsbeslut bedriva sin verksamhet
              på marknadsmässiga villkor och uppfylla marknadsmässiga avkastningskrav.
              Frågor om missbruk av dominerande ställning är såvitt avser svenska
              förhållanden upp till Konkurrensverket och domstolarna att bedöma,
              ifall dessa finner anledning till det. Jag utgår från att verksamheten
              bedrivs inom gällande lagstiftning på området och förutsätter
              också att de konkreta initiativ som bolaget nu planerar prövas
              av bolaget ur en konkurrensrättslig synvinkel.
            </seg>
          </u>
          <note type="speaker" n="19117ed0">
            Anf. 30 Förste vice talman PER WESTERBERG (m):
          </note>
          <u who="per_westerberg_1_vice_talman" xml:id="i-c4d5478629a6dc5e-0" n="bc342157">
            <seg n="38a68768">
              Herr talman! Först ska jag tacka statsrådet för svaret på frågan,
              även om det även i detta sammanhang har dröjt rätt lång tid sedan
              frågan ställdes i april månad.
            </seg>
            <seg n="f11691bd">
              Det är väl ingen tvekan om att elmarknaden är en komplex och
              ganska besvärlig marknad. Vi har haft en situation där lite slängigt
              uttryckt ungefär en tredjedel av priset har varit själva råkraftspriset,
              en tredjedel har varit distributionskostnaderna och en tredjedel
              skatt.
            </seg>
            <seg n="e07684c7">
              När det gäller råkraften finns en konkurrens mellan ett antal
              aktörer. Men den kanske inte alltid är den allra bästa. Det är
              ganska få aktörer, och det är dessutom begränsade möjligheter
              till export och import av råkraft. Distributionen är av naturliga
              skäl lokala monopol, och skatten är ju skatt. Det är alltså en
              tredjedel man har någon form av konkurrens om.
            </seg>
            <seg n="1010039c">
              Det interpellationen tar upp är att staten äger den dominerande
              aktören på råkraftsmarknaden i form av Vattenfall. Det är ett
              enligt min mening välskött bolag som har agerat mycket framgångsrikt
              och utnyttjat sin unika kompetens och även förmåga att agera på
              en avreglerad marknad i Sverige för att expandera utomlands på
              ett förtjänstfullt sätt.
            </seg>
            <seg n="4b635283">
              Det jag tar upp i interpellationen är dock hur man styr bolag
              respektive funktionen på marknaden. Jag tar upp den artikel i
              Dagens Nyheter där statsrådet vill att Vattenfall ska bli prispressare
              på el. Han gör det före bolagsstämman, där Vattenfall själv tar
              ett initiativ. Det reser ett antal frågor i detta sammanhang.
            </seg>
            <seg n="3e00824d">
              Den första frågan gäller bolagsstyrningen. Enligt aktiebolagslagen
              avlämnar ägarna egentligen bolaget till förvaltning av styrelserna
              mellan stämmorna. Det är därmed styrelsen som styr bolaget mellan
              stämmorna. Ägarna går in med ägardirektiv om de vill göra särskilda
              saker. Det kan exempelvis gälla vd-löner, som diskuterades i förra
              interpellationsdebatten, eller prissättningen.
            </seg>
            <seg n="56450260">
              Däremellan ska inte ägaren intervenera. Det är samma sak som
              ministerstyredebatten. Man kan säga att ägardirektiven har en
              parallell i regleringsbreven när det gäller de statliga myndigheterna.
            </seg>
            <seg n="a102d64c">
              Den andra punkten i sammanhanget är konkurrensen på elmarknaden.
              Det har funnits produktionsbegränsningar, som statsrådet säkert
              är uppmärksam på, i avsikt att få upp priset. Det har ansetts
              vara marknadsmässigt riktigt, och det är möjligt att det har varit
              det. Men det väcker ändå ett antal frågor.
            </seg>
            <seg n="d028f095">
              Samägandet inom kraftbranschen av ett antal produktionsanläggningar
              gör att vad en gör gör också alla andra beroende på att man samäger
              en hel del fallrättigheter respektive kärnkraftverk. Det är lätt
              att tänka sig att om Volvo och Saab hade haft samma produktionsanläggningar
              och gjort samma sorts bilar men ändå skulle vara knivskarpa konkurrenter
              så hade det av naturliga skäl blivit begränsningar i konkurrensen.
            </seg>
            <seg n="4511029d">
              Därför tycker jag att det finns skäl att ställa frågor till statsrådet.
            </seg>
            <seg n="2f0a3fbb">
              För det första: Hur ser statsrådet på själva bolagsstyrningen?
              Jag förstår att man för samtal med bolaget, i synnerhet med styrelseordföranden.
              Men hur ska direktiven vara? Är det bolagets styrelse som styr?
              Och hur avser statsrådet att styra via ägardirektiv?
            </seg>
            <seg n="f28022fc">
              För det andra: Avser statsrådet att göra någonting för att renodla
              ägandet och därmed skärpa konkurrensen när det gäller kraftproduktionsanläggningarna
              och kanske även vidta andra åtgärder i syfte att stärka konkurrenssituationen
              på elmarknaden?
            </seg>
          </u>
          <note type="speaker" n="8ddbf931">
            Anf. 31 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-16" n="6013fcb2">
            <seg n="962d4b03">
              Herr talman! Vattenfall är ett viktigt statligt innehav och ett
              viktigt bolag för Sverige. Vi ser det också som strategiskt viktigt
              att ha ett långsiktigt statligt ägande av Vattenfall. Vi har under
              många år haft olika uppfattningar om det, men jag bedömer det
              som ett mycket viktigt ägarinnehav för staten.
            </seg>
            <seg n="f5233b1f">
              Vattenfall agerar naturligtvis i dag på en marknad. Det är en
              marknad med brister. Det är minister Mona Sahlin som arbetar med
              strukturen för den marknaden. Det är ändå kanske den mest välfungerande
              marknad som vi kan se globalt på elsidan. I dag har man ungefär
              20 % av produktionen av råkraft på den nordiska marknaden. Produktionen
              av råkraft och försäljning av den är en nordisk marknad i dag.
            </seg>
            <seg n="58eacda1">
              När det gäller själva elhandeln till privatkonsumenter har Vattenfall
              på den svenska marknaden ca 13 % av denna privatmarknad. Det är
              en väsentligt lägre andel än vad de flesta tror, enligt min bedömning.
              Det innebär att det också finns andra aktörer på denna marknad.
            </seg>
            <seg n="a371f2fe">
              Riksdagen har skickat med regeringen ett antal viktiga ställningstaganden
              kring Vattenfall. Ett sådant är att Vattenfall ska agera marknadsmässigt
              och vara värdeskapande. Det är klart att det är en viktig utgångspunkt
              i min ständigt pågående dialog med styrelsens ordförande om Vattenfalls
              utveckling.
            </seg>
            <seg n="1384751e">
              Det innebär att också kundvänlighet är en viktig fråga för ägaren
              i meningen att till detta är kopplat om Vattenfall har en god
              utveckling eller inte. Självfallet tar jag upp den typen av frågor
              som ägarens representant i en dialog med Vattenfalls ordförande.
              Sedan är det alldeles glasklart att det är styrelsen som bestämmer
              i de överväganden som ska göras och de beslut som ska fattas.
              Så måste det vara i ett aktiebolag.
            </seg>
            <seg n="0def712f">
              Ett annat viktigt medskick från riksdagen är att Vattenfall ska
              vara ledande när det gäller produktion av förnybar energi. Också
              det kräver en aktiv ägarstyrning. Vi har valt att göra på så sätt
              att vi har ändrat i bolagsordningen för Vattenfall förra årets
              bolagsstämma för att ta in just detta viktiga perspektiv som riksdagen
              har skickat med. För mig som representant för ägaren är det mycket
              viktigt att sedan kontinuerligt tillsammans med styrelsens ordförande
              följa upp detta: Vad gör nu Vattenfall för att uppfylla detta
              krav från ägaren och riksdagen?
            </seg>
            <seg n="eee77fcf">
              Så bör det fungera. Vi bör vara aktiva i vår ägarstyrning av
              ett sådant viktigt bolag för folkhushållet och för Sveriges utveckling.
              Självfallet ska vi också ha respekt för styrelsens roll i detta.
              Där har vi mycket tydliga och klara rågångar.
            </seg>
          </u>
          <note type="speaker" n="07d9e4ac">
            Anf. 32 Förste vice talman PER WESTERBERG (m):
          </note>
          <u who="per_westerberg_1_vice_talman" xml:id="i-c4d5478629a6dc5e-1" n="bc342157">
            <seg n="1ce8f5ef">
              Herr talman! Det handlar först om styrelsen. Jag har här ett
              pressklipp från DN där statsrådet går före styrelsen och bolagsstämman
              i ett uttalande om att man ska vara prisledare när det gäller
              lägsta pris till konsument. Tycker statsrådet att det är ett bra
              uttalande?
            </seg>
            <seg n="e7b5ac0b">
              Från min utgångspunkt har regeringen och Sveriges representanter
              avträtt bolag till förvaltning till styrelsen mellan bolagsstämmorna.
              Detta var ett mycket olyckligt uttalande som inte borde ha förekommit.
              Det är i så fall ett ägardirektiv som ska lämnas på en bolagsstämma
              att ägaren har bestämt att man ska agera på ett visst sätt enligt
              vissa ramar.
            </seg>
            <seg n="3da0a354">
              Den andra delen har jag inte riktigt fått svar på. Det gäller
              att få en bättre konkurrens på marknaden. På alla marknader tror
              jag att det är olyckligt om huvudkonkurrenterna har samma fabriker
              eller rättare sagt är delägare i varandras fabriker. Så är det
              i stor utsträckning när det gäller elmarknaden. Man äger andelar
              i sina olika kraftstationer eller kärnkraftverk. Om en minskar
              produktionen minskar därmed alla produktionen, och man får en
              försämrad konkurrens. Detta har jag inte fått svar på.
            </seg>
            <seg n="ffaa088f">
              Det finns ytterligare en fråga, som gäller distributionen av
              elen. Där råder inte heller världens bästa konkurrens. Självfallet
              handlar det om lokala monopol i distribution av el, men man måste
              ändå kunna konstatera att i distribution av el går det att ha
              jämförande konkurrens. Det finns ett antal länder som ändå har
              försökt åstadkomma en jämförande konkurrens mellan lokala monopol
              enligt ett index. På det sättet har man skärpt konsumentintresset
              för att hålla effektiva ledningar till lägre pris. Man har belönats
              genom större möjlighet till utdelningar när man har skött sig
              väl och inte fått någon möjlighet till utdelningar om man inte
              har skött sig väl.
            </seg>
          </u>
          <note type="speaker" n="6e7e7402">
            Anf. 33 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-17" n="6013fcb2">
            <seg n="6955d3aa">
              Herr talman! Det överraskar mig att Moderaternas representant
              så engagerat försvarar höga elpriser. Jag har som uppdrag från
              riksdagen och som regeringens representant när det gäller ägandet
              av Vattenfall naturligtvis en viktig uppgift att i ständig dialog
              med bolaget diskutera hur man utvecklar sin verksamhet och därmed
              skapar värde för ägaren. I detta ligger att vara kundvänlig. Vi
              har under många år drivit frågor om att man kanske bör kunna fortsätta
              ta steg för att öka kundvänligheten. Det tycker jag är en viktig
              uppgift för en ägare.
            </seg>
            <seg n="a8d077a9">
              Vi kan inte kräva prissättning av ett statligt bolag på det ena
              eller andra sättet. Det avgör bolagets ledning och styrelse. Men
              självfallet har vi som representanter och företrädare för folket
              och ägare till bolaget anledning att ställa frågor och föra en
              dialog.
            </seg>
            <seg n="c02ee09f">
              Det samlade ägandet är inte en fråga som jag som representerar
              ägandet i Vattenfall bör diskutera i det här sammanhanget. Det
              är en fråga om reglering av elmarknaden. Här finns flera olika
              bolag tyska Eon, finska Fortum och svenska Vattenfall. Det är
              inte alls ovanligt att den typen av stora energiproducerande anläggningar
              ägs av flera parter. Men den frågan bör snarare diskuteras när
              det gäller struktureringen av elmarknaden.
            </seg>
          </u>
          <note type="speaker" n="be959388">
            Anf. 34 Förste vice talman PER WESTERBERG (m):
          </note>
          <u who="per_westerberg_1_vice_talman" xml:id="i-c4d5478629a6dc5e-2" n="bc342157">
            <seg n="c9f180cd">
              Herr talman! Självfallet vill vi ha låga elpriser. Det är väl
              snarare så att det i regeringsunderlaget finns anledning att fundera
              på detta. Åtminstone ett av partierna där, Miljöpartiet, har ju
              eftersträvat högre priser för att göra det lönsamt med alternativa
              energikällor.
            </seg>
            <seg n="63f90aad">
              Vad vi försöker säga med att man ska ha mer helägda produktionsanläggningar
              är att man skärper konkurrensen, får ned elpriserna och renodlar
              det hela. Det kan Vattenfall och ägaren för Vattenfall, som representeras
              av statsrådet, tillse genom att Vattenfall agerar på ett sätt
              där man inte är intrasslad i en väldig massa samägande.
            </seg>
            <seg n="f4e4269e">
              Den andra punkten ligger kvar för mig; det behöver göras någonting
              även när det gäller eldistributionen, där även Vattenfall är en
              stor aktör.
            </seg>
            <seg n="f6db943e">
              Den tredje punkten är att jag tycker att det var ett olyckligt
              uttalande av Thomas Östros att föregå bolagsstämman och styrelsen
              i kravet på hur man ska agera på prismarknaden. Jag skulle ha
              stor respekt för om statsrådet hade velat lägga fram ett ägardirektiv
              i den riktningen. Det skulle jag stödja.
            </seg>
          </u>
          <note type="speaker" n="97cf954f">
            Anf. 35 Näringsminister THOMAS ÖSTROS (s):
          </note>
          <u who="Q3297193" xml:id="i-686ab4d2435acbf9-0" n="6013fcb2" next="i-09ba132f19154c97-0">
            <seg n="bc7522c5">
              Herr talman! Det blir tydligt av dagens debatt att om Moderaterna
              skulle hamna i regeringsställning och därmed också få ansvar för
              statliga bolag skulle man inte föra en dialog med bolaget om att
              bli mer kundvänligt och därmed skapa det värde som riksdagen har
              satt som mål för Vattenfalls ägande. Det kommer vi att fortsätta
              att göra, självfallet med respekt för aktiebolagslagen och styrelsens
              ställning. Det är styrelsen och ledningen som fattar besluten.
              Men vi som representanter för ägarna ska naturligtvis kunna föra
              en sådan dialog med ett så viktigt och fint statligt ägt bolag
              som Vattenfall.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="531d71bb">
            Ajournering
          </note>
          <note n="32199d1f">
            Kammaren beslutade kl. 13.59 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <u who="Q3297193" xml:id="i-09ba132f19154c97-0" n="6013fcb2" prev="i-686ab4d2435acbf9-0">
            <seg n="c6571939">
              Återupptagna förhandlingar
            </seg>
            <seg n="b0e2381f">
              Då har det blivit dags för veckans, och årets sista, frågestund.
              Utbildnings- och kulturminister Leif Pagrotsky svarar, förutom
              för sina egna ämnesområden, för alla allmänpolitiska frågor. Dessutom
              företräder statsrådet Lena Sommestad, socialminister Berit Andnor,
              statsrådet Sven-Erik Österberg och statsrådet Ibrahim Baylan regeringen.
            </seg>
            <seg n="a9341510">
              Gymnasieskolan
            </seg>
          </u>
          <note n="a361f933">
            Förhandlingarna återupptogs kl. 14.00.
          </note>
          <note n="4e4ab7f7">
            7 § Frågestund
          </note>
          <note n="71fb4fd0">
            Anf. 36 TALMANNEN:
          </note>
          <note type="speaker" n="1c49920b">
            Anf. 37 SOFIA LARSEN (c):
          </note>
          <u who="Q4960997" xml:id="i-5b1f89340ad2af51-0" n="576f7bc1">
            <seg n="da37867a">
              Herr talman! Jag vill ställa min fråga till skolministern. En
              av tre elever som lämnar gymnasieskolan har inte slutbetyg med
              sig. Det innebär att alldeles för många elever hamnar i utanförskap
              och arbetslöshet efter gymnasietiden. Tyvärr är det här ett resultat
              av Socialdemokraternas gymnasiepolitik och skolpolitik. Vi i Centerpartiet
              och Allians för Sverige ser en helt annan väg. Vi vill stärka
              grundskolan och se till att vi får en gymnasieskola som det finns
              möjlighet att vidareutbilda sig efter, men där man även kan få
              en utbildning som leder till jobb.
            </seg>
            <seg n="56eefedc">
              Jag skulle vilja fråga skolministern varför han och Socialdemokraterna
              så instinktivt vägrar att inse att vi behöver förändra gymnasieskolan
              så att vi får ett gymnasium som kan leda till jobb och inte till
              utanförskap.
            </seg>
          </u>
          <note type="speaker" n="3f3f2449">
            Anf. 38 Statsrådet IBRAHIM BAYLAN (s):
          </note>
          <u who="Q3055916" xml:id="i-cd8f18deee776eed-18" n="11ce84e5">
            <seg n="7e18b11c">
              Herr talman! Det är inte en riktig bild att en tredjedel av eleverna
              hoppar av gymnasieskolan. Tvärtom har vi de senaste tio åren sett
              en fördubbling av antalet elever i gymnasieskolan som genomför
              en treårig gymnasieutbildning.
            </seg>
            <seg n="2f4f4d88">
              Dessutom innehåller ett gymnasiebetyg i dag i snitt 31 olika
              kurser som man har betyg i. Om man är försenad med en kurs innebär
              det att man hamnar i den här statistiken. Det är klart att det
              är stor skillnad mellan dem som har Godkänd eller till och med
              Väl godkänd i 30 av 31 kurser och de 810 % som hoppar av på riktigt
              från gymnasieskolan.
            </seg>
            <seg n="accbe23d">
              Vi har kommit väldigt långt när det gäller den svenska gymnasieskolan,
              men det återstår också en hel del att göra. Jag kan konstatera
              att den gymnasieskola vi har i dag är resultatet av bland annat
              ett samarbete mellan socialdemokrater och centerpartister. Det
              var alltså en blocköverskridande överenskommelse. Vi behöver göra
              mer, däribland införandet av en ny lärlingsutbildning för att
              se till att ännu fler elever klarar av en treårig gymnasieutbildning.
              Det är viktigt.
            </seg>
          </u>
          <note type="speaker" n="f482ede9">
            Anf. 39 SOFIA LARSEN (c):
          </note>
          <u who="Q4960997" xml:id="i-5b1f89340ad2af51-1" n="576f7bc1">
            <seg n="c3d7214d">
              Herr talman! Det finns en stor skillnad mellan oss i Centerpartiet
              och Socialdemokraterna. Vi vägrar nämligen att sätta oss med armarna
              i kors och bara se på hur utanförskapet för unga ökar. Vi säger:
              Satsa självfallet på grundskolan! Men vi måste också få en gymnasieskola
              där man kan gå ett studieförberedande program, ett yrkesförberedande
              program och också ett lärlingsprogram så att man kan gå ut gymnasieskolan
              och få ett jobb.
            </seg>
            <seg n="2e985c41">
              Det är skillnaden mellan oss i Centerpartiet och Allians för
              Sverige och Socialdemokraterna och skolministern som rycker på
              axlarna och säger: Ja, men det ser inte så farligt ut ändå.
            </seg>
            <seg n="7608ba19">
              Jag skulle vilja se skolministern stå ansikte mot ansikte med
              alla de ungdomar som tyvärr hamnar i utanförskap i dag. Varför
              vägrar Socialdemokraterna att se till att vi får en annan gymnasieskola
              värd namnet och värd eleverna och deras jobb?
            </seg>
          </u>
          <note type="speaker" n="cfeb6c4e">
            Anf. 40 Statsrådet IBRAHIM BAYLAN (s):
          </note>
          <u who="Q3055916" xml:id="i-cd8f18deee776eed-19" n="11ce84e5">
            <seg n="a6da7dca">
              Herr talman! Som Sofia Larsen mycket väl känner till har regeringen
              tagit initiativ till, och också fått riksdagens stöd för, att
              reformera hela gymnasieskolan. Där ingår det just ett nytt lärlingsprogram
              som ska vara ett valbart alternativ efter nionde årskursen.
            </seg>
            <seg n="3c93e7d1">
              Vi har höga ambitioner för gymnasieskolan. Det ska vara treåriga
              utbildningar. Vi ska se till att reformera den så att ytterligare
              elever fullföljer gymnasieskolan. Det är viktigt, inte minst när
              det handlar om konkurrenskraften på arbetsmarknaden.
            </seg>
            <seg n="3de52b5e">
              Jag kan bara beklaga att Centerpartiet, som ju tidigare har ställt
              sig bakom att vi ska ha höga ambitioner för alla på gymnasieskolan,
              nu har anslutit sig till, eller kanske till och med blivit överkörda
              av, högeralliansen där man nu vill backa tillbaka och återigen
              ställa lägre krav på de elever som går på de yrkesförberedande
              programmen. De ska inte behöva kunna läsa, skriva och prata engelska
              på ett bra sätt. Det är inte bra. Jag tror att det är en politik
              för det som har varit. Ska vi möta framtiden med större krav på
              kunskap och kompetens gäller det att höja ambitionen och utveckla
              och inte göra som högeralliansen, där Centern ingår, vill och
              avveckla de treåriga gymnasieutbildningarna.
            </seg>
            <seg n="1d990916">
              Föräldraförsäkringen
            </seg>
          </u>
          <note type="speaker" n="ea859308">
            Anf. 41 MARIA LARSSON (kd):
          </note>
          <u who="Q447542" xml:id="i-0729fcffcb0e5f61-0" n="37c13ac5">
            <seg n="5710b1d2">
              Herr talman! Jag har en fråga till familjeminister Berit Andnor.
              Valmanifesten börjar ju uppenbara sig nu. Vi har sett att till
              exempel Vänstern prioriterar en föräldraförsäkring som är tvångsdelad
              rätt av. De vill ha en fifty-fifty-delning. Miljöpartiet talar
              om en tredelad föräldraförsäkring. Inom socialdemokratin har denna
              fråga också diskuterats och debatterats på en kongress. Beslutet
              var där att man skulle ha en större del av försäkringen knuten
              till respektive förälder.
            </seg>
            <seg n="e28f14ff">
              Jag tycker att det vore ett bra tillfälle för Berit Andnor i
              dag att ge väljarna besked om hur föräldraförsäkringen ytterligare
              kommer att tvångsdelas om det mot alla odds skulle bli en fortsatt
              vänsterregering. I vilken utsträckning kommer det att ske? Väljarna
              behöver ett besked på den här punkten.
            </seg>
          </u>
          <note type="speaker" n="497760eb">
            Anf. 42 Socialminister BERIT ANDNOR (s):
          </note>
          <u who="Q4891887" xml:id="i-cd8f18deee776eed-20" n="93c4520c">
            <seg n="91f9f451">
              Herr talman! Sverige har världens mest generösa och bästa föräldraförsäkring,
              både i längd och i kvalitet. Det innebär att vi har 16 månader,
              13 av dem med inkomstbortfall, stor flexibilitet och en stor uppställning
              hos Sveriges barnfamiljer kring vår föräldraförsäkring.
            </seg>
            <seg n="7899ae25">
              Detta står i bjärt kontrast till den borgerliga alliansens diverse
              förslag på det familjepolitiska området. En av Maria Larssons
              allianspartner, Moderaterna, föreslår att föräldraförsäkringen
              ska kortas till tolv månader och ersättningsnivån sänkas. Vi socialdemokrater
              vill ha en bra föräldraförsäkring som är generös och flexibel.
              Med detta tillsammans med en välutbyggd barnomsorg av bra kvalitet
              för alla barn och höga barnbidrag har vi en god grund för att
              ge barnfamiljerna en valfrihet värd namnet och en trygghet för
              barnen.
            </seg>
          </u>
          <note type="speaker" n="958041b8">
            Anf. 43 MARIA LARSSON (kd):
          </note>
          <u who="Q447542" xml:id="i-0729fcffcb0e5f61-1" n="37c13ac5">
            <seg n="8083f5de">
              Herr talman! Det är ganska uppenbart att det här är en känslig
              fråga. Jag fick inget som helst svar på den fråga jag ställde
              jag fick en utläggning om föräldraförsäkringens alla fördelar,
              som jag kan hålla med om. Jag vill dessutom ha en valfrihet för
              föräldrarna utifrån den utgångspunkt som vi kristdemokrater har:
              Barn är olika och familjers situationer är olika.
            </seg>
            <seg n="c168e937">
              Jag tycker att det är förfärande att den utredare, Karl-Petter
              Thorvaldsson, som har tittat på det här säger: Om vi tvångsdelar
              lite mer kan det bli så att barn får längre dagar på dagis eller
              får börja tidigare, men det får man ta.
            </seg>
            <seg n="c51c241e">
              Det är uppenbarligen också inställningen från Berit Andnor och
              Socialdemokraterna. Man vågar inte ge ett besked till väljarna.
            </seg>
            <seg n="9e85f03e">
              Det är uppenbart att stödpartierna kommer att driva den här frågan
              i valrörelsen, och vi har sett att de har varit framgångsrika
              tidigare med trängselskatter och friår. Jag tycker att det är
              ohederligt mot de 80 % av väljarna som tycker att föräldraförsäkringen
              inte ska tvångsdelas mera. Ge ett besked! Det finns en replik
              kvar för att göra det.
            </seg>
          </u>
          <note type="speaker" n="515df69c">
            Anf. 44 Socialminister BERIT ANDNOR (s):
          </note>
          <u who="Q4891887" xml:id="i-cd8f18deee776eed-21" n="93c4520c">
            <seg n="ef42acbe">
              Herr talman! Vi socialdemokrater vill ha och fortsätta ha en
              generös föräldraförsäkring som är flexibel med 13 månader som
              bygger på inkomstbortfall och tre månader därutöver.
            </seg>
            <seg n="09f8a820">
              Maria Larsson tänker sig och har ett samarbete med Moderaterna,
              som föreslår en förkortning av föräldraförsäkringen med fyra månader
              och dessutom en lägre ersättningsnivå.
            </seg>
            <seg n="e1b03107">
              Vi socialdemokrater har inga planer på att göra någon ytterligare
              kvotering inom föräldraförsäkringens ram. Däremot höjer vi nu
              taket i föräldraförsäkringen från den 1 juli i år för att göra
              det möjligt för fler föräldrar att göra de val man vill göra,
              så att man får en möjlighet att utnyttja föräldraförsäkringen
              utifrån den enskilda familjens situation.
            </seg>
            <seg n="96c7857a">
              En generös, flexibel föräldraförsäkring och en väl utbyggd barnomsorg
              är det som är grunden för socialdemokratisk familjepolitik. Vi
              står fast vid den linjen, och vi kommer att fortsätta arbeta utifrån
              detta. Om detta finns ingen tvekan, och ingen barnfamilj behöver
              känna sig frågande inför den socialdemokratiska linjen.
            </seg>
            <seg n="91563181">
              Administrativa kostnader vid stöd till forskning
            </seg>
          </u>
          <note type="speaker" n="5dca38d5">
            Anf. 45 SUSANNE EBERSTEIN (s):
          </note>
          <u who="Q3370127" xml:id="i-e3ddcb2936a9730c-0" n="26802586">
            <seg n="86624b5f">
              Herr talman! Jag har en fråga till forskningsministern. I dag
              betalar ideella forskningsstödjande organisationer samma administrationspåslag,
              det vill säga overheadkostnader, när man stöder forskning vid
              våra universitet som när vinstdrivande företag köper forskning
              där. I dag är det totala påslaget ungefär 40 %. Det består av
              bland annat lokalkostnader, administrationspåslag och så vidare.
            </seg>
            <seg n="efebd9d5">
              Tycker ministern att påslaget är lagom stort? Framför allt gäller
              min fråga att det är lika stort för ideella organisationer, som
              ju får sina pengar från gåvor och testamenten, som för till exempel
              läkemedelsbolagen som, när de köper forskning vid universiteten,
              sedan kan kommersialisera resultaten.
            </seg>
          </u>
          <note type="speaker" n="1837a530">
            Anf. 46 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-22" n="16b51ad9">
            <seg n="4e4e2521">
              Herr talman! Först vill jag säga att den här delen av forskningsfinansiering
              i Sverige är väldigt viktig för forskningsverksamheten. Även om
              den beloppsmässigt sett inte är så dominerande är det ett väldigt
              starkt uttryck för engagemang, och detta adderar till de stora
              statliga forskningsresurserna väldigt viktiga extra medel som
              är välkomna och behövs.
            </seg>
            <seg n="0529ab52">
              De pengar som det här handlar om är den del av forskningens kostnader
              som är gemensamma på lärosätena, för forskningen nödvändiga kostnader
              som bibliotek, datorer och någonstans att sitta. Det är ingen
              slump att Cancerfonden, Hjärt-Lungfonden, Wallenbergstiftelsen
              och andra väljer att stödja sådan forskning som bedrivs just vid
              universiteten och högskolorna och inte på vilket som helst kontor
              på stan. Det är ju just för att de här gemensamma verksamheterna
              har så stor betydelse för forskningen.
            </seg>
            <seg n="05f642d0">
              Att separera detta mellan olika bidragsgivare är jag inte säker
              på vore möjligt med hänsyn till att kostnaden baseras på varje
              lärosätes bedömning av kostnadsnivån.
            </seg>
          </u>
          <note type="speaker" n="f7c00b9c">
            Anf. 47 SUSANNE EBERSTEIN (s):
          </note>
          <u who="Q3370127" xml:id="i-e3ddcb2936a9730c-1" n="26802586">
            <seg n="68ad0e23">
              Herr talman! Jag håller med ministern om att det här naturligtvis
              är hemskt viktig forskning. Problemet är ju att när människor
              ger sina pengar till exempelvis Cancerfonden eller liknande så
              kanske de inte räknar med att 40 % ska gå till detta. Det är därför
              jag funderar över just storleken på overheadkostnaderna. Jag håller
              med ministern om att det är självklart att den som köper forskning
              det gör ju också bidragsgivare måste betala för det som skattebetalarna
              i övrigt betalar för vid universiteten. Men jag tänker alltså
              på just storleken och om man tänker titta över den eller göra
              någonting åt detta.
            </seg>
          </u>
          <note type="speaker" n="b4ae60aa">
            Anf. 48 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-686ab4d2435acbf9-1" n="16b51ad9" next="i-09ba132f19154c97-1">
            <seg n="b4e76781">
              Herr talman! Jag för min del tycker att det är väldigt bra om
              de administrativa kostnaderna overheadkostnaderna, som det brukar
              heta på fikonspråk kan pressas, om man kan säkerställa att de
              är så små som möjligt och om också utomstående finansiärer som
              är med och betalar deltar i en diskussion om vad som kan göras
              billigare och effektivare.
            </seg>
            <seg n="7761e2d4">
              Men kostnaderna räknas ut av lärosätena själva. Det är inte jag
              och inte regeringen som sitter och bestämmer att det ska vara
              40 % här, 34 % här och 12 % på något annat, billigare ställe som
              inte har något bibliotek. Detta är ju den del av forskningsverksamheten
              som finns i form av gemensamma kostnader för till exempel bibliotek,
              telefonväxel, uppvärmning och sådant som är nödvändigt för att
              forskning ska kunna bedrivas.
            </seg>
            <seg n="5045fb4b">
              Jag tycker att vi behöver fler som engagerar sig i att spara
              pengar, tar bort onödiga kostnader och hittar enklare och billigare
              lösningar att göra saker och ting. Där tycker jag att de ideella
              organisationer som deltar är en bra kraft. Men det är i dialog
              med lärosätena som detta bör ske. Det är en väldigt liten del
              av detta som påverkas av staten. Det gäller generella skatteregler.
            </seg>
            <seg n="795af3b4">
              Utnämningspolitiken
            </seg>
          </u>
          <note n="040b964b">
            Anf. 49 GUNNAR ANDRÉN (fp):
          </note>
          <u who="Q3296958" xml:id="i-09ba132f19154c97-1" n="16b51ad9" prev="i-686ab4d2435acbf9-1">
            <seg n="bec47f08">
              Herr talman! Jag har en fråga till statsrådet Österberg som gäller
              den statliga utnämningspolitiken. Det är min uppfattning att en
              av de saker och ett av de områden där det inte har hänt någonting
              är genomskinligheten, hur folk ser på vilka utnämningar som sker.
              Detta skapar en viss misstro. Däremot skulle det alldeles uppenbart
              bli förändringar vid ett regimskifte.
            </seg>
            <seg n="34cbb9be">
              Min fråga till statsrådet Österberg är: Vilka förändringar för
              att öka genomskinligheten och synligheten i de statliga utnämningarna
              avser regeringen att genomföra?
            </seg>
          </u>
          <note type="speaker" n="48e25f4c">
            Anf. 50 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-686ab4d2435acbf9-2" n="b5c5504a" next="i-09ba132f19154c97-2">
            <seg n="bde45d57">
              Herr talman! Först kan jag säga att när det gäller utnämningspolitiken
              har Grundlagskommittén fått i uppdrag att titta på det här. Behandlingen
              pågår just nu, och kommittén kommer att vara färdig 2008 med den
              här frågan. Jag tycker inte att det finns någon anledning att
              föregripa i detaljer. Man bör ha en ordentlig analys av det här.
            </seg>
            <seg n="d8b1f3e1">
              Jag kan till Gunnar Andrén säga att jag inte alls är övertygad
              om att det blir någon förändring vid ett eventuellt maktskifte.
              Jag tror att tillträdande statsministern kommer att gömma den
              så kallade alliansens utredning ganska snabbt i en byrålåda. Utnämningsmakten
              är nämligen en väldigt viktig del i regeringens arbete för att
              kunna styra sina myndigheter.
            </seg>
            <seg n="1316b16c">
              Sedan tycker jag att man kan ha en bra, balanserad diskussion
              när det gäller underlag och så vidare och diskutera det, men hela
              den här frågan har politiserats alldeles enormt från alliansens
              sida av det skälet att man tror att man ska ta politiska poäng
              på det här. Jag möter inget som helst tryck ute i landet när det
              gäller utnämningspolitiken eller att det skulle finnas något folkligt
              stöd för en förändring i den frågan. Det är en liten, begränsad
              krets inom alliansen som driver den här frågan av politiskt spektakulärt
              slag.
            </seg>
          </u>
          <note n="bae653c1">
            Anf. 51 GUNNAR ANDRÉN (fp):
          </note>
          <u who="Q3370194" xml:id="i-09ba132f19154c97-2" n="b5c5504a" prev="i-686ab4d2435acbf9-2">
            <seg n="1abbb292">
              Herr talman! En anledning till att det inte finns något tryck
              är kanske att alla har den uppfattningen att det är fullständigt
              meningslöst att utöva påtryckningar på det här området. Det tycker
              jag alltså är ett ganska klent försvar.
            </seg>
            <seg n="0d748caf">
              Jag skulle vilja fråga statsrådet: Är det inte på det sättet
              att han någonstans under debatten har hört att det finns en tveksamhet
              inför att man inte har några offentliggjorda kravprofiler eller
              något sådant? Detta är ju vanligt vid alla andra tillsättningar,
              men tyvärr förekommer det ju inte inom statlig verksamhet.
            </seg>
            <seg n="9f128404">
              Allra sist måste jag säga att jag inte skulle ge mig in på några
              spekulationer om vad som kommer att hamna i några byrålådor eller
              något sådant vid ett regimskifte. Det är jag faktiskt inte kompetent
              till. Men jag noterade att statsrådet tror att just denna fråga
              kommer att läggas i byrålådan. Jag skulle aldrig våga göra en
              sådan förutsägelse.
            </seg>
          </u>
          <note type="speaker" n="35255de0">
            Anf. 52 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-cd8f18deee776eed-23" n="b5c5504a">
            <seg n="def3ce4e">
              Herr talman! Gunnar Andrén är däremot helt övertygad om att det
              blir en förändring. Det är väl också ett ställningstagande, skulle
              jag vilja säga.
            </seg>
            <seg n="d732647e">
              Det är klart att det är en öppenhet och en diskussion. Som man
              frågar får man också svar. Men man ska veta att det är statens
              yttersta chefer generaldirektörer, landshövdingar och så vidare
              som det handlar om. Vi har fristående myndigheter i Sverige, vilket
              är ganska unikt jämfört med världen i övrigt. Detta gör också
              att för att kunna styra dem är utnämningspolitiken naturligtvis
              en väldigt viktig del i det här. När det gäller all annan övrig
              tjänstetillsättning har vi ett helt öppet system.
            </seg>
            <seg n="7b8ee405">
              Det brukar ibland hänvisas till Norge, där man har gjort en förändring.
              Erfarenheterna därifrån är inte så där jättegoda. Det har blivit
              problem att få rätt sökande. Vem söker en topposition inom staten
              om man har en roll själv som gör att man skulle exponera sig om
              man söker ett annat jobb? Det är erfarenheter som man bland annat
              har fått i Norge och som inte är så väldigt positiva.
            </seg>
            <seg n="ff739189">
              Man får inte förhasta sig när man diskuterar utnämningspolitiken,
              tycker jag. Det är väldigt viktigt att ha en balansering, att
              över tiden också fundera ordentligt på detta. Det tycker jag att
              Grundlagskommittén gör. De har den uppgiften. Jag tycker att det
              finns all anledning att avvakta vad de kommer fram till innan
              man drar förhastade slutsatser av ändringsförslagen.
            </seg>
            <seg n="63bfada1">
              Utsläppen från Arlandas marktransporter
            </seg>
          </u>
          <note type="speaker" n="bd9614fb">
            Anf. 53 ANNA-KARIN LUNDSTRÖM (s):
          </note>
          <u who="unknown" xml:id="i-aff2e612eedbb4cb-0" n="66bfc538">
            <seg n="881e9389">
              Herr talman! Min fråga är riktad till statsrådet Lena Sommestad.
            </seg>
            <seg n="8f4190ca">
              Regeringen gav 1991 Luftfartsverket tillstånd att utvidga verksamheten
              vid Arlanda flygplats med en tredje rullbana. Regeringen föreskrev
              i det beslutet flera villkor, bland annat ett som gäller utsläppen
              av kväveoxid och koldioxid från flygverksamheten och marktransporterna.
              Marktransporterna står för ungefär hälften av utsläppen.
            </seg>
            <seg n="bce5c01b">
              För att med bibehållen ambitionsnivå för miljöpolitiken ge flyget
              möjlighet att utvecklas framöver behöver utsläppen från marktransporterna
              minska kraftigt. Luftfartsverket ansvarar för utsläppstaket men
              har inte full rådighet över de transporter som sker av passagerare,
              anställda och gods till flygplatsen.
            </seg>
            <seg n="8284756a">
              Med hänvisning till det önskar Luftfartsverket ändra villkoren.
              Men alternativen till att ändra eller ta bort villkoren skulle
              vara att vidta åtgärder inom områden som inte ingår i Luftfartsverkets
              ansvarsområde.
            </seg>
            <seg n="b2e34c4d">
              Min fråga till miljöministern är därför: Har regeringen för avsikt
              att vidta några åtgärder för att minska utsläppen från marktransporterna?
            </seg>
          </u>
          <note type="speaker" n="e03efa30">
            Anf. 54 Statsrådet LENA SOMMESTAD (s):
          </note>
          <u who="Q537342" xml:id="i-cd8f18deee776eed-24" n="b889b336">
            <seg n="8bbeae16">
              Herr talman! Låt mig först säga att Luftfartsverket och Arlanda
              är ett pågående miljöbalksärende. Det ligger hos miljödomstolen
              i Helsingfors. Jag kan inte föregripa vad de kommer att besluta.
            </seg>
            <seg n="95da9321">
              Men när det gäller utsläppen på Arlanda från markbunden trafik
              tycker jag att det är mycket positivt att man på Luftfartsverket
              själv vidtar en lång rad åtgärder. Det har också visat sig att
              man kan göra väldigt mycket.
            </seg>
            <seg n="114efb4b">
              Man har till exempel sett till att man har biogasbussar som transporterar
              passagerare. Man har sett till att miljötaxi har förtur till Arlanda.
              Det finns en lång rad åtgärder som också Luftfartsverket kan vidta.
            </seg>
            <seg n="073fbab9">
              Jag tycker att det har varit positivt att vi har haft utsläppstaket
              som har omfattat både transporter och själva anläggningen. Tog
              man bort transporterna skulle faktiskt också själva flyget försvinna.
              Det är naturligtvis väldigt viktigt för dem som påverkas av flygplatsen
              ur miljösynpunkt att det är en heltäckande bedömning. Men här
              får vi alltså invänta vad miljödomstolen kommer att säga.
            </seg>
          </u>
          <note type="speaker" n="bb3ee515">
            Anf. 55 ANNA-KARIN LUNDSTRÖM (s):
          </note>
          <u who="unknown" xml:id="i-aff2e612eedbb4cb-1" n="66bfc538">
            <seg n="7eced309">
              Herr talman! Jag tackar för svaret och ser också med viss förhoppning
              på den utveckling som sker just med anledning av utsläppstaket.
              Jag tror att det är angeläget att det finns ett utsläppstak just
              för att sätta press på marktransporterna så att de också påverkas.
            </seg>
            <seg n="0116ca2a">
              Mobbning i skolan
            </seg>
          </u>
          <note type="speaker" n="28e1250f">
            Anf. 56 ERLING WÄLIVAARA (kd):
          </note>
          <u who="Q4605902" xml:id="i-b91494505cd1c8a8-0" n="0745b032">
            <seg n="473c4d3f">
              Herr talman! Jag har en fråga till statsrådet Baylan.
            </seg>
            <seg n="9a95b1ca">
              Det är ju så att skolorna snart har sommarlov. För många elever
              är det en befrielse, inte minst för dem som har blivit mobbade.
            </seg>
            <seg n="80e6c710">
              För något år sedan startade dåvarande skolministern Ingegerd
              Wärnersson på kristdemokratiskt förslag en riksomfattande kampanj
              som hette Tillsammans mot mobbning. Antalet mobbade blev lägre,
              men nu stiger siffrorna igen. Mobbningsfallen ökar och mobbningen
              blir allt grövre, till och med så grov att somliga elever inte
              orkar fortsätta leva.
            </seg>
            <seg n="539df0d9">
              Min fråga blir: Vad avser statsrådet Baylan att vidta för åtgärder
              för att komma till rätta med det alltmer växande mobbningsproblemet
              i våra skolor?
            </seg>
          </u>
          <note type="speaker" n="e627cf31">
            Anf. 57 Statsrådet IBRAHIM BAYLAN (s):
          </note>
          <u who="Q3055916" xml:id="i-cd8f18deee776eed-25" n="11ce84e5">
            <seg n="694cbd79">
              Herr talman! Under de senaste åren har det gjorts ett antal utvärderingar
              av den svenska skolan, både nationella och internationella. I
              dessa utvärderingar har det kommit mycket positiva nyheter men
              också en del att oroa sig över. En av de positiva nyheterna i
              dessa undersökningar över de senaste åren är att de svenska eleverna
              och även lärarkåren trivs allt bättre i skolan. De känner sig
              allt tryggare.
            </seg>
            <seg n="28facf38">
              Vi har också sett en sjunkande tendens av antalet elever som
              uppger att de själva blir mobbade eller att de känner någon som
              blir mobbad. Likväl finns det elever, om än inte så många som
              tidigare, som både blir kränkta och mobbade i den svenska skolan.
              Detta är inte acceptabelt. Vi ska ha nolltolerans, oavsett om
              det är mobbning eller andra kränkningar i den svenska skolan.
            </seg>
            <seg n="dbd766aa">
              Det var mot den bakgrunden som regeringen föreslog och också
              fick riksdagens stöd för en helt ny lag mot just kränkningar och
              diskriminering i den svenska skolan. Den började gälla den 1 april
              i år, och jag ser fram emot att skolorna skärper sitt arbete mot
              kränkning och diskriminering.
            </seg>
          </u>
          <note type="speaker" n="c4652288">
            Anf. 58 ERLING WÄLIVAARA (kd):
          </note>
          <u who="Q4605902" xml:id="i-b91494505cd1c8a8-1" n="0745b032">
            <seg n="8bcf575c">
              Herr talman! Utvärderingarna har ökat, och det finns signaler
              som tyder på att elever trivs bättre. Men det finns oerhört många
              elever som mår väldigt dåligt. Mobbningsproblemet angår egentligen
              oss alla. Vare sig det sker i skolan, på arbetsplatsen eller inom
              hemmets väggar är mobbning fel.
            </seg>
            <seg n="a62da0a6">
              När folkhälsan gick ned på 50-talet startade man en nationell
              samling för folkhälsan, den så kallade Riksmarschen. När allergierna
              ökade kraftigt på 70-talet startades Röda fjädern-kampanjen för
              bättre livsmiljö i våra bostäder, i våra skolor och på arbetsplatserna.
            </seg>
            <seg n="cdb30ab1">
              Är det inte dags nu att starta en nationell samling mot mobbning,
              som vi kristdemokrater har föreslagit under flera års tid? Tänk
              när man sitter vid köksborden hemma och varenda en slår näven
              i bordet och säger: Nu får det vara slut på det här!
            </seg>
          </u>
          <note type="speaker" n="3de26a84">
            Anf. 59 Statsrådet IBRAHIM BAYLAN (s):
          </note>
          <u who="Q3055916" xml:id="i-686ab4d2435acbf9-3" n="11ce84e5" next="i-09ba132f19154c97-3">
            <seg n="36523f0f">
              Herr talman! Under 90-talet var det mycket riktigt så att min
              föregångare Ingegerd Wärnersson startade just en sådan kampanj.
              Det är en kampanj som fortfarande pågår i skolorna. Den handlar
              om hur vi ska behandla varandra, inte bara i skolan utan över
              huvud taget. Man ska visa varandra respekt och hänsyn även om
              man kan vara väldigt olika. Man kan respektera att man är olika
              men ändå lika mycket värda. Detta har gett goda resultat, men
              det räcker inte.
            </seg>
            <seg n="6160173c">
              Det är just mot den bakgrunden vi har en lagstiftning som är
              unik i Europa. Den riktar sig just mot skolor för att skapa tryggare
              skolmiljöer och studiero i klassrummen. Om skolan inte tar detta
              på allvar riskerar man att bli skadeståndsskyldig mot föräldrar
              och elever.
            </seg>
            <seg n="9a899617">
              Detta är en lagstiftning som sex av sju partier i riksdagen också
              ställt sig bakom. Enda undantaget är Moderaterna.
            </seg>
            <seg n="1793949c">
              Jag tror att det är viktigt att vi inte bara har kampanjer och
              projekt utan att vi också i lagstiftning väldigt tydligt signalerar
              till skolan att vi ska ha nolltolerans mot mobbning och kränkningar
              men också mot andra former av diskriminering.
            </seg>
            <seg n="c3d94587">
              Textning av tv-program
            </seg>
          </u>
          <note n="6d732591">
            Anf. 60 BIRGITTA SELLÉN (c):
          </note>
          <u who="Q3055916" xml:id="i-09ba132f19154c97-3" n="11ce84e5" prev="i-686ab4d2435acbf9-3">
            <seg n="f1041c2f">
              Herr talman! Min fråga går till kulturministern.
            </seg>
            <seg n="4dedb685">
              Förra veckan fattade vi här i riksdagen beslut om det nya sändningstillståndet
              för public service. Då lyftes bland annat frågan om textning vid
              första sändningstillfället av svenska tv-program fram. Det innebär
              att svenskproducerade program räknas in i den här beskrivningen.
            </seg>
            <seg n="cd204640">
              Men Hörselskadades Riksförbund uppmärksammade oss på att det
              borde ha stått svenskspråkiga förstasändningar i stället. Man
              kan fundera på om det har någon betydelse. Det har det. När exempelvis
              OS-sändningarna gick tidigare var det ju internationella sportevenemang,
              men man lade in svenskt tal. Det var alltså inte svenskproducerade
              sändningar, vilket innebar att det inte blev textat vid första
              sändningen.
            </seg>
            <seg n="2063f845">
              Nu står fotbolls-VM för dörren. Förmodligen kommer precis samma
              problem att uppstå, att sändningarna kommer att bli otextade.
              Risken är stor eftersom programmen kanske produceras av ett annat
              bolag.
            </seg>
            <seg n="caf6ff73">
              Alla partier i riksdagen är angelägna om att hörselskadade ska
              kunna ta del av svenskspråkiga förstasändningar. Då undrar jag
              om kulturministern anser att det finns någon möjlighet att kunna
              skriva in i det kommande public service-tillståndet att även program
              som produceras av andra ska räknas in när de är svenskspråkiga.
            </seg>
          </u>
          <note type="speaker" n="005dde91">
            Anf. 61 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-686ab4d2435acbf9-4" n="16b51ad9" next="i-09ba132f19154c97-4">
            <seg n="c5695188">
              Herr talman! Birgitta Sellén tar upp en viktig fråga och en bra
              iakttagelse. Den nu gällande formuleringen tillkom i riksdagen
              vid det förra beslutet. Det var en ändring av den formulering
              som regeringen hade föreslagit då, som var mer principiellt inriktad
              och inte så kvantitativ. Därmed blev den inte heller så beroende
              av att definitionen var så precis.
            </seg>
            <seg n="02a291f3">
              Riksdagen valde själv att ta initiativet till en väldigt precis
              definition som av en olyckshändelse inte kom att inkludera OS
              och VM. Det gjorde att det vid till exempel vinter-OS i vintras
              inte fanns någon textad sändning över huvud taget. Det tror jag
              att vi alla är överens om är helt oacceptabelt. Så ska det inte
              få vara.
            </seg>
            <seg n="ced984b0">
              Men om riksdagen beordrar SVT att prioritera vissa saker, där
              OS är bortglömt, lyder SVT den instruktion man har fått.
            </seg>
            <seg n="e1d327a8">
              Detta måste vi nu ändra. Jag har gott hopp om att det kommer
              att bli bättre under VM i fotboll än det var under OS, även om
              jag inte tror att det kommer att bli tillräckligt.
            </seg>
            <seg n="1fec1551">
              Jag hoppas för de hörselskadades skull att vi kan mötas här i
              kammaren igen också under nästa mandatperiod och följa upp detta,
              och att SVT då kommer att finnas kvar under den typ av styrning
              som vi nu diskuterar.
            </seg>
            <seg n="cd8ba474">
              (TALMANNEN: Jag medgav statsrådet lite förlängd tid här, för
              frågan var så invecklad.)
            </seg>
          </u>
          <note n="c6f7e860">
            Anf. 62 BIRGITTA SELLÉN (c):
          </note>
          <u who="Q3296958" xml:id="i-09ba132f19154c97-4" n="16b51ad9" prev="i-686ab4d2435acbf9-4">
            <seg n="1ffa82a8">
              Herr talman! Det är ju bra om man kan få med specialskrivningar
              som gäller OS och VM, men jag oroar mig ändå. Vi vet att SVT kommer
              att producera färre program själva och köpa färdigproducerade
              program. Det finns en viss risk för att de köper program som är
              producerade i andra länder där man lägger på svenskt tal. Då är
              det inte svenskproducerat längre. Därför undrar jag om det finns
              möjlighet att på något sätt skriva in i avtalet att det ska gälla
              svenskspråkiga förstasändningar.
            </seg>
            <seg n="5886eb30">
              Redan i dag ser vi att SVT vill göra undantag för SVT 24 och
              inte vill räkna in det i det som ska textas. Vi ska ju vara handikappanpassade
              år 2010, och då gäller det att allt är textat.
            </seg>
          </u>
          <note type="speaker" n="813290f4">
            Anf. 63 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-26" n="16b51ad9">
            <seg n="a469cb5f">
              Herr talman! Min inställning är att hörselskadade och andra som
              vill ha textning ska ha tillgång till i det närmaste hela det
              viktiga utbudet på SVT. För mig räcker det inte att man fyller
              upp statistiska mål genom att sända repriser av gamla program
              på nätterna, utan det ska gälla de program som är viktiga för
              människor, de som når många tittare på bra sändningstider.
            </seg>
            <seg n="5d9a63da">
              Riksdagsbeslutet är bara någon vecka gammalt, men vi har redan
              hittat saker som skulle behöva bli bättre. Det här får vi ta till
              oss. Vi som står bakom politiken om public service kan fortsätta
              dialogen för att se hur vi ska utveckla styrningen. Jag tror att
              vi är överens om att vi gradvis ska närma oss siffran 100 %, men
              då blir genast frågan: 100 % av vad? Då hamnar vi i de definitionsproblem
              som också talmannen, docent von Sydow, blev störd av komplexiteten
              i. Antingen måste vi hitta en väg förbi detta, eller också måste
              vi kunna hantera det med den detaljeringsgrad som behövs. Kanske
              är vägen framåt att ha ett mer principiellt krav på att det ska
              vara tillgängligt för alla, och det kan vi sätta tidsramar för.
            </seg>
            <seg n="80294cb7">
              Låt oss fortsätta denna dialog under nästa mandatperiod om vi
              då fortfarande har en majoritet för att det ska få finnas en public
              service.
            </seg>
            <seg n="606e2497">
              Främlingsfientligheten i Sverige
            </seg>
          </u>
          <note type="speaker" n="bf94f05b">
            Anf. 64 TOBIAS KRANTZ (fp):
          </note>
          <u who="Q952026" xml:id="i-fdca292ac4a45b78-0" n="f235e876">
            <seg n="e726059e">
              Herr talman! I går kom resultatet av Aftonbladets och ungdomssajten
              Lunarstorms nätomröstning Ungt val. Det visade sig att Sverigedemokraterna
              fick 11,9 % av rösterna och blev det tredje största partiet. Det
              är en mycket allvarlig varningssignal, av två olika skäl: dels
              för att Sverigedemokraterna tidigare har etablerat sig i ett antal
              kommunala församlingar, och trots att man har försökt putsa på
              ytan under de senaste åren är partiet fortfarande djupt främlingsfientligt,
              dels för att vi i andra länder har sett hur motsvarande partier
              har lyckats ta sig in på den nationella arenan genom att först
              etablera sig på det lokala planet och använda det som en språngbräda
              in i rikspolitiken.
            </seg>
            <seg n="6611aa55">
              Jag skulle vilja fråga utbildnings- och kulturministern, som
              är ansvarig för de övergripande frågorna här i dag, vad regeringen
              tänker göra för att motverka främlingsfientligheten och att vi
              får ett främlingsfientligt parti i riksdagen i höst.
            </seg>
          </u>
          <note type="speaker" n="9071bedb">
            Anf. 65 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-27" n="16b51ad9">
            <seg n="0678a016">
              Herr talman! Tobias Krantz tar upp en oerhört viktig fråga, den
              kanske allra viktigaste fråga som vi har att hantera tillsammans
              här just nu. Jag använder gärna ordet tillsammans, för jag tolkar
              Tobias Krantz och andras engagemang som att det här är en fråga
              som vi är rätt samsynta om över partigränserna. Det som vi nu
              har fått från Aftonbladet och Lunarstorm är en allvarlig påminnelse
              om vad som kan lura runt hörnet om olyckan är framme.
            </seg>
            <seg n="e5d63f1f">
              Nu tror jag att just det sätt man använde för att mäta sympatier
              kanske inte var helt vetenskapligt, men resultatet är ändå tillräckligt
              allvarligt för att vara oroväckande. Vi som är vuxna och jobbar
              i de etablerade partierna behöver bli bättre på att hantera det
              missnöje som det här är ett uttryck för. De upplever att vi är
              för långt borta från deras vardag, deras verklighet och deras
              sätt att prata. Mottagligheten för enkla lösningar ett recept
              på alla problem som ofta ligger till grund för denna typ av partier
              är något som vi, som ägnar oss åt partier med helhetsprogram,
              måste bli bättre på att lyfta fram.
            </seg>
          </u>
          <note type="speaker" n="de8ea57b">
            Anf. 66 TOBIAS KRANTZ (fp):
          </note>
          <u who="Q952026" xml:id="i-fdca292ac4a45b78-1" n="f235e876">
            <seg n="c12dffd7">
              Herr talman! Det är ju precis som ministern säger ett gemensamt
              ansvar för oss som är aktiva inom politiken att motverka främlingsfientliga
              krafter. Samtidigt måste vi försöka analysera varför främlingsfientligheten
              förmodligen vinner mark i Sverige i dag. Det här är ju inte det
              enda tecknet på det, utan under de senaste valen har Sverigedemokraterna
              vunnit mer mark i olika fullmäktigeförsamlingar.
            </seg>
            <seg n="0c081b86">
              Jag tror för min del att en förklaring är den misslyckade integrationspolitik
              som förs i Sverige i dag, där vi ser allt större klyftor mellan
              infödda och invandrade svenskar. Vi ser alltfler som lever i utanförskap
              och tvingas leva på bidrag trots att de inte vill något hellre
              än att få ett jobb. Den misslyckade integrationen är inte invandrarnas
              fel, utan invandrarna är en stor tillgång i integrationsarbetet.
              Men jag menar att politiken måste läggas om.
            </seg>
            <seg n="09d0017a">
              Vi måste ha en politik som gynnar jobb framför bidrag. Där återstår
              mycket att göra med den politik som finns i dag. Min fråga till
              ministern är: När tänker Socialdemokraterna lägga om den i dag
              misslyckade integrationspolitiken?
            </seg>
          </u>
          <note type="speaker" n="7c55eb98">
            Anf. 67 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-28" n="16b51ad9">
            <seg n="3fc2e8e8">
              Herr talman! Jag var orolig för att det skulle bli en vanlig
              högervänster-pajkastning av denna diskussion, som jag för egen
              del tycker är viktigare än så.
            </seg>
            <seg n="c0c7ff92">
              Till att börja med måste vi fråga oss: Blir Sverige ett land
              där det finns mer utrymme för den typ av värderingar som Sverigedemokraterna
              representerar? Jag uppfattar inte bilden som entydig. All right,
              Sverigedemokraterna ökar kanske lite grann, om än inte så mycket
              som undersökningen ger vid handen, men samtidigt ökar svenska
              folkets stöd för invandringspolitiken i stort, och respekten för
              avvikande från andra kulturer växer.
            </seg>
            <seg n="19192872">
              På mitt område arbetar vi med en myndighet, Forum för levande
              historia, med att hålla minnet vid liv av vad som har hänt tidigare
              i Sverige och andra länder när intoleransen har fått breda ut
              sig. Jag delar uppfattningen att arbetsmarknaden är viktig. Därför
              är det naturligtvis bra att vi nu har den största sysselsättningsökningen
              på fem år i Sverige. Den är större än vad någon folkpartiregering
              i Sverige har deltagit i på hundra år, om vi nu ska börja tala
              om höger och vänster. Segregationen i boendet och skolan, där
              jag inte ser något engagemang från Folkpartiet, ser jag som en
              ytterligare bov i dramat.
            </seg>
            <seg n="df9499de">
              Skrotningspremien för äldre bilar
            </seg>
          </u>
          <note type="speaker" n="baa54057">
            Anf. 68 SVEN GUNNAR PERSSON (kd):
          </note>
          <u who="Q6043789" xml:id="i-5786b82805ca92e3-0" n="e52aada1">
            <seg n="f445922e">
              Herr talman! Jag vill rikta min fråga till miljöminister Lena
              Sommestad. Miljömålet Frisk luft blir mycket svårt att nå inom
              utsatt tid. Det framgår av årets rapport från Miljömålsrådet.
              Så sent som förra året hade man en mer positiv prognos när det
              gällde att kunna nå detta miljömål inom rimlig tid. Jag vet mycket
              väl att vissa luftföroreningar, ganska många av dem, kommer långväga
              ifrån, till och med från andra länder. Men det får inte hindra
              oss från att göra det vi kan på hemmaplan.
            </seg>
            <seg n="ec8c784b">
              Det sägs att hälften av alla luftutsläpp från bilar av kväve,
              kolväten och partiklar kommer från de 34 % av bilparken som inte
              har katalysator. Därför är min fråga: Varför har inte regeringen
              höjt skrotningspremien för dessa äldre bilar rejält i syfte att
              få bort dem från våra vägar?
            </seg>
          </u>
          <note type="speaker" n="3e6d7725">
            Anf. 69 Statsrådet LENA SOMMESTAD (s):
          </note>
          <u who="Q537342" xml:id="i-cd8f18deee776eed-29" n="b889b336">
            <seg n="59e91277">
              Herr talman! Låt mig först säga att jag delar Sven Gunnar Perssons
              oro för vår luft. En anledning till att vi nu har svårt att nå
              miljömålen är också att vi nu har höjt ambitionerna. Vi har bland
              annat tagit med partiklar på ett annat sätt än tidigare. Där har
              riksdagen varit med och höjt ambitionerna, och det tycker jag
              är bra.
            </seg>
            <seg n="571580e4">
              När det gäller vad vi ska göra med de allra äldsta bilarna har
              många föreslagit skrotning. Den erfarenhet vi har av att höja
              skrotningsavgifter är att det ofta leder till att kostnaderna
              när man lämnar in bilen för skrotning blir väl så höga. Jag tycker
              dock att det är viktigt att se om vi bör försöka fasa ut de allra
              äldsta bilarna helt och hållet. Därför ser vi just nu över den
              frågan inför den skrotningsproposition som vi kommer att lägga
              fram i september.
            </seg>
          </u>
          <note type="speaker" n="41ccce99">
            Anf. 70 SVEN GUNNAR PERSSON (kd):
          </note>
          <u who="Q6043789" xml:id="i-5786b82805ca92e3-1" n="e52aada1">
            <seg n="fdc56485">
              Herr talman! Det var en positiv signal om att propositionen om
              producentansvar för bilar ska komma. Vi har väntat på den ett
              tag. Det var också positivt att höra från miljöministern att frågan
              om höjd skrotningspremie prövas.
            </seg>
            <seg n="0823dc68">
              Miljöministern nämnde att utsläppen av partiklar och ozon från
              svenskt håll årligen beräknas leda till en för tidig död för ca
              2 000 personer. Sedan tillkommer lika många människor som kanske
              dör för tidigt på grund av de utländska utsläppen.
            </seg>
            <seg n="494b001d">
              Det är bra att diskutera dubbdäck och vedeldning såsom miljöministern
              har gjort i svar på frågor från journalister.
            </seg>
            <seg n="4d4ef67d">
              Jag ser fram emot ett förslag om kraftigt höjd bilskrotningspremie
              inte bara lite grann för att den ska få effekt på de riktigt gamla
              och dåliga bilarna.
            </seg>
          </u>
          <note type="speaker" n="4dd34c9e">
            Anf. 71 Statsrådet LENA SOMMESTAD (s):
          </note>
          <u who="Q537342" xml:id="i-cd8f18deee776eed-30" n="b889b336">
            <seg n="7da091a8">
              Herr talman! När det gäller skrotningsavgifterna tror jag att
              Sven Gunnar Persson får vänta på en särlösning. Producentansvaret
              att bilproducenterna själva ska ta hand om bilarna betyder att
              skrotningen i vanlig mening försvinner.
            </seg>
            <seg n="ceefc91f">
              Vi är säkert eniga om vikten av frisk luft. Däremot är jag mer
              orolig för vart högeralliansen är på väg. När vi har debatterat
              denna fråga med Moderaterna har det visat sig att Moderaterna
              vill sänka skatterna för diesel och bensin, som är ett viktigt
              styrmedel för att förbättra luftkvaliteten. Vi ser ett enormt
              motstånd mot trängselskatterna, som är ett ypperligt styrmedel
              för att förbättra luftkvaliteten i Helsingfors. Jag hoppas att
              högeralliansen kommer att kunna enas om en tuff luftpolitik. Den
              behöver vi i framtiden i Sverige. Jag försäkrar att vi kommer
              att fortsatt driva en aktiv politik för en bättre luft. Det kommer
              vi att göra både här hemma i Sverige och i EU.
            </seg>
            <seg n="581f5b13">
              Ansvaret för den regionala utvecklingspolitiken
            </seg>
          </u>
          <note type="speaker" n="7b8174a9">
            Anf. 72 JÖRGEN JOHANSSON (c):
          </note>
          <u who="Q5886707" xml:id="i-1044741cd7b6db99-0" n="93c09f5e">
            <seg n="5def176d">
              Herr talman! Min fråga riktar sig till kommunminister Sven-Erik
              Österberg.
            </seg>
            <seg n="3393451e">
              Det finns en stor enighet om att EU:s sammanhållningspolitik
              och den regionala utvecklingspolitiken ska samordnas. Frågan är
              bara vem som ska ha ansvaret för det här. Är det tjänstemännen
              i den statliga administrationen regionalt och centralt, eller
              är det de folkvalda grupperna lokalt och regionalt?
            </seg>
            <seg n="87c5d50f">
              Svenska staten ska inom kort svara EU hur det här ska organiseras.
              Dragkampen är redan nu i gång mellan landshövdingarna ute i länen
              och de folkvalda politikerna. Jag har också noterat att det finns
              en viss oenighet inom regeringen i frågan.
            </seg>
            <seg n="ecaedcae">
              Ska de som har folkets förtroende i kommuner och landsting, regioner,
              få ansvaret för den regionala utvecklingspolitiken, eller ska
              det här styras av statliga tjänstemän?
            </seg>
          </u>
          <note type="speaker" n="14bbcc4e">
            Anf. 73 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-cd8f18deee776eed-31" n="b5c5504a">
            <seg n="6a7883d1">
              Herr talman! Det är en komplicerad fråga. Det är viktigt från
              statens synpunkt hur den regionala utvecklingen går till i landet.
            </seg>
            <seg n="ff5cad33">
              Det har förts en diskussion under en ganska lång tid. Det är
              bland annat den som ligger till grund för Ansvarskommitténs arbete
              att hitta hur den framtida strukturen ska se ut. Vilka nivåer
              i samhällsapparaten ska ta hand om de frågor som finns?
            </seg>
            <seg n="1b0640c2">
              Det har funnits en tveksamhet i regeringen angående frågan på
              så sätt att de beslut som fattas här inte ska föregå eller binda
              upp Ansvarskommitténs slutliga ställningstagande. Det är därför
              det förs en diskussion. Jag vill inte säga att det är fråga om
              oenighet, men det förs en diskussion i regeringen om hur frågan
              ska vägas av så att man inte binder sig på ett sätt som kan ligga
              till last för Ansvarskommittén i framtiden. Men ändå ska det bli
              en effektiv organisation så att det blir en bra regionalpolitisk
              utveckling i hela landet.
            </seg>
          </u>
          <note type="speaker" n="7339a7b6">
            Anf. 74 JÖRGEN JOHANSSON (c):
          </note>
          <u who="Q5886707" xml:id="i-1044741cd7b6db99-1" n="93c09f5e">
            <seg n="ce95180b">
              Herr talman! Jag delar uppfattningen att det är att gå lite grann
              i förväg. Trots det ska EU ha ett svar om hur det här ska organiseras.
              Jag är medveten om att en dialog ständigt måste föras mellan den
              regionala och den centrala nivån.
            </seg>
            <seg n="43259423">
              När nu politikerna i länen har skapat självstyrelseorgan, samverkansorgan
              och så vidare där de folkvalda finns är det naturligt att det
              också är de som får ansvaret för den regionala utvecklingen. Det
              är dem som folket ute i kommuner och landsting kommer att ställa
              till ansvar om det här inte lyckas.
            </seg>
            <seg n="ed3f7558">
              Det ska vara tydliga och klara riktlinjer om att det är de folkvalda
              styrelseorganen som har ansvaret, inte en statlig tjänsteman i
              form av en landshövding eller liknande.
            </seg>
          </u>
          <note type="speaker" n="680f7232">
            Anf. 75 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-cd8f18deee776eed-32" n="b5c5504a">
            <seg n="c6ac57e0">
              Herr talman! Jag kan försäkra Jörgen Johansson att det finns
              många som känner sig kallade och är bäst lämpade att agera på
              den regionalpolitiska nivån. Inte minst jag har varit utsatt för
              en intensiv diskussion från olika håll.
            </seg>
            <seg n="c203cd09">
              Det är viktigt att i det här läget inte föregripa Ansvarskommittén
              på området så att någon struktur binds upp. Kommittén ska ha ett
              fritt diskussionsutrymme. Det är en parlamentarisk utredning där
              samtliga partier ingår och som förutsättningslöst ska pröva frågan
              inför framtiden. Vi ska samtidigt väga av detta på ett sådant
              sätt att vi tar till vara de krafter som finns i samhället så
              att vi får en effektiv organisation. Vi ska kunna ta till vara
              strukturmedel och ha ett effektivt regionalpolitiskt arbete i
              landet.
            </seg>
            <seg n="da4f0fd3">
              Personligt engagemang mot mobbning
            </seg>
          </u>
          <note type="speaker" n="35bee80f">
            Anf. 76 ARNE KJÖRNSBERG (s):
          </note>
          <u who="Q4794608" xml:id="i-060983313c718a22-0" n="24ea37db">
            <seg n="2dcc73fc">
              Herr talman! Det är två frågor och svar i dag som har gripit
              tag i mig som människa. De är oerhört viktiga för oss alla och
              för vårt lands framtid. Det gäller frågorna om mobbning samt integration
              och främlingsfientlighet.
            </seg>
            <seg n="eb7f1bb2">
              Jag tror att politiken kan göra mycket, men jag är säker på att
              politiken inte kan göra allt. Vi har ett alldeles personligt ansvar
              som föräldrar, grannar, farfar, morfar och allt vad det kan vara.
              De här är en typisk folkrörelsefråga.
            </seg>
            <seg n="d932e74e">
              Det är väl troligen kulturministern som kan hjälpa mig att utveckla
              hur vi ska få fram det personliga engagemanget. Det finns inget
              som gör mig så bedrövad som när jag hör om små barn, grabbar och
              tjejer, som mobbas i skolan. Men skolan kan inte fixa allt. Vi
              andra måste också hjälpa till. Hur gör vi? Är det en folkrörelsefråga,
              herr kulturminister?
            </seg>
          </u>
          <note type="speaker" n="bed5ff7f">
            Anf. 77 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-33" n="16b51ad9">
            <seg n="7d7af023">
              Herr talman! Nog tycker väl vi som sitter i regering och riksdag
              att det är viktigt med politik och att politiken ska fatta beslut
              om allt möjligt. Men precis som Arne Kjörnsberg tror jag att det
              här är frågor som vi måste ta på stort allvar som privatpersoner.
              Vi kan inte säga att det inte är vårt ansvar utan politikernas.
            </seg>
            <seg n="a182c6f2">
              Det är klart att det är viktigt att i familjen, klassen, arbetsplatsen,
              kafferummet eller i samtalet på bussen ge uttryck för att vi som
              inte tolererar intoleransen står upp för våra värderingar och
              vår syn. Vi ska låta dem som ger uttryck för sådana värderingar
              veta och förstå att de inte ger uttryck för något som möter sin
              omgivnings gillande. Tvärtom förtjänar de ett avståndstagande.
              Det ska göras på den nivå, med det språkbruk och med det allvar
              som den relation man har till den man pratar med kräver.
            </seg>
            <seg n="75489fc7">
              Att vända andra kinden till, ducka och säga att det inte är min
              sak är fel väg att gå.
            </seg>
          </u>
          <note type="speaker" n="ec71fbd5">
            Anf. 78 ARNE KJÖRNSBERG (s):
          </note>
          <u who="Q4794608" xml:id="i-060983313c718a22-1" n="24ea37db">
            <seg n="b3f941e7">
              Herr talman! Det är alltid svårt om man är ensam. Om många är
              beredda att raka i ryggen argumentera från hjärtat i dessa frågor
              blir det lättare.
            </seg>
            <seg n="d87619da">
              Vi politiker träffar alltid många människor. Men nu har vi en
              strålande chans i den valrörelse vi har framför oss med en fråga
              där, tror jag, det finns bred samstämmighet. Vi har olika metoder
              och utgångspunkter. Låt oss tänka på den lilla nioåriga flickan
              eller den elvaårige pojken som mobbas i skolan. Olof Palme sade
              i ett tal som jag kommer ihåg att det inte finns mina barn eller
              dina barn. Det finns bara våra barn. Det gäller alla, sade han,
              varenda liten tjatting.
            </seg>
            <seg n="29cd9b03">
              Kan vi inte hjälpas åt? Kan inte kulturministern lova att han
              är en av dem som aktualiserar frågan i den kommande valrörelsen?
            </seg>
          </u>
          <note type="speaker" n="d86e79b7">
            Anf. 79 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-cd8f18deee776eed-34" n="16b51ad9">
            <seg n="2965c18c">
              Herr talman! Valrörelsen tenderar, som vi alla här i salen vet,
              att fokusera på skillnader. Det man säger om saker som man menar
              att man är enig om, det man står samlad kring, försvinner ut i
              marginalen. Jag tar gärna den utmaningen, om det nu betyder någonting.
            </seg>
            <seg n="23fdb184">
              Jag tror, som jag uppfattar att vi enats om innan, att politikernas
              roll i det här är väldigt viktig och stor. Men den får aldrig
              bli en ersättning för det ansvar som vi måste ta i vårt privata
              liv, som arbetskamrater, som grannar, som föräldrar, som mor-
              och farföräldrar och så vidare.
            </seg>
            <seg n="0a6fb2f8">
              Ett väldigt viktigt område för detta är arbetsplatserna. Där
              är det mitt intryck att fackliga organisationer, inte minst lokalt,
              tar ett väldigt stort ansvar och gör ett väldigt bra arbete nära
              människors vardag, inte bara för de kamrater som är nya och kommer
              att integreras på arbetsplatsen utan också för värderingar, argumentation
              och kamp mot intolerans och mobbning.
            </seg>
            <seg n="312a8217">
              De handikappolitiska målen
            </seg>
          </u>
          <note type="speaker" n="8d37b4b4">
            Anf. 80 ULRIK LINDGREN (kd):
          </note>
          <u who="Q5956278" xml:id="i-688da5fdf7ffda39-0" n="acdd5a26">
            <seg n="e700b02d">
              Herr talman! Den nationella handlingsplanen för handikappolitiken,
              som vi har sedan 2000, har målet att samhället ska vara tillgängligt
              för funktionshindrade till år 2010. Den här planen har väckt väldigt
              stora förhoppningar om en stor positiv skillnad för funktionshindrade.
              Nu har sex år gått sedan detta beslut, och frågan är: Nås målet
              om tillgänglighet till år 2010?
            </seg>
            <seg n="5092d9c0">
              Ansvarig minister Berit Andnor har gett olika besked om det här.
              I höstas sade hon, vilket förmedlades av medier, att vi inte kommer
              att hinna. I januari i år i en interpellationsdebatt gav Berit
              Andnor beskedet att de mål som vi har satt upp gäller. Men vi
              fick inte höra om också tiden gällde, år 2010.
            </seg>
            <seg n="308bfb73">
              Nu har vi haft en andra uppföljning av handlingsplanen med debatt
              och beslut, den 1 juni. Uppföljningen gav inget besked om målen
              kommer att nås, och vänsterkartellen gav i debatten inget besked
              om målen kommer att nås.
            </seg>
            <seg n="fb1a34a0">
              Frågan är: Vilken bedömning gör Berit Andnor i dag? Kommer de
              handikappolitiska målen att nås till 2010?
            </seg>
          </u>
          <note type="speaker" n="26220646">
            Anf. 81 Socialminister BERIT ANDNOR (s):
          </note>
          <u who="Q4891887" xml:id="i-cd8f18deee776eed-35" n="93c4520c">
            <seg n="2f1e0adb">
              Herr talman! Bara för någon vecka sedan, kanske bara några dagar
              sedan, diskuterades just i riksdagen den nationella handlingsplanen
              när det gäller handikappolitiken. Jag har från min sida till riksdagen
              redovisat det arbete som har pågått de senaste åren.
            </seg>
            <seg n="ad450a35">
              Målen ligger fast när det gäller den handikappolitiska inriktningen.
              Där har vi klart och tydligt deklarerat att när det gäller de
              enkelt avhjälpta hindren i den fysiska miljön men också när det
              gäller en tillgänglig kollektivtrafik ligger målen fast, och därmed
              också tidpunkten.
            </seg>
            <seg n="73b39592">
              Det som krävs är naturligtvis att vi får ett mer omfattande,
              genomgripande engagerat arbete på olika nivåer i olika sektorer
              för att detta ska vara möjligt. Men det är regeringens inriktning,
              och förhoppningsvis riksdagens inriktning, att detta ligger fast
              och att vi i stället för att ge avkall på målen ska lägga in en
              högre växel och se till att vi kan nå en framgång i detta mycket
              viktiga arbete när det gäller att skapa ett samhälle som verkligen
              är till för alla.
            </seg>
          </u>
          <note type="speaker" n="62536d2b">
            Anf. 82 ULRIK LINDGREN (kd):
          </note>
          <u who="Q5956278" xml:id="i-688da5fdf7ffda39-1" n="acdd5a26">
            <seg n="cd286613">
              Herr talman! Det var den 1 juni som vi diskuterade detta i riksdagen
              och fattade beslut, och vi fick då inget besked. Men tack för
              att vi i dag får detta klart uttryckt av ansvarig minister, att
              år 2010 har vi nått målen.
            </seg>
            <seg n="d7a3dab1">
              Frågan är, som också ministern formulerade: Hur ska dessa mål
              nås när sex år nu har gått? Hur ska så mycket tryckas in på de
              fyra återstående åren som inte har skett på de sex första åren?
            </seg>
            <seg n="0b150be6">
              Det gäller inte bara kollektivtrafik och lätt avhjälpta hinder
              i den offentliga miljön, utan det finns mycket annat som man kan
              undra om. Det som den nationella uppföljningen redovisade som
              särskilt nedslående var att beträffande arbetsmarknaden har det
              gått bakåt för funktionshindrade. Situationen har försämrats för
              dessa.
            </seg>
            <seg n="988711b8">
              Kristdemokraterna har lagt en rad förslag på det här området,
              bland annat om fler lönebidrag och att ta bort hinder, till exempel
              att medfinansieringen för arbetsgivarna av sjuklönen ska bort.
              Frågan är: Är ansvarig minister beredd att medverka till att åtminstone
              hinder på arbetsmarknaden kommer bort, som denna medfinansiering
              av sjuklönen?
            </seg>
          </u>
          <note type="speaker" n="379f1585">
            Anf. 83 Socialminister BERIT ANDNOR (s):
          </note>
          <u who="Q4891887" xml:id="i-cd8f18deee776eed-36" n="93c4520c">
            <seg n="f136e6cd">
              Herr talman! Uppföljningen av den nationella handlingsplanen
              visar att fler tar sitt ansvar. Det är fler aktörer som mycket
              mer ambitiöst och genomgripande arbetar för att skapa ett samhälle
              som är tillgängligt för alla.
            </seg>
            <seg n="a5e969a3">
              Den uppföljning som vi har gjort, som är väldigt bred den mest
              omfattande uppföljning som någonsin har presenterats riksdagen
              visar att det går åt rätt håll. De mål som vi har lagt fast ligger
              fast. Vi har all anledning att se till att lägga in en något högre
              växel i det arbetet. Men det är också viktigt att understryka
              att detta arbete måste ske inom en rad olika samhällssektorer.
            </seg>
            <seg n="1b416a82">
              När det gäller lönebidragen har regeringen nyligen lagt förslag
              till riksdagen om att se till att få fler lönebidrag. I dag går
              60 000 människor till jobbet tack vare att man har lönebidragen.
              Det är för att stärka den enskildes position på arbetsmarknaden
              som det är viktigt att vi även fortsättningsvis har en arbetsmarknadspolitik
              värd namnet och inte nedrustar den, som högeralliansen lägger
              förslag om.
            </seg>
            <seg n="513aac50">
              Biologisk mångfald
            </seg>
          </u>
          <note type="speaker" n="977f85bd">
            Anf. 84 MARIE WAHLGREN (fp):
          </note>
          <u who="Q4990089" xml:id="i-01f93469d19de654-4" n="c491aee6">
            <seg n="b26fcfd3">
              Herr talman! Min fråga är till miljöministern.
            </seg>
            <seg n="b0d8316b">
              Det är inte bara miljömålet om ren luft som det är problem med,
              utan det finns flera andra miljömål också, bland annat det nya
              om biologisk mångfald. Under en rad år har vi ökat just resurserna
              till biologisk mångfald, men trots det ser det inte ut som om
              vi skulle nå målet.
            </seg>
            <seg n="7c680ef1">
              Min fråga till ministern blir därför: Är hon villig att se över
              de styrmedel och de metoder som vi har för att nå biologisk mångfald,
              eller vad är hennes metod för att nå målet?
            </seg>
          </u>
          <note type="speaker" n="7e6d88ca">
            Anf. 85 Statsrådet LENA SOMMESTAD (s):
          </note>
          <u who="Q537342" xml:id="i-cd8f18deee776eed-37" n="b889b336">
            <seg n="0db7580a">
              Herr talman! När det gäller målet om biologisk mångfald är det
              alldeles nytt. Miljömålsrådet har också funderat mycket noga om
              man verkligen skulle sätta en röd gubbe på detta, därför att det
              är mycket svårt att nå. Man har ändå valt att göra detta.
            </seg>
            <seg n="34e771bf">
              Tittar vi då på de delmål vi har satt, det vill säga med den
              typ av åtgärder och de sätt som vi arbetar på, ser vi att det
              är väldigt positivt. Vi har genomfört en lång rad åtgärdsprogram
              för hotade växter och djur. De har varit mycket framgångsrika.
            </seg>
            <seg n="0f042906">
              Jag ser i dagsläget inget skäl att se över dem, utan tvärtom
              ska vi utveckla både åtgärdsprogrammen och de nya verktyg som
              vi presenterar vi presenterade dem i samband med att vi lade fram
              det nya målet om biologisk mångfald. Det handlar till exempel
              om landskapsstrategier.
            </seg>
            <seg n="4aba1116">
              Jag ser positivt på våra möjligheter att utveckla detta. Vi ska
              under hand se om det behövs ytterligare verktyg. Men de vi har
              är bra, så länge vi har sett dem.
            </seg>
          </u>
          <note type="speaker" n="c32102cd">
            Anf. 86 MARIE WAHLGREN (fp):
          </note>
          <u who="Q4990089" xml:id="i-01f93469d19de654-5" n="c491aee6">
            <seg n="6fa03828">
              Herr talman! Det är en ganska märklig slutledning. Om man sätter
              röd gubbe på miljömålet, det vill säga att man inte lyckas nå
              det, men de verktyg som man använder fungerar bra borde man dra
              slutsatsen att man inte har tillräckligt mycket verktyg i sina
              arsenaler för att nå målen.
            </seg>
            <seg n="66109f74">
              Landskapsplanerna är en av de saker som jag tror kan vara väldigt
              intressanta men också ett av de områden där jag känner mig väldigt
              orolig. Landsbygdsutredningen, som tittar på ett antal viktiga
              landsbygdsfrågor, har sett att man har ett antal arbeten just
              på landskapsnivå som inte alls är samordnade inom länsstyrelserna
              på jordbrukssidan kontra naturvårdssidan. Här är det till exempel
              viktigt att samordna och få en bättre effektivitet i de utredningar
              och det arbete man gör.
            </seg>
          </u>
          <note type="speaker" n="5836c14e">
            Anf. 87 Statsrådet LENA SOMMESTAD (s):
          </note>
          <u who="Q537342" xml:id="i-686ab4d2435acbf9-5" n="b889b336" next="i-09ba132f19154c97-5">
            <seg n="d0ed16c0">
              Herr talman! Jag är lite förvånad över att Marie Wahlgren har
              svårt att se logik här. Jag sade just att det här miljömålet har
              vi precis antagit. Det är antaget av riksdagen i år. Vi har precis
              börjat jobba med ett antal av de här verktygen. Då är det alldeles
              för tidigt att dra slutsatsen att de inte är användbara.
            </seg>
            <seg n="d575beda">
              Vad jag säger är också att de verktyg vi har använt under ett
              antal år det har vi gjort under miljömål som Levande skogar, Hav
              i balans, levande kust och skärgård, där vi har program för att
              skydda arter visar sig vara oerhört framgångsrika. Vi har vänt
              utvecklingen för ett stort antal arter i Sverige.
            </seg>
            <seg n="20f48a97">
              Jag tycker att vi nu ska fortsätta att arbeta med de nya verktyg
              vi har utvecklat, till exempel landskapsstrategierna, och ge dem
              en chans innan vi dömer ut dem och säger att vi behöver ytterligare
              redskap. Det tycker jag är ett klokt sätt att arbeta.
            </seg>
          </u>
          <note n="6dc38ecc">
            Anf. 88 TALMANNEN:
          </note>
          <u who="Q537342" xml:id="i-09ba132f19154c97-5" n="b889b336" prev="i-686ab4d2435acbf9-5">
            <seg n="d45bf977">
              Därmed är frågestunden slut. Det var också den sista frågestunden
              för den här riksdagssessionen. Vi tackar regeringen och närvarande
              riksdagsledamöter.
            </seg>
          </u>
          <note n="50c0e8c8">
            8 § Svar på interpellation 2005/06:370 om statliga bolags förvärv
            och riksdagens inflytande
          </note>
          <note type="speaker" n="3fa4644c">
            Anf. 89 Näringsminister THOMAS ÖSTROS (s):
          </note>
          <u who="Q3297193" xml:id="i-686ab4d2435acbf9-6" n="6013fcb2" next="i-09ba132f19154c97-6">
            <seg n="d9e84aaf">
              Fru talman! Mot bakgrund av att Posten AB har lagt ett bud på
              aktierna i Strålfors AB har Anne-Marie Pålsson frågat mig när
              och under vilka omständigheter jag avser att låta riksdagen ge
              sin syn på de förvärv som statliga bolag gör.
            </seg>
          </u>
          <note n="94e88d3d">
            Regeringen ansvarar för förvaltningen av de statligt ägda bolagen,
            vilket följer av 9 kap. 8 § regeringsformen. Riksdagen beslutar
            om inriktningen och villkoren för denna förvaltning, och bolagens
            övergripande verksamhetsinriktning fastställs av riksdagen. Regeringen
            förvaltar bolagen utifrån dessa beslut.
          </note>
          <note n="22d7ca4a">
            Med utgångspunkt från riksdagens beslut om verksamhetsinriktning
            utformas och beslutas bolagens inriktning i bolagsordningen. Beslut
            om detta fattas på bolagens stämmor.
          </note>
          <u who="Q3297193" xml:id="i-09ba132f19154c97-6" n="6013fcb2" prev="i-686ab4d2435acbf9-6">
            <seg n="e15078dc">
              Frågor rörande strategier för bolagen beslutas av dess styrelse
              och ledning. Av aktiebolagslagen följer att beslut om företagens
              organisation och etableringsorter är frågor av operativ art och
              det vilar därför på styrelse och ledning att fatta även dessa
              beslut. Denna beslutsordning gäller såväl privata som helägda
              eller delägda statliga aktiebolag. När det gäller Posten AB är
              det en direkt följd av att riksdagen år 1994 valde att bolagisera
              det dåvarande Postverket.
            </seg>
            <seg n="5ee88fdc">
              Styrelsens beslut om företagets strategi ska alltid ligga inom
              ramen för den av riksdagen beslutade övergripande verksamhetsinriktningen.
              Denna ordning gäller även för regeringens förvaltning av Posten.
              Postens aviserade förvärv ligger inom ramen för den verksamhetsinriktning
              som riksdagen tidigare har beslutat om.
            </seg>
          </u>
          <note n="8a149bd4">
            Då Anne-Marie Pålsson, som framställt interpellationen, anmält
            att hon var förhindrad att närvara vid sammanträdet förklarade
            andre vice talmannen överläggningen avslutad.
          </note>
          <note n="e67f7e94">
            9 § Svar på interpellation 2005/06:371 om Postens förvärv av
            Strålfors AB
          </note>
          <note type="speaker" n="d4b1bedf">
            Anf. 90 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-38" n="6013fcb2">
            <seg n="4f5421ac">
              Fru talman! Mot bakgrund av att Posten AB har lagt ett bud på
              aktierna i Strålfors AB har Anne-Marie Pålsson frågat mig vilka
              åtgärder jag har vidtagit för att etablera effektiva murar mellan
              public service-uppdraget, att tillhandahålla post- och kassaservice,
              samt uppdraget att förse meddelandemarknaden med tjänster på rent
              kommersiella grunder. Till detta har Pålsson frågat mig vilka
              garantier jag har införskaffat för att Postens expansionsplaner
              inte inverkar negativt på public service-uppdraget.
            </seg>
            <seg n="a7b9b002">
              Riksdagen beslutade vid bolagiseringen av Posten att bolagets
              huvudinriktning bör vara att erbjuda rikstäckande post- och kassaservice.
              Vidare beslöts att annan verksamhet än kärnverksamheten kan bedrivas
              endast under förutsättning att denna kompletterar huvudinriktningen
              och att den bidrar till att stärka koncernens lönsamhet. Vid samma
              tillfälle slogs också fast att Posten åläggs att upprätthålla
              rikstäckande postservice till enhetliga avgifter utan särskild
              ersättning. I Postens bolagsordning framgår även att servicen
              ska vara rikstäckande.
            </seg>
            <seg n="03147185">
              Målsättningen för Posten, som också behandlades av riksdagen
              i samband med beslutet om bolagiseringen, definierades som att
              på sikt kunna arbeta på helt affärsmässiga villkor och därmed
              också uppnå en marknadsmässig avkastning.
            </seg>
            <seg n="a192abb2">
              Posten är det bolag som staten har utsett att tillhandahålla
              en samhällsomfattande posttjänst och en grundläggande kassaservice.
              Posttjänster regleras genom postlagen och postförordningen. Under
              senare år har även postlagen anpassats till EG:s postdirektiv.
            </seg>
            <seg n="d6f26000">
              Det är tillsynsmyndigheten Post- och telestyrelsen (PTS) som
              utfärdar tillståndsvillkor förenat med en skyldighet för Posten
              att tillhandahålla en samhällsomfattande posttjänst. PTS övervakar
              även att regelverket efterlevs. Enligt tillståndsvillkoren ska
              självkostnaden för varje enskild tjänst som ingår i den samhällsomfattande
              posttjänsten kunna beräknas. Enligt postlagen ställs krav på kostnadsbaserade
              priser och separat redovisning av kostnader. I postförordningen
              finns krav på prissättningen i form av ett pristak när det gäller
              inrikes befordran av enstaka försändelser. Krav på redovisning
              och kalkylering preciseras i tillståndsvillkoren för Posten. Regelbunden
              och omfattande kontroll görs av att priserna för de tjänster som
              ingår i de samhällsomfattande posttjänsterna grundar sig på kostnaderna
              och är rimliga. Ingen ersättning utgår från staten för att finansiera
              den samhällsomfattande posttjänsten.
            </seg>
            <seg n="18d63e17">
              Den grundläggande kassaservicen är reglerad genom särskild lag.
              För kassaserviceverksamheten utgår en årlig ersättning från staten.
              Posten har valt att tillhandahålla denna service genom sitt dotterbolag
              Svensk Kassaservice AB som enbart bedriver kassaserviceverksamhet.
              Kassaservicenätet är åtskiljt från brev- och paketnätet. Genom
              att kassaserviceverksamheten är särskild från den övriga verksamheten
              tydliggörs vilka kostnader som är hänförliga till respektive verksamhet.
            </seg>
            <seg n="bd41756c">
              Den nu beskrivna ordningen är ett tydligt sätt att särskilja
              och särredovisa de olika verksamheterna från varandra. Det har
              inte förekommit några rapporter från tillsynsmyndigheten om att
              redovisningen av post- respektive kassaservice skulle vara sammanblandad.
            </seg>
            <seg n="97680a71">
              Posten har ett viktigt samhällsuppdrag att ansvara för. En väl
              fungerande postservice är av stor vikt för att människors vardag
              ska fungera och för att företag och organisationer ska kunna bedriva
              sin verksamhet. Av detta skäl är det viktigt att Posten framåtsyftande
              sköter och utvecklar sin postservice. Det är också en förutsättning
              för att Posten långsiktigt ska kunna leverera en högklassig postservice.
              Att genom investeringar stärka kunderbjudandet och därmed möjligheten
              för Posten att utveckla sin kärnaffär i den svenska marknaden
              ser jag därför som både naturligt och nödvändigt.
            </seg>
          </u>
          <note n="8a149bd4">
            Då Anne-Marie Pålsson, som framställt interpellationen, anmält
            att hon var förhindrad att närvara vid sammanträdet förklarade
            andre vice talmannen överläggningen avslutad.
          </note>
          <note n="9a658f0b">
            10 § Svar på interpellation 2005/06:372 om de statliga bolagens
            opinionsbildning
          </note>
          <note type="speaker" n="d30b1c36">
            Anf. 91 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-39" n="6013fcb2">
            <seg n="dedaa2b5">
              Fru talman! Henrik von Sydow har frågat mig hur jag avser att
              tydliggöra för de statliga monopolbolagen att de inte ska driva
              politisk opinionsbildning. Bakgrunden till frågan är en artikel
              i Svenska Dagbladet den 26 april i år som handlar om statliga
              företags och verks investeringar i marknadsföring.
            </seg>
            <seg n="6d680119">
              Statliga företag måste, precis som privata företag, kunna informera
              och marknadsföra sig för att kunna bedriva verksamheten på ett
              lönsamt och värdeskapande sätt.
            </seg>
            <seg n="bf3bab93">
              Systembolaget, Apoteket och Svenska Spel har ensamrätt på den
              svenska marknaden. Dessa tre statliga företag uppfyller betydelsefulla
              funktioner i sina respektive marknader och branscher. Att informera
              om sin verksamhet är en viktig del i det samhällspolitiska uppdrag
              företagen har fått från riksdagen.
            </seg>
            <seg n="dd4d6186">
              Systembolaget ska enligt bolagsordningen bedriva detaljhandel
              med spritdrycker, vin, starköl och alkoholfria drycker, bedriva
              sådan partihandel som avses i alkohollagen (1994:1738) samt lämna
              information till allmänheten om de risker som är förenade med
              konsumtion av alkoholdrycker. Detta finns även beskrivet i verksamhetsavtalet
              mellan Systembolaget och svenska staten.
            </seg>
            <seg n="cd97d850">
              Apoteket är det företag som enligt lagen om handel med läkemedel
              (1996:1152) ska tillgodose behovet av läkemedel över hela landet
              och som är skyldigt att till enhetliga priser tillhandahålla samtliga
              läkemedel som godkänts för den svenska marknaden. I Apotekets
              uppdrag ingår också, enligt verksamhetsavtalet mellan Apoteket
              och svenska staten, att erbjuda producentoberoende information
              och rådgivning till konsumenter.
            </seg>
            <seg n="684f4fc2">
              Svenska Spel har enligt propositionen Sammanslagning av Svenska
              Penninglotteriet AB och AB Tipstjänst, m.m. (1995/96:169) i uppdrag
              från staten att tillgodose konsumenternas efterfrågan på attraktiva
              lotterier och spel som uppfyller högt ställda krav på spelansvar.
              Spelansvar innebär att företaget ska arbeta förebyggande mot spelmissbruk
              och erbjuda de bästa möjligheterna att kontrollera sitt spelande.
            </seg>
            <seg n="9ce4ede7">
              Trots att Systembolaget, Apoteket och Svenska Spel har ensamrätt
              på den svenska marknaden innebär det inte att de saknar konkurrens.
              De behöver därför, utöver sitt samhällspolitiska uppdrag, marknadsföra
              sin verksamhet på samma sätt som andra företag.
            </seg>
            <seg n="a9311694">
              Avslutningsvis är det också viktigt att poängtera att hur bolag
              väljer att marknadsföra sig inte är en fråga för ägaren utan för
              bolagets styrelse och ledning. De statliga aktiebolagen, liksom
              de privata, lyder under aktiebolagslagen, och det är bolagens
              styrelser och ledning som ansvarar för den löpande verksamheten.
            </seg>
          </u>
          <note type="speaker" n="22b3a1e5">
            Anf. 92 HENRIK VON SYDOW (m):
          </note>
          <u who="Q5716610" xml:id="i-ce5aa0f986fa724c-0" n="98dfb43b">
            <seg n="4347f1b6">
              Fru talman! Tack för svaret, även om det tog rätt lång tid innan
              den här debatten blev av. Jag ställde min interpellation den 28
              april, fru talman.
            </seg>
            <seg n="94e75885">
              Jag vill först tydliggöra det som jag inte kan förstå hur det
              kan vara oklart. Jag tycker också att statliga bolag ska få använda
              reklam för att tala om vilka tjänster man har att erbjuda medborgarna,
              informera om öppettider och informera om priser. De ska få ge
              information om sina tjänster. Jag tror dock att näringsministern
              förstår vad jag menar och är ute efter, och det står också klart
              uttryckt i min interpellation: Det blir ett demokratiskt problem
              när de statliga monopolbolagen satsar omfattande belopp på att
              driva kampanjer som syftar till politisk opinionsbildning.
            </seg>
            <seg n="8034b900">
              När de statliga bolagen använder de pengar som de har tjänat
              på monopolen till att tala om för svenska folket vad de ska tycka
              om alkoholpolitik, vad de ska tycka om spelpolitik och vad de
              ska tycka om läkemedelspolitik har vi ett växande demokratiproblem.
              Jag har med mig flera exempel, som jag gärna vill lämna över till
              näringsministern, på hur Svenska Spel och Systembolaget kampanjar.
              Den röda tråden är att de argumenterar för att monopolpolitiken
              är bra och att alla andra alternativ är dålig politik.
            </seg>
            <seg n="14a817ad">
              Nu hoppas jag att näringsministern förstår att det inte är argumenten
              i sak jag vill diskutera utan det principiella och det demokratiska
              som ligger bakom dessa kampanjer. Pengarna som de här företagen
              tjänar på sin monopolsituation används till att övertyga de svenska
              väljarna om monopolens förträfflighet. Paradoxen, herr näringsminister,
              är att ju starkare kritiken mot monopolen och monopolbolagen blir,
              desto mer omfattande blir bolagens kampanjer för att monopolen
              fungerar alldeles förträffligt. Detta är ett demokratiproblem.
            </seg>
            <seg n="c23090d1">
              Det är inte bara oppositionspolitiker som har problematiserat
              utvecklingen med statlig opinionsbildning. Demokratiutredningen,
              som leddes av det före detta socialdemokratiska statsrådet Bengt
              Göransson, skriver i sitt betänkande:
            </seg>
            <seg n="567f73ac">
              Med oro ser vi dock hur verk och myndigheter allt oftare uppträder
              som opinionsbildare utifrån ett snävt verksamhetsintresse. Vi
              finner det stötande och anser att det är en misshushållning med
              skattemedel. Det röjer en allvarlig missuppfattning av vari deras
              medborgaruppdrag består. Det urgröper tilltron till deras opartiskhet.
            </seg>
            <seg n="39e96521">
              Så säger alltså Bengt Göransson, före detta socialdemokratiskt
              statsråd och ordförande i Demokratiutredningen. Det här måste
              vara lika giltigt för de statliga bolagen.
            </seg>
            <seg n="d952fb9f">
              Jag är rätt säker på att näringsministern har reflekterat över
              just det här problemet, att statliga bolag driver kampanjer som
              närmar sig politisk opinionsbildning. Jag tror verkligen att du
              har reflekterat över detta, och över det demokratiska i det, eftersom
              du inte berör det med en stavelse. Du pratar bara om information
              i ditt svar till mig. Inte med en stavelse berör du det jag skriver
              till dig om, den politiska opinionsbildningen. Därför skulle jag
              bara vilja ha ett klargörande så att jag inte har uppfattat det
              felaktigt: Är det så att näringsministern anser att de statliga
              bolagen ska driva kampanjer som syftar till politisk opinionsbildning?
            </seg>
          </u>
          <note type="speaker" n="52de61de">
            Anf. 93 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-40" n="6013fcb2">
            <seg n="d2e6bbc9">
              Fru talman! Politiken finns nog snarare i frågeställarens avsikter.
              Henrik von Sydow representerar ju ett parti som vill liberalisera
              alkoholmarknaden, att vi inte ska ha ett alkoholmonopol, som vill
              liberalisera spelmarknaden, att det ska vara fritt för envar att
              arrangera spel, och som vill liberalisera läkemedelsmarknaden,
              att Apotekets monopol ska väck och att detta ska vara en fråga
              för marknaden. Då blir det förstås bekymmersamt för Henrik von
              Sydow att riksdagens majoritet stabilt har en annan uppfattning.
            </seg>
            <seg n="2353c137">
              Det är klart att det är rimligt att bolag som verkar med särskilda
              samhällsintressen på reglerade områden informerar om sin verksamhet,
              även om det innebär att Henrik von Sydows liberala uppfattning
              får sig en törn. Det är ju riksdagens uppfattning att dessa bolag
              ska ha denna ställning.
            </seg>
            <seg n="9b12ca95">
              För att Systembolaget ska kunna utföra sin väldigt viktiga och
              ansvarsfulla uppgift är det viktigt att allmänheten har kunskap
              om detaljhandelsmonopolets syfte och bolagets uppdrag. Det är
              självklart att Systembolaget då använder olika kanaler för att
              kommunicera detta syfte och uppdrag till olika målgrupper, bland
              annat genom annonser i dagspressen. Det är viktigt att de då också
              kan förtydliga detaljhandelsmonopolets betydelse för folkhälsan.
              Det är inget märkligt i det. Det som upprör Henrik von Sydow är
              ju att riksdagens majoritet har en annan uppfattning än vad Moderaterna
              har i denna fråga. Det är jag väldigt glad för att man har.
            </seg>
            <seg n="bd9761f8">
              Ett annat viktigt uppdrag för Systembolaget togs vid 2005 års
              årsstämma, nämligen att en femårsperiod satsa 100 miljoner kronor
              på IQ-initiativet vars syfte är att skapa ett nytt fokus i alkoholfrågan
              genom att få fler människor att fundera över attityder och beteenden
              kring alkohol. Jag har stor respekt för att det är en väldigt
              svår arbetsuppgift att via marknadsföringsmetoder skapa denna
              insikt och förståelse. Jag har också stor respekt för att Systembolagets
              styrelse och ledning klarar detta på ett bra sätt. Det innebär
              inte att man politiseras, utan det innebär att man tar ett samhällspolitiskt
              ansvar som det bolag man är som bör ta ett sådant ansvar.
            </seg>
            <seg n="9fc43b0b">
              Apoteket genomförde fem stora kampanjer riktade mot allmänheten
              2005. Det handlade om tänder, om värk, om sol, om att sluta röka
              och om hantering av förkylning. Jag tycker inte att det är problematiskt.
              Det är nog vad människor förväntar sig att Apoteket ska göra med
              det uppdrag man har.
            </seg>
            <seg n="da9a3f56">
              Svenska Spel är ett företag som befinner sig på en reglerad marknad
              men som naturligtvis och sannerligen inte saknar konkurrens. Med
              allt aggressivare marknadsföring från internationella spelaktörer
              är det naturligtvis nödvändigt inte okomplicerat men nödvändigt
              för Svenska Spel att också marknadsföra sina spel för att kunna
              upprätthålla den ställning på spelmarknaden som vi hoppas att
              Svenska Spel kan fortsätta att upprätthålla för att också kunna
              ta det ansvar vi kräver av dem.
            </seg>
            <seg n="df5b5ed2">
              Problemet här ligger alltså inte i att man satsar på marknadsföring.
              Tittar vi i Svenska Dagbladets artikel ser vi att de statliga
              bolagens andel av reklammarknaden är 6 % och att denna andel i
              princip har varit oförändrad under perioden 19962005. Någon expansion
              verkar det alltså inte vara. Snarare handlar det om att detta
              går emot Henrik von Sydows politiska uppfattningar, och det må
              vara hänt.
            </seg>
          </u>
          <note type="speaker" n="0c86e3af">
            Anf. 94 HENRIK VON SYDOW (m):
          </note>
          <u who="Q5716610" xml:id="i-ce5aa0f986fa724c-1" n="98dfb43b">
            <seg n="8d86ad98">
              Fru talman! Det är svårt att föra debatt med någon som uppenbarligen
              vill missförstå och som inte vill se det principiella problem
              som jag försöker peka på. Jag tycker att det är ohederligt och
              sorgligt. Jag noterar dock av Thomas Östros svar och hans sätt
              att argumentera att det finns en väldig skillnad mellan vad vi
              kan kalla de klassiska socialdemokratiska demokratiideal som Bengt
              Göransson stod för och dagens statsråd och politiker som suttit
              länge vid makten.
            </seg>
            <seg n="e4770544">
              Jag noterar skillnaden, Thomas Östros hur man skiljer sig i synen
              på demokrati och politisk opinionsbildning. Det intressanta är
              vilken demokratisyn det är som döljer sig bakom Thomas Östros
              syn på de statliga bolagens opinionsbildning.
            </seg>
            <seg n="e83ba8ce">
              Är det rimligt att svenska folket ska betala för att staten ska
              tala om för dem vad de ska tycka? Ska inte demokratin fungera
              på det sättet att folket talar om för staten vad de tycker i stället
              för att staten talar om för människor vad de ska tycka?
            </seg>
            <seg n="65908cee">
              Jag blir uppriktigt besviken på att näringsministern passerar
              den fråga som är kärnan i vad detta handlar om och i stället tillskriver
              oss åsikter och försöker ta en debatt om spelpolitiken, alkoholpolitiken
              eller läkemedelspolitiken. Det är inte det jag vill diskutera,
              utan det gäller det principiella bakom de kampanjer som bedrivs.
            </seg>
            <seg n="3d690342">
              Kanske är det så att näringsministern vill att de statliga bolagen
              ska vara propagandaapparater för majoritetens politik. Men säg
              då klart och tydligt att Systembolaget, Svenska Spel och Apoteket
              har i uppgift att vara propagandaapparater för mer av socialdemokratisk
              politik!
            </seg>
            <seg n="f840f98e">
              Om det är så debatten ska föras får vi ta en debatt om den fria
              åsiktsbildningen. Nu kastar du bara ut en diskussion som springer
              i helt fel riktning och missar det viktiga och det principiella
              i den här debatten. Det är sorgligt att vi inte kan vara tydliga
              och ta ställning i viktiga demokratifrågor. Jag tror att detta
              är viktigt oavsett om man tillhör majoriteten eller om man är
              i opposition. Tänk om en borgerlig regering hade samma syn på
              statens verksamhet som den Thomas Östros nu ger uttryck för!
            </seg>
            <seg n="05f1cf61">
              Är det okej att majoriteten får använda statliga bolag och myndigheter
              och staten som institution till att driva propaganda för sin egen
              politik? Det är mycket tveksamt. Det finns ju skillnader, olika
              uppfattningar i sak.
            </seg>
            <seg n="e9a258e0">
              Vi ska ha klart för oss att de här statliga bolagen har en annons-
              och kampanjbudget som bara för Systembolaget eller bara för Svenska
              Spel är långt mycket större än de största oppositionspartiernas.
              Det borde stämma till eftertanke.
            </seg>
            <seg n="474f6654">
              Är det så vi ska ha vår debatt, och är det så vi ska ha vår demokrati
              alltså att det blir en uppochnedvänd demokrati, att åsikts- och
              opinionsbildningen kommer uppifrån, från statsråden och de statliga
              bolagen, inte från folket?
            </seg>
            <seg n="c27f392f">
              Jag noterar att statsrådet inte vill svara på detta. Jag ställer
              därför återigen frågan: Är det så att statsrådet anser att de
              statliga bolagen ska fungera som politiskt opinionsbildande i
              frågor där det finns olika uppfattningar i Sveriges riksdag och
              där svenska folket är oense frågor där de politiska partierna
              har olika uppfattningar och där väljarna sedan avgör i val? Ska
              alltså monopolbolagen fungera som politiska propagandaapparater?
            </seg>
          </u>
          <note type="speaker" n="297db122">
            Anf. 95 GABRIEL ROMANUS (fp):
          </note>
          <u who="Q724410" xml:id="i-8e76b80d279dfb02-0" n="d54800df">
            <seg n="bddeb7fc">
              Fru talman! Jag har varit verksam i ett av de här diskuterade
              bolagen, nämligen i Systembolaget. Därför kan det sägas att jag
              talar i egen sak. Det utesluter inte att jag kanske kan bidra
              med något i den här diskussionen.
            </seg>
            <seg n="a3d892dd">
              Jag ska, möjligen till interpellantens förvåning, säga att jag
              inte tycker att det här är en enkel fråga, utan det är en svår
              balansgång. Å ena sidan måste man som företag ta hänsyn till behovet
              av att informera om företaget och dess verksamhet. Å andra sidan
              gäller det dess uppgift i samhället. Vi fick många frågor om det
              från kunder och andra, så det fanns ett behov av att ge sådan
              information. Samtidigt måste man naturligtvis också fundera över
              om statliga resurser används för att bedriva opinionsbildning.
            </seg>
            <seg n="5ae9159e">
              Jag fann väl någon tröst i att det inte bara är en majoritet
              i Sveriges riksdag som stöder det faktum att vi har ett detaljhandelsmonopol
              för alkoholdrycker, utan det är sex av riksdagens sju partier
              som stöder det så det är alltså en ganska rejäl majoritet. Det
              tycker jag gör situationen något lättare, får jag säga. Men fortfarande
              gäller att man hanterar detta med viss finess om man säger så.
            </seg>
            <seg n="dbce0fea">
              Jag reagerar lite grann när interpellanten säger att staten talar
              om för folk vad de ska tycka. Jag vet inte om de moderata opinionskampanjerna
              har som utgångspunkt att tala om för människor vad de ska tycka.
              Det var i alla fall inte utgångspunkten för oss i Systembolaget,
              utan vi förklarade vilken uppgift vi hade fått av samhället och
              hur vi såg på den i förhållande till kunder och i förhållande
              till allmänna samhällsintressen. Dessutom har riksdagen mycket
              tydligt sagt att Systembolaget bör bedriva information om alkoholens
              risker och verkningar ett uppdrag som tar en mycket stor del av
              budgeten, som rent allmänt kan sägas omfatta ett antal miljoner
              kronor.
            </seg>
            <seg n="47e34d86">
              En stor del går till att informera om tjänsterna mera konkret
              om sortiment och liknande och om hur man väljer vin till maten
              och sådant men också om samhällsuppgiften. Men det gäller inte
              hela det här stora anslaget.
            </seg>
            <seg n="3c51fa9c">
              Jag vill peka på att Systembolagets information väsentligt skiljer
              sig från den Svenska Spel har haft, framför allt tidigare då man
              körde med både tv- och bioreklam som faktiskt gick ut på att man
              om man spelar kan vinna en massa pengar. Numera har man kanske
              lugnat sig lite grann på den punkten. Jag tror att en av anledningarna
              till att det svenska så kallade spelmonopolet är ifrågasatt just
              är att man kört med en information som har gått lite grann på
              tvärs mot samhällsintresset, som ju inte är att människor ska
              spela bort mer pengar. Där finns det en viktig skillnad. Vad som
              är bakgrunden till den kan diskuteras i annat sammanhang.
            </seg>
            <seg n="7dd8797b">
              Dessutom är det så, något som jag många gånger upplevde, att
              detta med att förklara uppdraget för kunderna är en viktig sak
              för de anställda. Systembolaget har i varje fall 4 0005 000 anställda.
              För dem är det i deras relation med kunderna en viktig sak att
              det här budskapet är tydligt från företaget. Under många perioder
              var det så att uppdragsgivarna, politikerna, inte ägnade sig åt
              att förklara detta särskilt väl. Därför tyckte vi i företagsledningen
              att vi om vi inte gjorde det lämnade de anställda i sticket. Också
              det är en viktig synpunkt på den här informationen.
            </seg>
            <seg n="2f445772">
              Jag vill alltså understryka, och detta tror jag fortfarande gäller
              för Systembolaget, att man vill hantera detta i samklang med uppdragsgivarens
              intentioner.
            </seg>
          </u>
          <note type="speaker" n="deed1c5a">
            Anf. 96 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-41" n="6013fcb2">
            <seg n="94d2a1ef">
              Fru talman! Jag får tacka Gabriel Romanus för ett väldigt bra
              och välbalanserat inlägg. Det som sades ligger väldigt nära de
              åsikter jag själv har. Jag är också glad över att faktiskt sex
              av sju partier står bakom nämnda inriktning.
            </seg>
            <seg n="fd0fc5a1">
              Däremot måste jag säga att det är beklämmande att lyssna på Henrik
              von Sydow, som försöker politisera frågan och vinna kortsiktiga
              politiska poäng i den viktiga fråga som handlar exempelvis om
              Systembolagets ansvar att informera om sin verksamhet. Det vi
              hörde här är ett sätt att bedriva debatten som jag inte tycker
              är att ta ansvar för frågans mycket allvarliga art.
            </seg>
            <seg n="b2a597cb">
              Systembolaget har från riksdagen och från regeringen kravet på
              sig att informera och att agera på ett sådant sätt att man också
              ökar insikten om alkoholens verkningar. Det är ett svårt uppdrag.
              Jag har stor respekt för det sätt på vilket de gör det.
            </seg>
            <seg n="3d0895f7">
              Apoteket bedriver informationskampanjer om hur man kan förbättra
              folkhälsan genom sättet att uppträda eller genom att inköpa olika
              typer av preparat, medikament. Också det är ett väldigt viktigt
              uppdrag.
            </seg>
            <seg n="a9aa9700">
              När det gäller Svenska Spels marknadsföring är samma sak under
              arbete. Vi har nyligen fått Lotteriutredningens slutbetänkande
              Spel i en föränderlig värld som bland annat handlar om marknadsföringsfrågan.
              Detta remissbehandlas nu under sommaren och kommer att vara ett
              viktigt underlag för framtida ställningstaganden.
            </seg>
            <seg n="48e57370">
              Det här är allvarliga, seriösa och viktiga frågor som inte förtjänar
              att misstänkliggöras på det sätt som Henrik von Sydow nu gör.
              I stället står jag väldigt nära Gabriel Romanus i synen på den
              här frågan.
            </seg>
          </u>
          <note type="speaker" n="3622c007">
            Anf. 97 HENRIK VON SYDOW (m):
          </note>
          <u who="Q5716610" xml:id="i-ce5aa0f986fa724c-2" n="98dfb43b">
            <seg n="d5ec6fc0">
              Fru talman! Jag vill också säga att jag hyser stor förståelse
              för Gabriel Romanus poäng. Han pekar på vikten av ett folkhälsoarbete
              i detta avseende. Men det görs med de medel som satsas, inte på
              folkhälsoarbete, utan på politisk kampanj och opinionsbildning
              för att tala om varför alkoholmonopolet är bra. De resurserna
              tas från de insatser som annars skulle kunna göras för att informera
              just om vikten av folkhälsomedvetande och medvetenhet om alkoholens
              skador. Men därifrån tas resurser för att i stället i stora påkostade
              dyra annonser i svenska dagstidningar och till och med i Financial
              Times av alla tidningar tala om varför just alkoholmonopolet är
              bra och varför Sverige behöver just den politik som värnar alkoholmonopolet.
              Där ligger ingen information om alkoholens skadeverkningar, som
              jag tycker det är viktigt att satsa på. Vi ska ha god information
              och goda resurser för det arbetet. I stället väljer man att lägga
              pengar på att tala om varför alkoholmonopolet är viktigt. Det
              är felaktigt, det är demokratiskt ofördelaktigt. Sedan kallar
              man mig oseriös.
            </seg>
            <seg n="2665470e">
              Jag lyssnade på Bengt Göransson, en stor demokratidebattör inom
              socialdemokratin, ordförande i Demokratiutredningen. Han kallar
              detta för ett allvarligt problem. Statliga bolag och statliga
              myndigheter tar över de uppgifter som tidigare var politikernas
              uppgifter. Det gäller att stå för den politik man tycker är bra,
              att argumentera för den, att driva opinion, att mötas i samtal
              och debatter. Men nu sköts det uppdraget och de kampanjerna av
              statliga bolag, ibland också av statliga myndigheter.
            </seg>
            <seg n="c1508399">
              Jag tror att du ser de principiella problem som finns. Ser du
              inga gränser, Thomas Östros, för den statliga politiska opinionsbildningen?
            </seg>
          </u>
          <note type="speaker" n="fd12d5fc">
            Anf. 98 GABRIEL ROMANUS (fp):
          </note>
          <u who="Q724410" xml:id="i-8e76b80d279dfb02-1" n="d54800df">
            <seg n="0a05b8bb">
              Fru talman! När man försöker göra tydligt vad som är Systembolagets
              idé och samhällsuppgift är det inte så lätt att skilja det från
              upplysning om folkhälsoarbete, eftersom den internationella forskningen
              på detta område med stor tydlighet visar att statliga försäljningsmonopol
              är ett av de mest verksamma medlen för att främja folkhälsan i
              det här avseendet. Att Systembolaget för ut dessa forskningsresultat
              är naturligtvis ett led i att förklara Systembolagets roll och
              identitet och samtidigt främja folkhälsan.
            </seg>
            <seg n="cd46f664">
              Annonsen i Financial Times tyckte jag var rolig. Det kan inte
              vara förbjudet för statliga bolag att då och då skämta till lite
              grann. Även om man gärna vill tro att statliga företag i största
              allmänhet är torrisar, kan man någon gång tillåta sig att vara
              lite provocerande. Jag har ingen del i den annonsen, det var länge
              sedan jag slutade, men jag tyckte att den var bra.
            </seg>
            <seg n="88d7e21b">
              Dessutom gillar majoriteten av kunderna Systembolagets informationsverksamhet.
              Det har bestyrkts i många undersökningar.
            </seg>
            <seg n="a56f5730">
              När det gäller Bengt Göransson, som jag räknar som en av mina
              vänner, har jag svårt att tänka mig att han syftar på Systembolagets
              information. Han får väl tala för sig själv. Men det citat som
              finns i interpellationen talar inte om Systembolaget utan om statliga
              verk och myndigheter, och det är inte Systembolaget.
            </seg>
            <seg n="993cae98">
              Jag har skrivit en bok tillsammans med några personer, Bengt
              Göransson är en av dem, där vi skriver om krisen i alkoholfrågan
              och betonar Systembolagets roll och information. Jag tror faktiskt
              inte att han syftar på Systembolagets information i det här sammanhanget.
            </seg>
          </u>
          <note type="speaker" n="e1deff2c">
            Anf. 99 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-42" n="6013fcb2">
            <seg n="4cf1d1b2">
              Fru talman! Låt mig återigen instämma i Gabriel Romanus inlägg
              och återigen säga att jag tycker att det är beklämmande att bakom
              principiella resonemang föra det som egentligen är en politiskt
              motiverad attack på den ordning som vi har en så bred majoritet
              för i riksdagen, nämligen att vi har ett detaljhandelsmonopol
              på alkoholområdet. Det må reta Moderaterna, och ni må driva politisk
              opinionsbildning för att liberalisera alkoholmarknaden, men vi,
              de flesta partier i denna kammare, tror inte på det. Då är det
              rimligt att Systembolaget har möjlighet att informera om sin roll
              och på vilket sätt de bedriver sin verksamhet.
            </seg>
            <seg n="67593cf0">
              Jag har fullt förtroende för Systembolagets styrelse, som ju
              också inbegriper representanter brett ifrån riksdagens olika partier.
              Jag har anledning att tro att de har tänkt igenom detta ordentligt.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="df3b2a42">
            11 § Svar på interpellation 2005/06:395 om Isolas köp av Perstorpsföretaget
            Polyclad Europe
          </note>
          <note type="speaker" n="96d11bf9">
            Anf. 100 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-43" n="6013fcb2">
            <seg n="9d9bc1da">
              Fru talman! Sven-Erik Sjöstrand har i interpellationen ställt
              frågor till mig rörande konkurrenslagen och stödåtgärder med anledning
              av företaget Isolas köp av Polyclad Europe AB.
            </seg>
            <seg n="9155308a">
              Låt mig först säga att Isolas beslut om nedläggning av Polyclad
              i Perstorp är beklagligt. Förlusten av de ca 150 arbetstillfällen
              det rör sig om drabbar de anställda och deras familjer och får
              återverkningar för näringslivet i Perstorp för övrigt.
            </seg>
            <seg n="038543f9">
              Den globalisering som pågår inom näringslivet medför stora utmaningar
              för Sverige, men tack vare vår modell med stora satsningar på
              kunskap, företagande, öppenhet och trygghet för alla har det svenska
              näringslivet stor internationell konkurrenskraft. Sverige har
              en, i jämförelse med andra länder, låg arbetslöshet, och de senaste
              tio åren har vår bnp-tillväxt varit högre än genomsnittet i både
              EU och OECD. Faktum är att Sverige under det senaste decenniet
              legat i världstopp när det gäller att locka till sig direktinvesteringar
              från utlandet och vi har under den här perioden kraftigt ökat
              vår industriproduktion och export.
            </seg>
            <seg n="17e5dc4e">
              Sven-Erik Sjöstrand frågar mig vad jag gör för att undersöka
              eventuell ogiltighet av affären. Utgångspunkten i en marknadsekonomi
              är att företagen själva fattar de strategiska beslut som lägger
              grunden för produktivitet, lönsamhet och konkurrenskraft. EG-rätten
              och svensk rätt sätter klara gränser för statens engagemang till
              förmån för näringslivet, och i Sverige ska företagskoncentrationer
              som uppnår vissa angivna tröskelvärden anmälas till och behandlas
              av Konkurrensverket. I den mån koncentrationen har en gemenskapsdimension
              ska anmälan göras till Europeiska kommissionen. En företagskoncentration
              kan förbjudas av dessa myndigheter om den påtagligt skulle hämma
              den effektiva konkurrensen.
            </seg>
            <seg n="75b1f337">
              Konkurrensverket och kommissionen gör självständiga bedömningar
              utifrån det nationella respektive det EG-rättsliga regelverket,
              som Sverige är direkt bundet av. Liksom Sven-Erik Sjöstrand anfört
              har Europeiska kommissionen godkänt Isolas förvärv av Polyclad
              Europe AB, och jag har ingen möjlighet att riva upp detta beslut.
              Såvitt jag kan se skulle en ändring av konkurrenslagen inte fylla
              någon funktion i detta sammanhang.
            </seg>
            <seg n="cc012be3">
              Sven-Erik Sjöstrand frågar också vilka stödåtgärder regeringen
              vidtar med anledning av nedläggningen i Perstorp. För att öka
              sysselsättningen i Sverige har regeringen i budgetpropositionen
              för 2006 föreslagit ett kraftfullt sysselsättningspaket, vilket
              nu är i full gång. Satsningen, som inriktas mot både privat och
              offentlig sektor, beräknas ge omkring 55 000 personer möjlighet
              till arbete, praktik eller utbildning. I samband med vårpropositionen
              har vi presenterat ytterligare satsningar för att öka sysselsättningen
              och minska arbetslösheten.
            </seg>
            <seg n="eae1455f">
              När arbetstillfällen försvinner och ersätts med nya skapar arbetslöshetsförsäkringen
              förutsättningar för en trygg omställning. För regeringen är det
              angeläget att Ams och länsarbetsnämnderna på de orter som drabbas
              av nedläggningar har nödvändiga resurser för att hantera den uppkomna
              situationen. Arbetsförmedlingen i Perstorp kommer att få en personalförstärkning
              med anledning av företagsnedläggningen, genom att resurserna omprioriteras.
              Med denna förstärkning kommer man att kunna kartlägga och planera
              insatser för dem som friställs i Perstorp.
            </seg>
            <seg n="5cd993af">
              För att stärka det svenska näringslivets konkurrenskraft genomför
              regeringen ett stort antal insatser. Över 300 konkreta åtgärder
              genomförs för bättre service och minskad administration för företagen.
              Två miljarder kronor satsas för att främja tillgången på riskkapital.
              900 miljoner kronor satsas fram till 2010 för att stimulera forskning
              och utveckling i mindre företag.
            </seg>
            <seg n="996a6bb1">
              Vi genomför också flera strategiska skattesänkningar. Arvs- och
              gåvoskatten har avskaffats, skatten för fåmansföretagare sänks
              med en miljard kronor och den 1 juni sänks arbetsgivaravgiften
              för enmansföretagare som anställer. Exportfrämjandet har förstärkts
              och exportrådgivare anställs i samtliga län. Regeringen har också
              tillsammans med näringslivet och fackliga organisationer utarbetat
              strategiprogram inom svenska nyckelbranscher. Tre av dessa branscher,
              som är viktiga industrier för Skåne och för hela Sverige, är fordonsindustrin,
              läkemedelsindustrin och träindustrin.
            </seg>
            <seg n="b27683da">
              I budgetpropositionen för 2006 presenterade regeringen en satsning
              på sammanlagt 17 500 nya högskoleplatser för åren 20052007. Av
              dessa gick 2 940 platser, till en sammanlagd kostnad av 215 miljoner
              kronor, till Lunds universitet, Malmö högskola och Högskolan Kristianstad.
              För Högskolan Kristianstads del har utbyggnaden inneburit att
              antalet helårsstudenter mer än fördubblats mellan åren 1996 och
              2004.
            </seg>
            <seg n="11fac546">
              Regeringen prioriterar arbete och tillväxt och detta är några
              av de åtgärder som regeringen arbetar med för att i ett långsiktigt
              perspektiv skapa bättre förutsättningar för ett växande och konkurrenskraftigt
              näringsliv som skapar nya jobb som bland annat kan ersätta de
              arbetstillfällen som försvunnit.
            </seg>
          </u>
          <note type="speaker" n="d9d5989f">
            Anf. 101 SVEN-ERIK SJÖSTRAND (v):
          </note>
          <u who="sven-erik_sjostrand_fd7e45" xml:id="i-67dc961c409f4b6e-0" n="9f3526e2">
            <seg n="3a085886">
              Fru talman! Först vill jag tacka näringsministern för svaret
              på min interpellation.
            </seg>
            <seg n="359f192b">
              Nedläggningar är alltid en katastrof för dem som drabbas. Företaget
              Polyclad i Perstorp lades ned mycket snabbt av de nya ägarna,
              det amerikanska företaget Isola. Den 21 april var företagsköpet
              klart, och jag har hört att Isola samma dag krävde att Polyclads
              vd skulle gå ned och informera personalen om att företaget skulle
              läggas ned. Detta vägrade vd Gabriel Munck att göra, och det tycker
              jag var bra. Han ville inte ge de anställda detta tuffa besked
              i samband med helgen, utan han informerade personalen måndagen
              den 24 april om att verksamheten skulle läggas ned i Perstorp.
              Tillverkningen av mönsterkort flyttades i stället över till Isolas
              enheter i Tyskland och Italien.
            </seg>
            <seg n="62144539">
              Naturligtvis var det en sorgens och chockens dag för många i
              Perstorp. Det var många av mina arbetskamrater som drabbades av
              det här. Många hade väntat sig förändringar, men det var ingen
              som trodde att det skulle bli så här illa.
            </seg>
            <seg n="c0aabe0a">
              Det var i slutet av 2005 som Isolas önskan att köpa upp sin konkurrent
              offentliggjordes. Syftet från Isolas sida har varit att skapa
              en världsledande koncern inom mönsterkortstillverkning. Men för
              att affären skulle kunna genomföras krävdes godkännande av EU:s
              konkurrensråd som gav sitt godkännande den 12 april.
            </seg>
            <seg n="fa6e4515">
              Jag tror att den här nedläggningen har varit en medveten strategi
              från Isolas sida. Jag vet det inte helt bestämt, men jag tror
              det. Man köper in sig på en marknad. Samtidigt kan det konstateras
              att företaget anser sig ha överkapacitet vid enheterna i Tyskland
              och Italien. Dessutom är det billigt att lägga ned i Sverige.
              Enligt den lokala fackklubben skulle det kosta betydligt mer för
              Isola att lägga ned tillverkningen i Tyskland eller Italien. Vad
              jag vet håller man på att få in uppgifter om hur stor kostnaden
              skulle vara för till exempel Italien.
            </seg>
            <seg n="9d201d36">
              Företagen i många länder får betala betydligt mer i avgångsvederlag
              till de löntagare som mister sina jobb. Och man kan diskutera
              om detta kanske också skulle kunna utvecklas här i Sverige. Men
              näringsministern säger i svaret att han inte har möjlighet att
              riva upp Europeiska kommissionens beslut, och det förstår jag.
              Jag hade nog egentligen väntat mig det svaret från näringsministern.
              Det är också så att Konkurrensverket och kommissionen gör självständiga
              bedömningar utifrån det nationella respektive EG-rättsliga regelverk
              som Sverige är direkt bundet av. Men jag anser trots detta att
              Sverige bör analysera beslutet inom EU och undersöka vilka argument
              Isola har använt sig av för att få detta köp att godkännas med
              tanke på att man kanske visste att Isola önskade köpa upp sig
              på marknaden och det också fanns ett uppenbart syfte med att lägga
              ned verksamheten i Sverige.
            </seg>
            <seg n="04474003">
              Visste EU:s konkurrensråd om det här? Det tycker jag verkligen
              att man ska kunna analysera. Och vilken hänsyn tar EU:s konkurrensråd
              till de anställda vid företaget? Det är också en fråga som man
              kan diskutera.
            </seg>
            <seg n="a07f5c42">
              De senaste fem sex åren har det varit omkring 1 100 varsel i
              lilla Perstorps kommun, min hemkommun. Alla varsel har inte lett
              till arbetslöshet, men många har gjort det de flesta. I en liten
              kommun som Perstorp med 7 000 invånare har det lett till mycket
              stora problem. Det har lett till utflyttningar, det har lett till
              att vi får banta i budgethänseende och skapa andra lösningar.
            </seg>
            <seg n="c22202dd">
              Vi vet att det sker en ständig omvandling av arbets- och näringslivet.
              Omvandlingen, nedläggningarna och förflyttningarna av verksamheter
              är ju konkreta resultat av detta. Här måste vi agera. Jag hoppas
              att näringsministern har lite fler åtgärder som kan rädda situationen
              i Perstorp.
            </seg>
          </u>
          <note type="speaker" n="f10c1814">
            Anf. 102 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-44" n="6013fcb2">
            <seg n="699d288d">
              Fru talman! Jag delar Sven-Erik Sjöstrands bedömning att det
              är mycket svårt för anställda i ett företag där man arbetar helhjärtat
              för att utveckla företaget att få beskedet att företaget läggs
              ned. En del av den utveckling som blir allt starkare inom näringslivet
              i dag är att strukturomvandlingen går fort.
            </seg>
            <seg n="43d800cf">
              Sverige är på det hela taget en väldigt framgångsrik nation när
              det gäller att ta vara på internationaliseringen. Industrin ökar
              snarare än minskar sin produktion i Sverige. Investeringarna i
              industrin ökar. Men på enskilda orter kan det uppstå mycket bekymmersamma
              situationer, och för Perstorp är det verkligen på detta sätt.
              Det ställer verkligen vår samhällsmodell inför prövning.
            </seg>
            <seg n="acf03a25">
              Jag och Sven-Erik Sjöstrand delar grunduppfattningen att här
              finns ett solidariskt ansvar att ta för samhället. Det krävs att
              vi gemensamt ser till att vi har försäkringssystem som gör att
              anställda inte drabbas stenhårt ekonomiskt, att vi ser till att
              ha arbetsmarknadspolitiska insatser och förstärkningar som gör
              att man kan hantera en situation där det kommer att krävas åtgärder
              i form av utbildningar eller möjlighet att söka andra jobb. Det
              krävs också insatser brett för att stimulera företagandet.
            </seg>
            <seg n="b3d4fd3c">
              Skåne är en region och en del av Sverige som har ett kraftigt
              ökat nyföretagande. Sammantaget i Sverige ökar företagandet nu
              mer än på många decennier, och Skåne har tagit täten med en nästan
              20-procentig ökning enligt de senaste siffrorna. Här ser vi en
              expansion av arbetstillfällen.
            </seg>
            <seg n="39b93784">
              Det finns också anledning att se att konjunkturen är så stark
              att antalet jobb, både i Skåne och i landet som helhet, nu ökar
              mycket kraftigt. Arbetsmarknadsstyrelsens senaste bedömning är
              att det blir en ökning med 140 000 sysselsatta i år och nästa
              år. Det gör också att möjligheterna att få en annan sysselsättning
              ökar.
            </seg>
            <seg n="5d5a655c">
              Man får inte glömma individerna i detta perspektiv. Därför är
              det så viktigt att Sven-Erik Sjöstrand och jag tillsammans starkt
              kan försvara de insatser som nu krävs för individerna, för vi
              vet ju att i riksdagen finns alternativ som innebär en dramatisk
              avveckling av arbetsmarknadspolitiken i Sverige och försämringar
              i arbetslöshetskassan som gör att dessa individer skulle komma
              att stå sig ganska slätt.
            </seg>
            <seg n="a52298cc">
              Sammantaget: En politik för en fortsatt hög tillväxt, högt nyföretagande
              och fortsatt stark jobbtillväxt samtidigt som vi måste ge individerna,
              de anställda, det stöd som de behöver för att ha chansen att söka
              de nya jobben.
            </seg>
          </u>
          <note type="speaker" n="9b04e868">
            Anf. 103 SVEN-ERIK SJÖSTRAND (v):
          </note>
          <u who="sven-erik_sjostrand_fd7e45" xml:id="i-67dc961c409f4b6e-1" n="9f3526e2">
            <seg n="08ce60f2">
              Fru talman! Jag får tacka för näringsministerns kloka ord. Vi
              delar ju de flesta uppfattningarna här. Jag tycker också att det
              har hänt mycket under de senaste åtta åren. Vi har fått en bra
              ekonomi. Vi har haft en ganska hög tillväxt. I alla fall en del
              av de problem som vi har sett tidigare har minskat. Vi har också
              haft ett bra samarbete kring sysselsättningsfrågan, som vi har
              prioriterat som en viktig fråga. Och jag och näringsministern
              har samma grund att stå på, för vi tycker om det här med solidariskt
              ansvar och slår vakt om en bra välfärdsmodell.
            </seg>
            <seg n="2b7cb305">
              Men jag anser också att lönsamma storföretag bör ta ett ökat
              socialt ansvar och ett finansiellt ansvar för kostnader för omställningar
              i arbetslivet. Det behövs långsiktiga riskbedömningar av vilka
              orter och regioner som kan drabbas hårt av nedläggningar. Här
              är det mindre kommuner och gamla brukssamhällen som har drabbats.
            </seg>
            <seg n="44e6bd15">
              Det är speciella företag som drabbas av företagsflytt. Vi ser
              outsourcing i många av storföretagen. Man gör företagsförsäljningar
              inom ett företag. Det är det som har hänt i Perstorp. Jag vet
              knappt själv vem som äger vad inom Perstorpskoncernen, och Polyclad
              har varit en del av just Perstorpskoncernen. Perstorp är ett anrikt
              gammalt familjeföretag som byggdes upp 1884. Det har hänt väldigt
              mycket med orten. Nu senast hade vi varslet från Pergo. Man flyttar
              ned tillverkningen och 300400 jobb till Trelleborg. Det påverkar
              en kommun. Där tror jag att vi måste arbeta på ett förebyggande
              sätt och också bredda näringslivet på de orter som har ett ensidigt
              näringsliv. Jag tror också att man skulle kunna ha en utvecklingsfond
              som bör finansiera de här satsningarna. Lönsamma storföretag bör
              betala en omställningsavgift till denna fond.
            </seg>
            <seg n="8c2621c5">
              Visst har Skåne en bra tillväxt, och det skapas jobb. Jag tror
              också att många av mina jobbarkompisar som i dag har mist sina
              jobb, som är chockade, som har varit det länge och som känner
              väldigt stor ovisshet om sin framtid får jobb i framtiden. Men
              det behövs riktade åtgärder. Det sker ganska mycket. Arbetsförmedlingen
              är nere på Polyclad varje fredag. Komvux kommer att genomföra
              omfattande program. Trygghetsråden arbetar med tjänstemannagrupper
              och vi har andra som arbetar med LO-kollektivet. Inte minst företagsledning
              och fackförning gör också väldigt mycket.
            </seg>
            <seg n="5649d9bf">
              Men det är som sagt stora problem. Tidigare i dag talade jag
              med kommunstyrelsens ordförande i Perstorp Arnold Andréasson,
              också en kompis till mig. Precis som jag är Arnold oroad över
              den här utvecklingen. Jag fick reda på att av de 153 anställda
              jag tror att jag i interpellationen skrev 147, men 153 är nog
              den officiella siffran har i dag 22 fått arbete. Arbetsförmedlingen,
              trygghetsråden, Aventus med flera utför alltså ett aktivt arbete,
              men det behövs mer resurser. Jag är glad för att ministern skriver
              att det blir mer resurser till arbetsförmedlingen. Det behövs.
              Men jag tror också att det behövs en möjlighet att skapa alternativa
              jobb. Man behöver använda de här jättefina lokalerna. Jag skulle
              nästan gråta om det blev någon gokartbana i de här stora fabriksområdena.
              Alla fina maskiner och den fina teknik som finns på området ska
              kunna användas till något mycket bättre, till att göra avancerade
              produkter. Det hoppas jag att man kan få stöd för och hjälp med
              till exempel genom Vinnova.
            </seg>
          </u>
          <note type="speaker" n="38943991">
            Anf. 104 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-45" n="6013fcb2">
            <seg n="89a72ff7">
              Fru talman! Det är lätt att dela Sven-Erik Sjöstrands bedömning,
              och också hans känsla för hur människor upplever en sådan här
              chockartad situation, att plötsligt bli uppsagd från sitt jobb
              och se sitt företag läggas ned. Det är klart att det är då det
              är så viktigt att vår modell, den samhällsmodell vi har valt,
              faktiskt fungerar så att de här människorna får den hjälp och
              det stöd de behöver. Jag tror precis som Sven-Erik Sjöstrand att
              det handlar om utbildningsinsatser, vuxenutbildning. Det är oerhört
              viktigt, inte minst för LO-grupperna, att få möjlighet att förstärka
              sin grundutbildning. Det kan vara det som blir avgörande för att
              man sedan ska kunna ta nya arbeten.
            </seg>
            <seg n="681d8aa7">
              Vi har också arbetsmarknadsutbildningen. Regeringen aviserar
              ju i vårpropositionen ytterligare satsningar på arbetsmarknadsutbildningen.
              Vi ser nu, när jobben växer till, att det kommer att behövas arbetsmarknadsutbildning
              för att matcha arbetskraftsefterfrågan med de arbetslösas kompetens
              och kunskaper. Det kommer att bli viktigt också i Perstorp att
              kunna erbjuda arbetsmarknadsutbildning.
            </seg>
            <seg n="bc11dd5c">
              Jag tror också att det är väldigt viktigt att vi jobbar långsiktigt
              med att fortsätta stärka vår industris konkurrenskraft och inte
              se en enskild nedläggning som att det skulle vara så att svensk
              industri står inför stora nedläggningar. Det är tvärtom så att
              svensk industri har stärkt sin konkurrenskraft de senaste åren.
              De har ökat sin export mycket kraftigt och investerar kraftigt
              i Sverige. Därför har de branschprogram som vi nu har för nyckelbranscher
              i Sverige också resulterat i väldigt framåtsyftande åtgärder,
              som att vi nu satsar på forskning och utvecklingsprogram där vi
              knyter samman spetskompetens bland forskarna till industrins frågeställningar
              för att kunna hjälpa till att klara konkurrensen framöver. För
              det är med kunskap och kompetens som vi ska konkurrera. Jag tror
              också att i en ort som Perstorp, med industriellt kunnande och
              tradition, finns det intressanta och goda möjligheter att utveckla
              detta och också skapa nya företag och nya produkter.
            </seg>
            <seg n="e2b650d5">
              Däremot är jag mer tveksam till Sven-Erik Sjöstrands diskussion
              om att göra det dyrare generellt genom att införa nya typer av
              lagar, regler och kostnader vid nedläggningar. Det kan vara väldigt
              frestande, och jag kan mycket väl föreställa mig att det från
              tid till annan kan finnas en folklig opinion för det. Men jag
              vill varna för att det snarare kan minska Sveriges attraktionskraft
              som investeringsland. Eftersom vi har valt en väg som uppmuntrar
              dynamik och förändring av industri och näringsliv är det mycket
              bättre att satsa på att individerna får stöd i omställningen än
              att göra det generellt sett dyrare för företagen att förändra
              sin produktion. Det riskerar att drabba tillväxt och nya jobb.
            </seg>
            <seg n="47e5adc4">
              Det avtal som LO har slutit om omställningsavtal är ju ett exempel
              på en framåtsyftande politik där man också får möjlighet att stödja
              anställda som hamnar i den här situationen. Det, tillsammans med
              en aktiv arbetsmarknadspolitik, brett nyföretagandeprogram, satsningar
              på infrastrukturen och på industrin det är det som leder vägen
              framåt.
            </seg>
            <seg n="b5da11f2">
              Med det sagt måste jag också säga det som Sven-Erik Sjöstrand
              säger, att för den enskilda individ som blir drabbad av en uppsägning
              är det en lång resa innan man känner framtidstro igen. Vi får
              se till, med Sveriges ekonomiska utveckling och de nya jobb som
              kommer, att dessa människor kommer i arbete.
            </seg>
          </u>
          <note type="speaker" n="a41380a7">
            Anf. 105 SVEN-ERIK SJÖSTRAND (v):
          </note>
          <u who="sven-erik_sjostrand_fd7e45" xml:id="i-67dc961c409f4b6e-2" n="9f3526e2">
            <seg n="d872f0c4">
              Fru talman! Naturligtvis är det så att jag känner många av dem
              som är berörda. Jag fick anställning på Perstorp 1974, samtidigt
              som vd:n Gabriel Munck fick anställning. Det är många kompisar
              som drabbas. Det är tolv tretton som är par, som är gifta eller
              bor samman, och som har byggt villor. Om man då drabbas av en
              sådan chock som det innebär med en företagsnedläggelse får det
              konsekvenser. Det är mycket som kan raseras, och då gäller det
              att man får samhälleligt stöd.
            </seg>
            <seg n="16b2af37">
              Jag tycker naturligtvis också att man i första hand måste se
              till att det finns bra a-kasseregler och ett fungerande utbildningssystem.
              Det är det man satsar på här. Jag vet att kommunen kanske kommer
              att erbjuda lokaler så att man till exempel kan fortsätta söka
              jobb och att kommunen försöker stödja på många olika sätt.
            </seg>
            <seg n="ae6b4d81">
              Det är också så, som näringsministern säger, att det finns en
              mycket stor kunskap och stor industritradition i Perstorp. Det
              finns också många som har idéer om att göra saker inne på området.
              Det finns utrustning som jag inte tror flyttas till Italien eller
              Tyskland utan som blir kvar i Perstorp och som man då kan köpa
              ganska billigt. Då kan man nog få i gång en hel del produktion.
              Där förväntar jag mig av näringsministern att departementet är
              öppet för idéer, att man välkomnar idéer och på det sättet kan
              hjälpa och stödja, för det behövs verkligen. De som är så här
              utsatta behöver all hjälp.
            </seg>
            <seg n="aad02aab">
              Jag vet också, efter att jag pratat med kommunstyrelsens ordförande,
              att näringsministern är mycket varmt välkommen till Perstorp för
              att titta på kommunen och det som händer. Jag tror att det vore
              väldigt bra om näringsministern kan lägga in en halv dag eller
              en hel dag i sin almanacka för detta. Det tror jag också att de
              som är drabbade av att gå miste om sina jobb skulle välkomna.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="d8bc1907">
            12 § Svar på interpellation 2005/06:397 om globala standarder
            för konsumentmakt och tillväxt
          </note>
          <note type="speaker" n="49c4c87d">
            Anf. 106 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-46" n="6013fcb2">
            <seg n="686ba926">
              Fru talman! Martin Andreasson har frågat mig vilka åtgärder jag
              har vidtagit för att inkludera standardiseringsfrågorna i tillväxtpolitiken
              och för att öka kunskapen om standardiseringsfrågor hos berörda
              myndigheter.
            </seg>
            <seg n="52769552">
              Standarder är frivilliga dokument som utarbetas av privata organ.
              Utmärkande för standardiseringen är att man arbetar i öppna processer
              och att alla som önskar får delta, såsom företag, organisationer
              och myndigheter. Standardisering har sedan länge använts som instrument
              för att rationalisera produktionen och har bidragit till tillväxt
              och välstånd. Standarder används nu på allt fler områden såsom
              kvalitetsledning, miljöledning och socialt ansvar.
            </seg>
            <seg n="3e76052d">
              Inom EU har stora ansträngningar gjorts för att utarbeta säkerhetsstandarder
              för produkter. Dessa standarder, som används i EG:s produktsäkerhetslagstiftning,
              har överlag bidragit till ökad säkerhet samtidigt som EU:s inre
              marknad har genomförts och fördjupats. De europeiska säkerhetsstandarderna
              har dessutom blivit tongivande i produktsäkerhetsarbetet i länder
              utanför EU.
            </seg>
            <seg n="1ca83f33">
              Merparten av standardiseringen drivs numera på europeisk och
              global nivå. De svenska standardiseringsorganen tar fram få inhemska
              standarder. Arbetet har i stället inriktats på att vara svenska
              förhandlingsorgan i det internationella arbetet. I detta arbete
              har de svenska organen intagit en framträdande plats. Bland annat
              leder svenska standardiseringsorgan ett internationellt arbete
              om civil krishantering och tillsammans med kolleger i Brasilien
              leder svenska standardiseringsorgan ett arbete om socialt ansvarstagande,
              ett arbete som kan komma att få stor betydelse för hållbar utveckling.
            </seg>
            <seg n="45c907cf">
              Många stora svenska industriföretag gör också betydande insatser
              i det internationella standardiseringsarbetet för att föra ut
              sina lösningar och på så sätt underlätta marknadstillträdet för
              sina produkter.
            </seg>
            <seg n="c78ec7d9">
              Staten bidrar ekonomiskt till den svenska standardiseringsorganisationen.
              Dels genom ett generellt statsbidrag på ca 30 miljoner kronor
              och dels genom de bidrag som myndigheter ger till enskilda projekt.
              Av det generella statsbidraget ska 3 miljoner kronor användas
              till att stödja ideella organisationers medverkan i standardiseringen.
            </seg>
            <seg n="d0ee489b">
              Regeringen ger vidare ett årligt bidrag till Sveriges Konsumentråd.
              Detta bidrag uppgår i år till ca 3,6 miljoner kronor vilket är
              en höjning med 600 000 kr sedan 2005. Ett villkor för detta bidrag
              är att konsumentrådet deltar i det europeiska standardiseringsarbetet.
            </seg>
            <seg n="44e1a85d">
              Standardiseringen som instrument för innovation, tillväxt och
              ökad konkurrenskraft har uppmärksammats alltmer under den senaste
              tiden.
            </seg>
            <seg n="f923f73d">
              Regeringen har nyligen inlett ett omfattande arbete för att belysa
              möjligheterna att använda standardiseringen som ett instrument
              för att stärka det svenska näringslivets konkurrenskraft och för
              att standardiseringsarbetet i än högre utsträckning ska bidra
              till innovation och tillväxt. Möjligheterna att globalt driva
              svenska intressen och svenska värderingar kommer också att behandlas.
              Detta arbete tar avstamp i det strategidokument som Sveriges Standardiseringsråd
              publicerat under våren. I strategidokumentet lyfts standardiseringens
              betydelse för innovation, tillväxt och konkurrenskraft upp, liksom
              dess betydelse för små företag. Resultatet av detta arbete kommer
              att överlämnas till riksdagen i form av en skrivelse.
            </seg>
            <seg n="1eeed05c">
              Regeringen har även under våren tillsatt en utredning som ska
              kartlägga behovet av en förstärkning och ökad samordning av statens
              medverkan i standardiseringen på IT-området. Denna utredning beräknas
              vara klar i mitten av 2007.
            </seg>
          </u>
          <note type="speaker" n="1d901b23">
            Anf. 107 MARTIN ANDREASSON (fp):
          </note>
          <u who="Q5556512" xml:id="i-3842cb6b59b1bcfb-0" n="15ae4a3b">
            <seg n="c0461abe">
              Fru talman! Jag vill börja med att tacka näringsministern för
              svaret på min interpellation som jag lämnade in eftersom jag tycker
              att det är viktigt att riksdagen och regeringen får tillfälle
              att gemensamt föra en diskussion om standardiseringsfrågornas
              betydelse för tillväxtpolitiken.
            </seg>
            <seg n="f219cd87">
              Bakom detta ligger att vi ser att land efter land mycket medvetet
              integrerar de här frågorna i sin nationella tillväxtpolitik. Det
              här är ett område där Sverige tidigare har varit mycket framstående
              och på många sätt fortsätter att hålla en hög profil. Samtidigt
              har vi på de senaste åren alltför lite uppmärksammat standardiseringsfrågornas
              betydelse.
            </seg>
            <seg n="8bb20a69">
              För att komplettera det som näringsministern skriver i sitt svar
              och nu har föredragit för riksdagen är standarder förvisso frivilliga
              dokument som utarbetas av privata organ. Men det är också intressant
              att se hur standarder som har tagits fram på det sättet läggs
              till grund för normgivning genom lagstiftning, inte minst på Europanivå.
              Där baserar man sig i allt högre utsträckning på standardiseringsarbetet
              för att sätta en miniminivå för det man vill åstadkomma, till
              exempel i den europeiska produktsäkerhetslagstiftningen.
            </seg>
            <seg n="ca8179e5">
              Vi ser alltså att det finns ett mycket tydligt samspel mellan
              den politiska och den civila sfären på det här området.
            </seg>
            <seg n="c61b41b9">
              Vi vet också att en bra standardiseringsstrategi och en bra standardiseringspolitik
              är tillväxtdrivande. Den senaste tiden har vi fått flera belägg
              för detta på det internationella planet.
            </seg>
            <seg n="0bd9503b">
              En vetenskaplig rapport som initierades av Tysklands regering
              för några år sedan slog fast att standardiseringen står för 1
              % av landets bruttonationalprodukt. Förra året kom en motsvarande
              offentlig brittisk rapport som slog fast att ungefär 13 % av tillväxten
              i Storbritanniens produktivitet direkt hänger ihop med standardiseringen.
            </seg>
            <seg n="2ec7e1ac">
              Fru talman! Vi vet också att en bra internationell standardiseringsverksamhet
              är grunden för att konsumenten ska kunna ta till vara sin konsumentmakt.
              Med enhetliga standarder blir det lättare för enskilda konsumenter
              att veta att varor och tjänster uppfyller samma krav oavsett i
              vilket land de är framställda eller vilken leverantör de kommer
              ifrån. På motsvarande sätt är det naturligtvis på arbetsmiljöområdet
              där man genom gemensamma standarder kan få snabbt genomslag för
              nya lösningar.
            </seg>
            <seg n="9d0ec45d">
              Problemet är att Sverige har tappat den strategiska helhetssynen.
              Jag skulle vilja säga att de berörda myndigheterna i alltför liten
              utsträckning har en gemensam syn på standardiseringsfrågornas
              betydelse för den svenska tillväxtpolitiken.
            </seg>
            <seg n="ed30dc15">
              Regeringen tänker nu sätta i gång ett arbete. Det är svaret i
              interpellationen. Det är bra. Men det saknas konkreta besked om
              till exempel när man avser att återkomma till riksdagen med sina
              slutsatser i en skrivelse. På vilket sätt tänker regeringen säkerställa
              att berörda myndigheter och standardiseringsorgan samt konsumentorganisationer,
              arbetsgivar- och arbetstagarrepresentanter, näringslivets parter
              och så vidare ges möjlighet att involveras i detta arbete?
            </seg>
            <seg n="e093982a">
              Det enda vi vet är att regeringen tänker arbeta, men hur tänker
              man involvera de berörda parterna och när tänker man återkomma
              med sina förslag?
            </seg>
          </u>
          <note type="speaker" n="ec0767c1">
            Anf. 108 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-47" n="6013fcb2">
            <seg n="e06ba799">
              Fru talman! Det gläder mig att Martin Andreasson har uppmärksammat
              standardiseringens viktiga roll för tillväxt. Det är en gravt
              underskattad fråga i den allmänna debatten. Det gläder mig att
              Martin Andreasson har samma engagemang som jag att fortsätta att
              utveckla standardiseringsarbetet.
            </seg>
            <seg n="758963ca">
              Sverige är mycket aktivt. Särskilt när det gäller produktsäkerhetsstandarder
              har Sverige en mycket stor aktivitet och stort inflytande. Det
              är också viktigt. Man ska vara med i ett tidigt skede för att
              kunna bidra till höga och bra standarder och till att svenska
              företag får framgångar när man kan utnyttja gemensamma standarder
              för export och försäljning.
            </seg>
            <seg n="54a99e99">
              Från Sveriges Standardiseringsråd har vi i ett strategidokument
              på ett mycket förtjänstfullt sätt fått fram de utmaningar som
              kommer framöver. Med snabb teknisk utveckling och nya varor och
              tjänster är standardiseringsarbetet ett ständigt arbete för att
              vara med och driva våra intressen och våra frågor.
            </seg>
            <seg n="ce595ee1">
              Det är en utmärkt startpunkt i vårt arbete som vi har inlett
              med att formulera den nya strategin för standardiseringsarbetet.
              Här kommer vi naturligtvis att lyssna på många intressenter. Det
              ligger i sakens natur. Standardiseringsarbete är både lagstiftning
              på nationell eller internationell nivå och mycket av företags
              och intresseorganisationers frivilligarbete.
            </seg>
            <seg n="b28c93df">
              Om det ska bli bra måste man involvera breda grupper.
            </seg>
            <seg n="28c9958e">
              Vi kommer att arbeta fram en strategi som ser på standardiseringen
              ur tillväxtperspektiv, innovationskraftsperspektiv och, inte minst,
              svensk konkurrenskraft.
            </seg>
            <seg n="8e18a795">
              Jag räknar med att vi kommer att vara klara under nästa riksdagsår.
              Då kommer vi att kunna återkomma i en skrivelse till riksdagen
              med den strategin.
            </seg>
            <seg n="6a69d83e">
              Vi är framgångsrika. Vi är aktiva. Vi har många svenska intressenter.
              Vi vill fortsätta att vara ledande på det här området. Därför
              moderniserar vi och utvecklar vår strategi. Jag är glad att Martin
              Andreasson också har upptäckt standardiseringsfrågorna.
            </seg>
          </u>
          <note type="speaker" n="0dd04c80">
            Anf. 109 MARTIN ANDREASSON (fp):
          </note>
          <u who="Q5556512" xml:id="i-3842cb6b59b1bcfb-1" n="15ae4a3b">
            <seg n="3cea9973">
              Fru talman! Först och främst tack för klargörandet om vad det
              är för tidsplan som regeringen arbetar med. Det ska bli mycket
              intressant för riksdagen, och naturligtvis dessförinnan för de
              olika parter som är berörda av detta arbete, att ta del av vad
              som kommer att komma från Näringsdepartementet under nästa mandatperiods
              första riksdagsår.
            </seg>
            <seg n="eb1e2cea">
              Jag tror egentligen inte att vi behöver ägna så mycket längre
              tid åt att understryka hur viktigt standardiseringsarbetet är.
              Däremot blir jag lite orolig över att Thomas Östros lyfter fram
              bara hur framgångsrika vi är och hur aktiva vi är. Sverige har
              naturligtvis väldigt mycket att vara stolt över i fråga om standardiseringsarbetet.
            </seg>
            <seg n="01f3abc4">
              Men samtidigt har inte minst riksdagens näringsutskott så sent
              som i höstas jag vill understryka att det var ett enigt näringsutskott
              lyft fram att standardisering är ett område inom näringspolitiken
              som hittills har tillmätts alltför liten betydelse. Men också
              näringsutskottet lyfter fram att medvetenheten och kunskapen om
              standardiseringens möjligheter behöver förbättras inom den offentliga
              förvaltningen.
            </seg>
            <seg n="40e287a3">
              Ett undantag som nämns och där berörda myndigheter medverkar
              väldigt aktivt är just produktsäkerhetsarbetet, som Thomas Östros
              nämner. Men det finns så många andra områden där vi faktiskt skulle
              behöva vässa våra positioner. Inte minst ett enigt näringsutskott
              lyfter fram att myndigheternas deltagande på andra områden är
              sämre. Det är därför som jag anser att vi har en hemläxa att göra.
              Därför känner jag ändå en viss oro för att näringsministern bara
              lyfter fram allt det som vi ska vara stolta över. Det finns faktiskt
              en anledning till att näringsutskottet har skrivit detta. Och
              det finns faktiskt också en anledning till att regeringen har
              inlett detta arbete.
            </seg>
            <seg n="f6c4f69e">
              Då kommer jag tillbaka till de två frågor som jag ställde i min
              interpellation och som näringsministern har hoppat över i sitt
              svar. Jag ställde ju fyra frågor och inte två frågor. De två frågor
              som näringsministern hittills inte har berört handlar bland annat
              om hur man ska kunna se till att små och medelstora företag ges
              möjlighet att delta i det internationella standardiseringsarbetet.
              Här är det viktigt att vi håller tungan rätt i mun, därför att
              privata företag ska agera utifrån sina kommersiella intressen,
              och så måste det vara. Samtidigt är det klart att vi som industrination
              och utifrån ett tillväxtperspektiv har ett intresse av att se
              till att olika röster från svenskt håll kan göra sig hörda i det
              internationella standardiseringsarbetet.
            </seg>
            <seg n="98214ecc">
              Det som tidigare har funnits för att möjliggöra detta har till
              stora delar avvecklats eftersom det har visat sig vara ineffektivt.
              Och jag har inga synpunkter på att man drog den slutsatsen. Men
              då är frågan vad man kan tänka sig att göra i stället för att
              underlätta för små och medelstora företag.
            </seg>
            <seg n="a6211670">
              Det lilla tillskott som har kommit till Sveriges Konsumentråd
              har kommit till stånd genom ett rent nollsummespel. Man har faktiskt
              bara flyttat runt pengar inom de befintliga anslagen till frivilligorganisationer
              på konsumentområdet. Det är inget nettotillskott. Jag vet att
              näringsministern direkt kommer att svara att det inte är hans
              bord utan jordbruksministerns. Men detta är faktiskt ett tydligt
              exempel på att Regeringskansliet har ett departementsöverskridande
              ansvar att samverka när det gäller frågor som handlar om standardiseringsarbetet.
              Här skulle jag också vilja att näringsministern återkommer med
              ett förtydligande och ett besked.
            </seg>
          </u>
          <note type="speaker" n="6075c386">
            Anf. 110 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-48" n="6013fcb2">
            <seg n="c949163c">
              Fru talman! Det är utmärkt att Martin Andreasson har upptäckt
              hur viktiga standardiseringsfrågorna är och att han nu så kraftfullt
              stöder regeringens arbete med att utveckla standardiseringsstrategin.
            </seg>
            <seg n="d8d9cf76">
              Jag menar att detta är en fråga som är av stor vikt för innovation,
              ekonomisk tillväxt och svenska företags konkurrenskraft. Jag förväntar
              mig därför att jag får ett fortsatt stöd för detta arbete från
              Martin Andreasson under nästa mandatperiod. Detta ser vi nämligen
              som en viktig pusselbit i den innovationspolitik som vi arbetar
              med och som också har lett till en stor ökning av nyföretagandet,
              en stor ekonomisk tillväxt, ökad sysselsättning och ökat välstånd
              i Sverige.
            </seg>
            <seg n="56265bc6">
              Självklart kommer de små företagens dimensioner och frågeställningar
              att vara väldigt viktiga i detta strategiarbete. Vi har i den
              småföretagarpolitik som vi arbetar med väldigt tydligt visat att
              det är de små företagens ställning och expansionsmöjligheter som
              dominerar i näringspolitiken. Det har vi gjort i form av strategiska
              skattelättnader, forsknings- och utvecklingsinsatser och riskkapitalfrämjande.
              Och naturligtvis ska det också vara ett viktigt element i standardiseringsarbetet.
            </seg>
            <seg n="8f5f12f4">
              Detta är alltså ett arbete som vi fäster stor vikt vid och som
              vi arbetar med sedan en tid tillbaka, och som jag är glad att
              också Martin Andreasson känner ett engagemang för.
            </seg>
          </u>
          <note type="speaker" n="f9165ecb">
            Anf. 111 MARTIN ANDREASSON (fp):
          </note>
          <u who="Q5556512" xml:id="i-3842cb6b59b1bcfb-2" n="15ae4a3b">
            <seg n="3af7667c">
              Fru talman! Jag hade trots allt hoppats att näringsministern
              något skulle kommentera problematiseringarna från ett enigt näringsutskott
              när det gäller behovet av att fokusera tydligare på standardiseringsarbetet.
              Man pekar på att inte minst olika myndigheter har tappat bort
              sitt ansvar i standardiseringsfrågorna för att bevaka olika svenska
              intressen. Därför tycker jag naturligtvis att det arbete som nu
              har inletts efter näringsutskottets besked från i höstas är positivt.
              Men jag hade hoppats att en lite tydligare problemmedvetenhet
              skulle komma fram i denna debatt.
            </seg>
            <seg n="78d8f876">
              Men låt oss för all del fortsätta denna diskussion. Jag är naturligtvis
              väldigt belåten med att näringsministern har visat prov på ett
              så starkt engagemang för standardiseringsfrågorna i denna debatt.
              Och jag räknar med att Thomas Östros kommer att fortsätta att
              stödja det standardiseringsarbete som kommer att bedrivas av nästa
              näringsminister och nästa ledning för Näringsdepartementet.
            </seg>
            <seg n="3fbadba4">
              Därmed vill jag tacka för den här debatten.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="8c720585">
            13 § Svar på interpellation 2005/06:444 om jämställdhet i näringslivet
            utan kvotering
          </note>
          <note type="speaker" n="3847d355">
            Anf. 112 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-49" n="6013fcb2">
            <seg n="fc3fc526">
              Fru talman! Karin Pilsäter har frågat mig vilka andra åtgärder
              än lagstiftning som jag ämnar vidta för att öka representationen
              av kvinnor i bolagsstyrelser, samt vilka särskilda åtgärder som
              avses att vidtas för att öka representationen av kvinnor inom
              de statliga bolagens styrelse. Karin Pilsäter har också frågat
              mig vilka åtgärder jag är beredd att vidta för att minska hinder
              för kvinnors företagande, liksom att öka kvinnors möjlighet att
              göra karriär inom företag.
            </seg>
            <seg n="655824a4">
              Sedan den 1 januari 2004 gäller en ny lagstiftning om redovisning
              av könsfördelningen i företagsledningar (prop. 2002/03:56, bet.
              2002/03: LU7, rskr. 2002/03:221). Lagstiftningen gäller alla företag
              med fler än tio anställda och regleras i årsredovisningslagen
              (5 kap. 18 b § i årsredovisningslagen (1995:1554)). Genom de nya
              reglerna synliggörs könsfördelningen bland de ledande befattningshavarna
              i företagen på ett bättre sätt än tidigare. Det har därmed skapats
              ett incitament för företagen att vidta åtgärder för att få en
              jämnare representation av båda könen.
            </seg>
            <seg n="9c64a9a2">
              Regeringen har nyligen lämnat skrivelsen med 2005 års redogörelse
              för företag med statligt ägande till riksdagen. I skrivelsen betonas
              att de statligt ägda företagens ledningar och styrelser bör vara
              ett föredöme i jämställdhetsarbetet. Det är en fortlöpande och
              angelägen uppgift att ta vara på den kompetens och erfarenhet
              som både kvinnor och män har, inte minst genom tillsättningar
              på chefsnivå. Regeringens delmål om att andelen kvinnor i styrelserna
              för den statliga företagssfären ska vara minst 40 % uppnåddes
              redan den 30 juni 2003. Detta har uppnåtts genom ett systematiskt
              nomineringsarbete. Per den 3 maj 2006 var andelen kvinnor 44 %
              och andelen män 56 % i den statliga företagssfären. I de av staten
              helägda företagen var andelen kvinnor högre, 47 %, och därmed
              också andelen män lägre, 53 %.
            </seg>
            <seg n="8f09bfea">
              Regeringen har tydligt uttryckt i skrivelsen att det nu är angeläget
              att de statligt ägda företagen driver utvecklingen mot att öka
              andelen kvinnor i företagsledande ställning, precis som staten
              som ägare gått i bräschen för att öka andelen kvinnor i styrelserna.
              Låt mig också nämna att de statligt ägda företagen redan bedriver
              ett aktivt jämställdhetsarbete och att de enligt regeringens ägarpolitik
              bör ha en jämställdhetspolicy.
            </seg>
            <seg n="39cba6fd">
              När det gäller företagandet så ökade det kvinnliga nyföretagandet
              med 18 % under 2004. Totalt startades 41 600 nya företag under
              2004, inte på 20 år har det startats så många företag. Regeringen
              arbetar för att stärka denna trend ytterligare. För att stärka
              det svenska näringslivets konkurrenskraft genomför regeringen
              ett stort antal insatser. Över 300 konkreta åtgärder genomförs
              för förbättrad service och minskad administration för företagen.
              2 miljarder satsas på att främja tillgången på riskkapital. 900
              miljoner kronor satsas fram till 2010 för att stimulera forskning
              och utveckling i mindre företag. Vi genomför också flera strategiska
              skattesänkningar. Arvs- och gåvoskatten har avskaffats. Skatten
              för fåmansföretagare sänks med 1 miljard kronor, och den 1 juli
              2006 sänks arbetsgivaravgiften temporärt för en enmansföretagare
              som anställer. Exportfrämjandet har förstärkts, och exportrådgivare
              anställs i samtliga län.
            </seg>
            <seg n="9454bfca">
              Några av regeringens satsningar är av särskild vikt för kvinnors
              företagande. Under 20022004 avsattes totalt 42 miljoner kronor
              för att främja kvinnors och invandrares företagande, och från
              år 2005 permanentades den satsningen med 19 miljoner kronor per
              år. Insatserna har bland annat riktats till affärsrådgivning åt
              kvinnor.
            </seg>
            <seg n="f941af7a">
              En viktig fråga som har betydelse för kvinnors vilja att starta
              företag är utformningen av trygghetssystemen. Som ett led i strävan
              att skapa balans i försäkringsvillkoren mellan anställda och företagare
              har regeringen fattat beslut om en utredning av trygghetssystemen
              för företagare. Uppdraget omfattar en översyn av arbetslöshetsförsäkringen,
              sjukförsäkringen, tillfälliga föräldrapenningen samt havandeskapspenningen.
            </seg>
            <seg n="d33c868c">
              Andelen som tar lån är något lägre bland kvinnor som driver företag
              än bland män som driver företag. Ett problem som nämns är att
              kvinnor ofta söker mindre lån, som kommersiella aktörer inte bedömer
              lönsamma. För att tillgodose detta behov har Almi sedan förra
              året möjlighet att erbjuda så kallade minilån på upp till 50 000
              kr. Minilånen har visat sig mycket efterfrågade, inte minst bland
              kvinnor. Almis verksamhet kommer dessutom från och med 2007 att
              förstärkas genom en utökad grundfinansiering.
            </seg>
            <seg n="beae3696">
              Möjligheten att uppnå ökad jämställdhet i företagen hänger nära
              samman med om vi lyckas nå ökad jämställdhet i samhället i stort.
              Inte minst viktigt är att män och kvinnor har samma möjligheter
              att dela ansvaret för hem och arbete. Från och med den 1 juli
              2006 kommer taket för föräldraförsäkringen att höjas kraftigt,
              vilket är en viktig reform för att främja jämställdhet mellan
              män och kvinnor. Även insatser för att motverka att kvinnor diskrimineras
              i arbetslivet vid anställningar, föräldraledighet eller lönesättning
              är viktiga liksom självfallet jämställdhetsarbetet i skola och
              förskola.
            </seg>
          </u>
          <note type="speaker" n="dcc3a2e0">
            Anf. 113 KARIN PILSÄTER (fp):
          </note>
          <u who="Q4972961" xml:id="i-a36d180946bc0202-0" n="ae715427">
            <seg n="8f3e5e41">
              Fru talman! Jag ska be att få tacka statsrådet för svaret. Jag
              tycker att det var befriande att läsa och höra att den här diskussionen
              kring kvinnors deltagande och makt i näringslivet, affärslivet,
              ändå har gått väldigt mycket framåt. Även om det inte alltid händer
              så mycket i praktiken som vi önskar har diskussionen ändå gått
              väldigt mycket framåt. Det kom inte ett svar där det stod att
              arbetet i regeringen är så fördelat att det är jämställdhetsministern
              som ska svara, utan det är faktiskt näringsministern som tar upp
              den här diskussionen.
            </seg>
            <seg n="160dbb66">
              Lika möjligheter, rättigheter och skyldigheter när det gäller
              företagande, pengar, makt är inte bara rätt och rättvist, utan
              det är också en lönsamhetsfråga. Därför anser jag att det är en
              oerhört viktig del av den ekonomiska politiken och en viktig del
              av tillväxtpolitiken. Jämställdhet handlar inte om antal, utan
              det handlar om makt. Men ofta är ju antal ett nödvändigt, dock
              inte tillräckligt, villkor för att också uppnå makt.
            </seg>
            <seg n="bf366111">
              Jag tillhör dem det tror jag att näringsministern också gör som
              är övertygade om att intelligens är relativt jämnt fördelad över
              mänskligheten och att vi har större olikheter oss personer emellan
              än vad vi har som tillhöriga respektive könskollektiv. De konkurrensbegränsningar
              som i dag finns för framför allt kvinnor i näringslivet och män
              i hemlivet är därför tillväxthämmande. Vi tar inte till vara kvinnors
              kompetens och kraft fullt ut. Därför är det här också ett samhällsintresse,
              ett allmänintresse. Det är inte bara ett intresse för respektive
              person som blir hindrad i sitt liv, utan att det är ett gemensamt
              intresse.
            </seg>
            <seg n="af7458c6">
              I det här sammanhanget kan man ofta fråga sig vad som är hönan
              och vad som är ägget. Många menar att om vi får fler kvinnor i
              toppen kommer det att leda till att vi också får väldigt många
              fler kvinnor på bredden i näringslivet, och därför måste vi först
              se till att vi får fram fler kvinnor i toppen. Å andra sidan:
              För att få fram många fler kvinnor i toppen måste vi också ha
              många fler kvinnor på bredden. Min slutsats är då inte att man
              ska göra antingen eller utan att man måste göra insatser på alla
              olika nivåer.
            </seg>
            <seg n="09c7a155">
              Vad som är kompetens är i hög grad någonting som finns i betraktarens
              ögon, det vill säga att det är den som avgör vad som är kompetens
              som också avgör hur många som har kompetensen. I dag är det alldeles
              uppenbart att det finns fullt tillräckligt med kvinnor som har
              tillräcklig kompetens god kompetens, väl konkurrenskraftig kompetens
              för att finnas på de absoluta toppositionerna.
            </seg>
            <seg n="1dda5e96">
              Jag ställde ett antal frågor. Några av dem har jag fått lite
              mer uttömmande svar på, andra har jag fått något mer kortfattade
              svar på. En viktig uppgift för staten är just att man, när det
              gäller det statliga företagsinnehavet, ska agera som ett föredöme.
              Det finns också med i den statliga ägarpolicyn. Därför skulle
              jag ändå vilja kasta tillbaka frågeställningen till näringsministern.
            </seg>
            <seg n="aee08885">
              Visserligen har staten nu drygt 40 % kvinnor i genomsnitt i sina
              bolagsstyrelser, men det krav man ställer på börsbolagen är ju
              inte att de i genomsnitt ska ha någon viss procentsats utan att
              de var och en ska ha det. Då är ju sanningen den att väldigt många
              av de stora helägda statliga bolagen, Vattenfall, Vin &amp; Sprit,
              Vasallen, Vasakronan, SBAB, Svensk Bilprovning, Systembolaget,
              har en kvinnorepresentation som är ungefär likvärdig med börsgenomsnittet.
              De riktigt stora börsnoterade, Telia, SAS, Nordea, ligger också
              där någonstans. Och på sistone har det knappt hänt någonting alls.
              Bland de 44 nya ledamöterna så ökade man kvinnoandelen med en.
              Därför skulle jag ändå vilja kasta tillbaka frågan: Vad tänker
              näringsministern göra för att först och främst se till att det
              ökar i de statliga bolagen? Den andra frågan som jag skulle vilja
              kasta tillbaka är: Vad tänker regeringen och näringsministern
              göra för att de facto öka kvinnors möjligheter till företagande
              inom de stora kvinnodominerade sektorerna, kunskapsintensiva tjänstebranscher?
            </seg>
          </u>
          <note type="speaker" n="21996c8d">
            Anf. 114 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-50" n="6013fcb2">
            <seg n="cd7b080c">
              Fru talman! Jag håller med Karin Pilsäter om att man också kan
              se jämställdhetsfrågan som en lönsamhetsfråga för företag. Det
              handlar om att använda den kompetens och erfarenhet som finns
              i samhället för att göra det bästa av varor och tjänster och för
              att agera på marknader. Självklart slösar ett ojämställt samhälle
              på mänskliga resurser.
            </seg>
            <seg n="92fdcbdf">
              Jag vill bestämt hävda att regeringens arbete med att besätta
              styrelser i de statliga bolagen har varit oerhört framgångsrikt.
              Det var nog väldigt få som trodde det, när vi först satte upp
              målet, att 40 % av ledamöterna skulle vara kvinnor. Vi nådde det
              redan 2003. Jag vet att det inledningsvis var många som ifrågasatte
              att vi skulle klara det. Vi är nu uppe i 47 %, vilket innebär
              att vi från år till annat säkert kan ha en majoritet kvinnor i
              statliga bolagsstyrelser. Det börjar alltmer väcka väldig respekt
              ute i näringslivet, för det visar att diskussionen om att det
              inte finns kompetens till bolagsstyrelserna helt enkelt inte kan
              stämma.
            </seg>
            <seg n="16e1024b">
              Vi har genom ett engagerat långsiktigt arbete med att nominera
              kvalificerade ledamöter till statliga bolagsstyrelser lyckats
              uppnå detta. Sedan är det alldeles riktigt att det skiljer sig
              från bolag till bolag. Sveaskog har närmare 65 % kvinnor Europas
              största skogsbolag. Och vi kan ha motsvarande situation åt männens
              håll i andra bolag. Det är nästa diskussion vi får ta, om det
              ska vara fördelat på precis varje bolag. Det kommer inte att vara
              någon svårighet för oss att i så fall ändra den målsättningen.
              Vi har med råge nått en målsättning som väldigt få trodde var
              möjlig. Och vi har gjort det samtidigt som vi har förstärkt kompetens
              och erfarenhet i statliga bolagsstyrelser. Och under den resans
              gång har lönsamhet och förvaltning och skötsel av de statliga
              bolagen förbättrats i kvalitet. Det är ett väldigt viktigt budskap
              till det privata näringslivet och en modell att följa.
            </seg>
            <seg n="69470a8c">
              Däremot håller jag inte med när det gäller Karin Pilsäters underliggande
              fråga om kvinnors företagande. Jag anar att det ligger någonting
              i hennes fråga om att man måste privatisera offentlig verksamhet
              för att öka kvinnors företagande. Jag tror inte att det är modellen
              att följa.
            </seg>
            <seg n="1f3208fe">
              Vi ser nu ett kraftigt ökat nyföretagande i Sverige, generellt
              sett. Inte på decennier har så många företag startats. Det är
              en framgång för den politik för entreprenörskap som vi driver.
              Särskilt mycket ökar detta bland kvinnor, 18 %, vilket också är
              tecken på att kvinnors nyföretagande har tagit ordentlig fart.
              Vi får inte slå oss till ro. Vi kommer att behöva fortsatt ökat
              nyföretagande i Sverige, och vi behöver fler kvinnor som startar
              företag, men utvecklingen visar att det här inte är beroende av
              att man privatiserar offentlig sektor.
            </seg>
            <seg n="00185661">
              Däremot bekymrar jag mig för den politik som Folkpartiet och
              Karin Pilsäter nu har slagit in på när det gäller att stimulera
              tjänstesektorn. Åtta av tio företag som startas startas i tjänstesektorn.
              Sysselsättningen ökar nu kraftigt i tjänstesektorn.
            </seg>
            <seg n="1188e757">
              I det läget lägger Folkpartiet och alliansen fram ett förslag
              där ni kraftigt höjer arbetsgivaravgiften, skatten, för ett litet
              hotell, ett litet taxiföretag eller en liten elektrikerfirma för
              att kunna sänka skatten för exempelvis en stor snabbmatskedja
              som finns i alla städer i Sverige.
            </seg>
            <seg n="7242c718">
              Det kommer att hindra nyföretagandet. Det kommer att försvåra
              utvecklingen för tjänstesektorn. Det kommer att skapa sämre villkor
              för en del av ekonomin där särskilt kvinnors företagande kommer
              att bli väldigt viktigt. Jag tror att tjänstesektorn, med den
              starka expansion vi nu ser, kommer att föra med sig ett fortsatt
              mycket starkt ökat kvinnligt nyföretagande. Men det hotas av alliansens
              politik.
            </seg>
          </u>
          <note type="speaker" n="04e730f4">
            Anf. 115 KARIN PILSÄTER (fp):
          </note>
          <u who="Q4972961" xml:id="i-a36d180946bc0202-1" n="ae715427">
            <seg n="4c1f25cc">
              Fru talman! Tiden för interpellationsdebatten medger inte att
              vi går in i en allmän diskussion om företagandets villkor. I statistiken
              finns det mycket man kan vända och vrida på. Sanningen är att
              det inte finns väldigt många fler företagare i dag än vad det
              fanns för ett år sedan. Däremot finns det många fler registrerade
              företag. Det är inte riktigt samma sak. Andelen i befolkningen
              som driver företag är lägre i dag än när regeringen tillträdde.
              Men det är en annan frågeställning som vi lämnar därhän.
            </seg>
            <seg n="af72a743">
              Vi i Folkpartiet föreslår tillsammans med alliansen helt finansierat
              att man särskilt sänker arbetsgivaravgiften inom de tjänstesektorer
              som är väldigt kundnära och där personalkostnader har väldigt
              stor betydelse för priserna. Det är ett förslag som kommer från
              Dan Anderssons tjänsteutredning. Om jag minns rätt var det näringsministern
              i egenskap av skatteminister som tillsatte den men sedan inte
              gjorde någonting av de resultat som kom fram.
            </seg>
            <seg n="4d0b4964">
              Det finns mycket att vända och vrida på. Man önskar att man bara
              kunde sänka skatter och inte behövde finansiera det på något sätt.
              Men vi vet att det inte är en hållbar linje, och därför har vi
              våra förslag fullt finansierade.
            </seg>
            <seg n="875732ef">
              Var ligger framtiden? Om man låser in en väldigt stor del av
              befolkningen och ekonomin i en helt och hållet offentligt reglerad
              verksamhet som drivs ungefär efter samma principer som ett arméregemente
              på 1800-talet tror jag inte heller man kan förvänta sig att ligga
              i framkant i en globaliserad värld. Det är precis vad vi gör i
              dag i Sverige.
            </seg>
            <seg n="59c3a8fd">
              De signaler man skickar till de högutbildade och mycket kompetenta
              kvinnor som är verksamma inom de kunskapsintensiva tjänstesektorerna
              inom vård och utbildning är: Gör er inte besvär. Vi stiftar stopplagar
              snarare än startlagar.
            </seg>
            <seg n="b674fef3">
              Sverige skulle ha väldigt mycket att vinna på att göra samma
              sak med vård och utbildning som vi gjorde exempelvis inom telemarknaden.
              När man avreglerade telemarknaden hade man ingen aning om vad
              det tio år senare skulle resultera i för en enorm tillväxt och
              dynamik. Det var många nya innovationer och affärsidéer som man
              inte hade en aning om. Vi trodde kanske att det skulle pressa
              priserna framför allt.
            </seg>
            <seg n="1bfd8859">
              Jag är helt övertygad om att om man gör samma sak när det gäller
              dessa sektorer kommer Sverige att ha jättestora möjligheter på
              en internationell tjänsteexportmarknad. Dessutom skulle vi kunna
              få mycket förnyelse. Det finns ingenting som hindrar, tvärtom,
              att man har de tjänsterna skattefinansierade och fördelade efter
              de principer som vi är överens om är rimliga. Men det behöver
              inte betyda att driften ska ske på det sättet och att man därigenom
              hämmar dynamiken så pass mycket som man ändå gör.
            </seg>
            <seg n="299241dd">
              Det har blivit en väldigt infekterad ideologisk fråga i stället
              för att man försöker se till att skapa de bästa möjligheterna
              för patienter, elever och andra nyttjare i Sverige. Personalen
              ska kunna få många arbetsgivare att välja på och kunna förverkliga
              affärsidéer, och Sverige ska kunna ge sig ut på en internationell
              tjänsteexportmarknad. Det är ett exempel just på hur vi i Sverige
              för den allmänna tillväxten och välståndets skull inte utnyttjar
              den kompetens och det kunnande som finns.
            </seg>
            <seg n="cb61fad7">
              Jag vill ta upp en sista fråga. Det gäller kvinnors möjligheter
              och vad staten, regeringen och riksdagen kan göra för att underlätta
              för kvinnor att göra karriär ute i de befintliga företagen. Huvudansvaret
              för det ligger naturligtvis på näringslivet. Näringsministern
              säger att man höjer taket i föräldraförsäkringen. Det tycker jag
              är bra. Men det är en absolut otillräcklig åtgärd.
            </seg>
            <seg n="96eb1061">
              Jag tror att det behövs en lång rad andra förändringar. Vi har
              många förslag. Jag skulle till exempel vilja slå ett slag för
              att man snarare funderar på att kvotera vård av sjukt barn. Det
              skulle vara en betydligt mer framgångsrik väg för att öka kvinnors
              möjlighet i näringslivet att ha starkare positioner. Det skulle
              sprida riskerna för småföretagare och andra som vill anställa
              kvinnor.
            </seg>
          </u>
          <note type="speaker" n="382112b5">
            Anf. 116 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-51" n="6013fcb2">
            <seg n="74397e6a">
              Fru talman! Som jag redovisat agerar regeringen väldigt aktivt
              för att se till att de statliga bolagen är föredömen. De har lyckats
              med råge att uppnå våra målsättningar. Det bör vara en ledstjärna
              också för det privata näringslivet. Det är fullt möjligt att göra
              om man är engagerad och långsiktig.
            </seg>
            <seg n="b93172b6">
              Vi kommer så till tjänstesektorn, som jag tror är en jättemöjlighet.
              Antagligen är expansionen av den privata tjänstesektorn som vi
              nu ser i Sverige huvudförklaringen till varför vi har ett ökat
              nyföretagande. Det är ett område som lämpar sig väldigt väl för
              nyföretagande. Åtta av tio företag som startas, startas i tjänstesektorn.
            </seg>
            <seg n="ed7c23f6">
              Hur man än vänder och vrider på argumenten har vi inte på decennier
              haft ett så högt nyföretagande. Det är oerhört positivt. Entreprenörskapet
              växer i svensk ekonomi. I det läget, Karin Pilsäter, hotar ni
              kvinnligt företagande och nyföretagandet med dessa väldigt märkliga
              skatteåtgärder som ni nu föreslår.
            </seg>
            <seg n="07313281">
              Varför ska det lilla hotellet, det lilla taxiföretaget eller
              den lilla elektriska firman få kraftigt höjd skatt för att de
              pengarna ska användas till att den stora hamburgerkedjan, eller
              vad det kan handla om, ska få sänkt skatt? Hur kan man föreslå
              något sådant?
            </seg>
            <seg n="e995eedd">
              Hur många kvinnor och kvinnliga företagare kommer inte att drabbas
              mycket hårt av detta? Kommer inte det att minska deras lust att
              nyanställa? Det är mycket riktigt att jag var skatteminister när
              det utredningsförslaget kom. Men vi lade det åt sidan eftersom
              det gav dessa, menar jag, bisarra effekter.
            </seg>
            <seg n="0721c442">
              Ni måste förklara varför ni är beredda att så kraftigt höja arbetsgivaravgiften
              för små företag där ofta kvinnor har drivit sitt företag på ett
              framgångsrikt sätt.
            </seg>
            <seg n="1766c5d0">
              Att tala om offentlig sektor som ett 1800-talsregemente känns
              kanske inte riktigt som en sjyst beskrivning av den verksamhet
              som hundratusentals människor är engagerade i. Här utförs ett
              väldigt viktigt arbete. Här ryms väldigt mycket entreprenörskap
              också i den offentliga sektorn. Det finns människor som är entreprenörer
              och förändrar och förbättrar kvaliteten.
            </seg>
            <seg n="d8d7ed6c">
              Här finns också väldigt många privata företag som levererar tjänster
              som är offentligt finansierade. Det har mycket pragmatiskt använts
              i rader av socialdemokratiska kommuner genom många år. Men vi
              säger att det är väldigt viktigt att dra en gräns.
            </seg>
            <seg n="cc1de3f0">
              Vi tycker inte att man ska sälja ut universitetssjukhus med hundraåriga
              och mer traditioner som är en naturlig del av den offentliga sektorn.
              Där har Folkpartiet och alliansen en annan uppfattning. Jag är
              säker på att vi har ett väldigt starkt folkligt stöd för detta.
            </seg>
            <seg n="9943180b">
              Vi ser att också tjänsteexporten ökar mycket kraftigt. Det är
              nyföretagande i tjänstesektorn. Det är väldigt många kvinnor som
              startar nya företag. Vi ser också en kraftigt ökad tjänsteexport.
              Där kommer vi att se många av framtidens väldigt viktiga företag
              för svensk del.
            </seg>
            <seg n="9a26f6e4">
              Jag tror att vi kan göra ännu mycket mer för att stärka jämställdheten
              i Sverige. Det gör vi engagerat. Föräldraförsäkringen är en sådan
              viktig komponent i detta. Det gäller att se till att ersättningsnivåerna
              också fungerar så att det går att fördela föräldraledigheten jämställt
              och att man inte förlorar ekonomiskt på detta.
            </seg>
            <seg n="ae05535f">
              Jag vänder mig starkt mot kravet på att kvotera vård av sjukt
              barn. Jag tror att det är ett rasande stort ingrepp i familjernas
              möjlighet att planera sin vardag. Det tror jag inte i sig är ett
              effektivt redskap. Låt oss diskutera på bredden vilka ytterligare
              insatser vi ska göra, men inte kvotering av vård av sjukt barn.
            </seg>
          </u>
          <note type="speaker" n="70e127c8">
            Anf. 117 KARIN PILSÄTER (fp):
          </note>
          <u who="Q4972961" xml:id="i-a36d180946bc0202-2" n="ae715427">
            <seg n="47c28833">
              Fru talman! När det gäller staten som föredöme sade statsrådet
              tidigare att det var väldigt få som trodde att man skulle kunna
              nå målen. Jag vet inte vilka som inte trodde det. Frågan var väl
              om man trodde att man verkligen var beredd att genomföra det.
              Det har jag aldrig tvivlat på.
            </seg>
            <seg n="5035cdbf">
              Det visar bara att det är ganska lätt. Men det visar också vilken
              konstig syn regeringen har på representationen. Det handlar bara
              om någon sorts antal. Sanningen är ju den att om man vill ha en
              jämn könsfördelning därför att man tror att kompetens är rätt
              så jämnt fördelad och att mångfalden i sig skapar ett mervärde
              för företaget, är det inte till särskilt stor nytta för Vasakronan,
              som har en minoritet kvinnor i styrelsen, att det finns en majoritet
              kvinnor i styrelsen i ett helt annat statligt fastighetsbolag,
              Specialfastigheter.
            </seg>
            <seg n="bcc1a22f">
              Det är naturligtvis så att man måste förvänta sig och kräva att
              staten gör samma sak i respektive bolag, på samma sätt som man
              förväntar sig och kräver det nu kanske i form av lagstiftning
              av de privata företagen.
            </seg>
            <seg n="6c8fc9bd">
              Ericsson kan ju inte säga: Skanska har en massa kvinnor i styrelsen,
              så vi behöver inte ha några! Det måste gälla i respektive bolag
              om man tror att det ska vara till någon nytta och fördel för själva
              bolaget i sig. När det gäller vd och ledningsgrupp är inte de
              statliga företagen något föredöme tvärtom. Jag tycker att det
              blir lite bakläxa på de redovisade åtgärderna för hur man ska
              gå vidare.
            </seg>
            <seg n="711f93ef">
              I övrigt har vi delade meningar när det gäller om vi tror att
              kvinnors kraft, kompetens, kunnande och engagemang skulle kunna
              komma mycket bättre till nytta i mera småskaliga organisationer
              som kan vara mer entreprenörsdrivna inom de stora kvinnodominerade
              sektorerna vården och utbildningen. Jag tror att det är så. Jag
              tror att de signaler som regeringen sänder ut med stopplagen har
              betydligt större negativa konsekvenser än bara dem som gäller
              de stora universitetssjukhusen.
            </seg>
          </u>
          <note type="speaker" n="cb943133">
            Anf. 118 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-52" n="6013fcb2">
            <seg n="5c68cbad">
              Fru talman! För oss har det aldrig någonsin handlat bara om antal.
              Det har handlat om en grundläggande uppfattning om att vi tror
              att det är bra för de statliga bolagens utveckling med jämställda
              styrelser.
            </seg>
            <seg n="998866a7">
              När man ligger i bräschen som vi gör och formulerar målet om
              40 % totalt i de statliga bolagens styrelser så väcker man uppmärksamhet.
              När vi då nästan når 50 % så tycker jag att det är naturligt att
              vi tar upp nästa diskussion: Ska vi utveckla målen? Men när det
              gäller de mål som vi har satt upp har vi nått dem, och vi har
              nått dem med råge. Vi har nått nästan 50 %. I samband med det
              har de statliga företagens resultat, kvalitet och förvaltning
              förbättrats. Det är en kraftfull signal till det övriga näringslivet.
            </seg>
            <seg n="45cc8472">
              I den verksamhetsberättelse som vi lämnade till riksdagen för
              bara några veckor sedan tar vi nästa steg. Vi säger att det är
              en viktig uppgift för statliga bolags styrelser att ta upp frågan
              som strategisk när det gäller vd och ledningsgrupp och jämställdhet.
              Det har vi inte gjort tidigare. Vi menar att det är viktigt att
              staten säger och ger som budskap i verksamhetsberättelser och
              i riktlinjerna för det statliga ägandet att man nu måste visa
              på allvar att man jobbar med detta. Flera bolag gör det redan,
              men man behöver göra det på bredden, strategiskt och långsiktigt
              för att också där nå jämställdhetsframgångar.
            </seg>
            <seg n="2c81214e">
              Jag hörde inte ett ord från Karin Pilsäter om den märkliga skattehöjningen
              för delar av tjänstesektorn där vi ser ett nyföretagande och där
              jag tror att vi kommer att se många kvinnor vara företagsledare
              och starta nya företag. Jag förstår inte varför ni går till val
              på att kraftigt höja arbetsgivaravgifterna för hotell för att
              kunna sänka dem för en hamburgerkedja. Jag förstår inte varför
              ni kraftigt höjer arbetsgivaravgiften för taxibolag för att kunna
              sänka den för hamburgerkedjan. Vad ligger det för logik bakom
              detta? Det kommer vi att ställa frågor om under lång tid.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="c0e326cd">
            14 § Svar på interpellation 2005/06:458 om GATS-förhandlingarna
          </note>
          <note type="speaker" n="24050962">
            Anf. 119 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-53" n="6013fcb2">
            <seg n="3c52ec03">
              Fru talman! Gabriel Romanus har frågat mig om jag är beredd att
              verka för att alkohol undantas från kraven på liberalisering av
              tjänstesektorn i GATS-förhandlingarna och arbeta för att det klargörs
              att EU inte kräver avveckling eller uppluckring av de nordamerikanska
              offentliga alkoholmonopolen eller en försvagning av andra alkoholpolitiska
              regleringar.
            </seg>
            <seg n="d8b3be18">
              GATS, WTO:s avtal för tjänstehandel, syftar till att skapa icke-diskriminering
              och förutsägbarhet på de tjänstemarknader som redan är privata.
              Genom avtalet förbinder sig WTO:s medlemmar att inte diskriminera
              mellan privata tjänsteleverantörer från olika länder samt att
              inte behandla utländska tjänsteleverantörer sämre än sina egna.
              Varje medlemsland väljer själv vilka sektorer som ska ingå. Förhandlingarna
              syftar således inte till att avreglera nationella marknader eller
              att avveckla monopolstrukturer. Det är upp till varje enskilt
              land att besluta om marknadsregleringar och monopol, precis som
              mål om skydd för folkhälsan. Redan i GATS-avtalets inledande text
              bekräftas medlemmarnas rätt att reglera och införa nya regleringar
              för att tillgodose nationella målsättningar. Sveriges möjligheter
              att lagstifta eller införa regler för att skydda människors hälsa
              påverkas inte av GATS.
            </seg>
            <seg n="b66e91e2">
              I EU har vissa medlemsländer nationella begränsningar för försäljning
              av alkoholhaltiga drycker medan andra har starka exportintressen.
              I de interna EU-förhandlingarna har regeringen varit tydlig med
              att några åtaganden inte kommer att bli aktuella för vår egen
              del och att vi inte stöder krav på andra länders distributionsmarknader
              för alkoholhaltiga drycker. Vi har klargjort att vi inte vill
              att alkoholhaltiga drycker ska täckas av kraven, men har dock
              inte vunnit gehör hos övriga medlemsstater. Detta betyder dock
              inte att vi eller någon annan WTO-medlem blir tvungna att göra
              åtaganden.
            </seg>
            <seg n="fc292b0d">
              EU:s exportintressen i distributionssektorn för försäljning av
              alkoholhaltiga drycker rör de sektorer som tillåter privata tjänsteleverantörer.
              EU vill att europeiska företag ska behandlas på samma sätt som
              privata inhemska leverantörer. Exempelvis bör inte licensförfarandet
              vara mer komplicerat eller kosta mer för utländska än för inhemska
              privata leverantörer. Nationellt tillverkade produkter bör inte
              heller lättare bli auktoriserade än utländska produkter. De önskemål
              som framförts i distributionssektorn för försäljning av alkoholhaltiga
              drycker måste förstås mot bakgrund av icke-diskrimineringsprincipen.
            </seg>
            <seg n="4c9f56db">
              Jag delar i hög grad interpellantens syn på alkohol som en viktig
              folkhälsofråga. Av den anledningen är det centralt att Sverige
              kan bevara möjligheten att föra en självständig alkoholpolitik.
              GATS hotar inte denna möjlighet.
            </seg>
          </u>
          <note type="speaker" n="4f79af38">
            Anf. 120 GABRIEL ROMANUS (fp):
          </note>
          <u who="Q724410" xml:id="i-8e76b80d279dfb02-2" n="d54800df">
            <seg n="919f3b61">
              Fru talman! Jag vill tacka Thomas Östros för svaret och för de
              klargörande formuleringarna. EU:s krav inför GATS-förhandlingarna
              har skapat oro. Det är sant att Sverige har gjort förbehåll. Men
              det är farligt för oss om EU å Sveriges vägnar kräver sådant som
              inte vi är beredda att leva upp till även när vi har gjort förbehåll.
              Om EU driver igenom detta i Nordamerika så kommer naturligtvis
              vi att få det i halsen senare.
            </seg>
            <seg n="e7194c09">
              Nu säger regeringens experter när man frågar dem att de ursprungliga
              kraven var generellt formulerade, men att man inte alls menade
              det som står där bokstavligt om att man ska avreglera hela distributionssektorn.
              Om man har statliga monopol och behandlar utländska och inhemska
              företag lika så är det inte det som avses med kraven.
            </seg>
            <seg n="7cbd961f">
              Då får man säga att EU:s krav i WTO-förhandlingarna inte precis
              har offentliggjorts vare sig av EU eller av den svenska regeringen.
              Det är medborgarorganisationer i Kanada och USA som har sett till
              att de har blivit offentliga och att man därför till exempel i
              Sveriges riksdag har kunnat kräva preciseringar av vad EU egentligen
              menar.
            </seg>
            <seg n="7cb7cd20">
              En av de saker som gör det här så riskabelt är att de regleringar
              som finns till exempel på alkoholområdet är delstatliga. Men den
              som förhandlar är den federala regeringen, det vill säga Bushadministrationen.
              Den har ingenting emot att man avreglerar en massa sektorer. Den
              risk vi löper är att Bushadministrationen går i väg och går med
              på en massa saker som delstaterna egentligen förfogar över enligt
              amerikansk lagstiftning. Till slut kanske man ändå finner att
              man stärker den sida som vill avreglera alkoholhandeln även i
              USA. Det leder till ökade alkoholskador, i första hand i USA.
              Senare kanske vi får det tillbaka som en bumerang även om vi har
              gjort de här förbehållen.
            </seg>
            <seg n="f28d09fd">
              Jag tycker att det är bra att näringsministern gör de här deklarationerna
              i Sveriges riksdag så att de kan åberopas i diskussionen både
              i Nordamerika och i EU. EU kräver inte att man ska avreglera alkoholsektorn.
              EU kräver att i den mån man har regleringar ska man behandla företag
              som är inhemska och europeiska företag lika. Det är ju en helt
              annan sak. Det vore orimligt om vi krävde att USA ska skaffa sig
              ökade alkoholskador, särskilt nu när EU snart, bara fem år efter
              att Sverige drev igenom det när Sverige var ordförande, ska komma
              med en strategi mot alkoholskadorna.
            </seg>
            <seg n="9da22241">
              Den fråga som man vill ställa, utöver det jag har frågat hittills,
              är: Varför har det varit ett sådant hemlighetsmakeri? Varför har
              det fordrats medborgarorganisationer i Kanada och USA för att
              få upp det här på bordet? Det har ju ändå inledningsvis varit
              EU:s formella krav. Bör inte det faktum att EU nu börjar ta alkoholfrågan
              på allvar också få konsekvenser för vad vi kräver i de här förhandlingarna
              med andra länder, så att man inte bara helt och hållet undantar
              alkohol utan också till exempel spel? Det är ju också en fråga
              som nationerna gärna vill reglera.
            </seg>
          </u>
          <note type="speaker" n="35ea34c9">
            Anf. 121 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-54" n="6013fcb2">
            <seg n="ba7caf96">
              Fru talman! Som interpellanten har uppfattat har vi i hög grad
              samma uppfattning i de här frågorna. GATS som avtal är väldigt
              viktigt för Sverige. Sverige är en nation som säljer alltfler
              tjänster på export. Det kommer att vara alltmer betydelsefullt
              för vårt välstånd att vi har möjlighet att sälja tjänster. Jag
              är övertygad om att frihandel med tjänster är av lika stor vikt
              som frihandel med varor också för fattiga länders möjlighet till
              utveckling. Däremot måste man alltid ta särskilda hänsyn till
              fattiga länder.
            </seg>
            <seg n="79580dd9">
              De krav som EU ställer i distributionssektorn är, precis som
              Gabriel Romanus säger, allmänna och inte varuspecifika. Vi stöder
              att krav ska kunna ställas i distributionssektorn. Vi har betydande
              ekonomiska intressen i distribution av möbler, lastbilar och kläder.
              Men som jag har sagt har vi klargjort att vi inte stöder krav
              på alkoholdistribution.
            </seg>
            <seg n="3f7cdb9e">
              Den här förhandlingen syftar till att undanröja hinder för marknadstillträde
              och säkerställa likabehandling. Den berör alltså inte andra former
              av regleringar. Den rör inte heller att man skulle kunna ställa
              krav som innebär en avveckling av en nationell alkoholreglering
              eller en nationell alkoholpolitik. Vi är noga med att se till
              att också EU-kommissionen noggrant anger i förhandlingarna att
              EU inte söker avmonopolisering eller privatisering av offentliga
              tjänster. I de diskussionerna anger man att detta är EU:s utgångspunkt.
            </seg>
            <seg n="4c5beef2">
              Sedan är GATS speciellt i den meningen att det är upp till varje
              land att bestämma själv om man ska gå med på krav. Enligt den
              information jag har är det också möjligt för delstater i USA att
              få ett undantag. Därmed bör också den situationen kunna hanteras.
              GATS-avtalets förord är till och med i den riktningen att det
              tydliggör att varje medlem har rätt att reglera sina marknader.
            </seg>
            <seg n="1f5b4e61">
              Det är riktigt som Gabriel Romanus säger att förhandlingsdokumenten
              inte är offentliga. Det har att göra med att de är förhandlingsdokument.
              Det blir svårt att bedriva förhandlingar om varje dokument omedelbart
              är offentligt. Men vi i Sverige har dock varit öppna med att så
              långt det är möjligt beskriva vad de innehåller. Information om
              innehållet finns bland annat på Kommerskollegiums hemsida och
              på EU-kommissionens hemsida.
            </seg>
          </u>
          <note type="speaker" n="f78da3de">
            Anf. 122 GABRIEL ROMANUS (fp):
          </note>
          <u who="Q724410" xml:id="i-8e76b80d279dfb02-3" n="d54800df">
            <seg n="2c96ac71">
              Fru talman! Jag håller med om att det är viktigt för Sverige
              som tjänsteexporterande land att få ett avtal som gör det möjligt
              för oss och våra företag att konkurrera på ökade marknader. Samtidigt
              börjar vi nu få en rätt vidsträckt acceptans i Sverige för att
              vissa varor och vissa verksamheter inte passar för marknadsekonomin
              i meningen konkurrens och privat vinstintresse. Alkohol hör dit,
              spel hör dit och enligt min privata uppfattning hör även läkemedel
              dit. Då är det viktigt att vi inte skapar en situation där vi
              sedan måste försöka dra oss ur, förklara och säga att det inte
              var så vi menade och så vidare.
            </seg>
            <seg n="e0ebe709">
              Det är klart att man ibland måste föra förhandlingar utan att
              offentliggöra precis vartenda medgivande som man är beredd att
              göra. Men när EU kräver någonting inte bara för Sveriges räkning
              utan för alla medlemsstaters räkning är det ett medborgerligt
              intresse att vi, i varje fall i inledningsskedet, får veta vad
              EU önskade. Är det någonting som är förankrat hos medborgarna
              i EU:s medlemsstater? Eller är det byråkraterna i Bryssel tillsammans
              med en del regeringsrepresentanter som har kohandlat fram eller
              kompromissat fram någonting som man sedan under hand för fram
              till andra länder?
            </seg>
            <seg n="b4194aa6">
              Jag tycker att det är väldigt bra att det har blivit en offentlig
              diskussion om detta. Det är bra att ministern här klargör de här
              sakerna och att den svenska regeringen också i EU kräver att EU
              ska precisera att det inte syftar till att avreglera till exempel
              hälsofrågor och så vidare. Det är utmärkt. Men vi måste också
              säga att anledningen till att det här har kommit upp på bordet
              är att medborgarorganisationer i USA och Kanada har rotat fram
              detta på något sätt och lagt ut det på hemsidor. Det är någonting
              som vi kan glädjas åt, men det vore ju bra om den svenska regeringen,
              som i många sammanhang kämpar för öppenhet i EU, också gjorde
              det när det gäller vad EU kräver å våra och andras vägnar i GATS-förhandlingarna.
            </seg>
            <seg n="55843470">
              Jag vill också nämna att även USA kan råka illa ut här. Man har
              ju börjat arbeta med en lagstiftning som syftar till att försvåra
              Internethandel med skatteparadis utomlands där Internetföretag
              etablerar sig. Det handlar alltså om Internetspelande, poker och
              så vidare. Nu har USA en tvist med Antigua, av alla stater, där
              Antigua rider på de här WTO-reglerna där USA anses ha gått med
              på att man inte ska kunna försvåra för sådana här företag. Det
              här är i högsta grad relevant också för Sverige. En av de metoder
              som Sverige skulle kunna använda för att förhindra sådana här
              Internetpokerföretag som opererar från Malta eller andra ställen
              är att också vi skulle kunna tillämpa de regler som man nu diskuterar
              i USA om att förhindra banktjänster för dem som sitter och spelar
              bort alla sina pengar på utländska pokerföretag. Frågan är: Har
              vi sådana möjligheter nu? Eller har vi försvurit oss åt detta,
              precis som eventuellt USA har gjort?
            </seg>
          </u>
          <note type="speaker" n="2fae200a">
            Anf. 123 Näringsminister THOMAS ÖSTROS (s):
          </note>
          <u who="Q3297193" xml:id="i-cd8f18deee776eed-55" n="6013fcb2">
            <seg n="95364838">
              Fru talman! Låt mig säga att det är stimulerande att debattera
              med en folkpartist av den gamla socialliberala sorten som jag
              tycker ligger väldigt nära socialdemokratins syn på de här frågorna.
              Det handlar om öppenhet, frihandel som grund för välstånd både
              för länder som Sverige och för tredje världen, en engagerad kamp
              för frihandel och samtidigt insikt om att allting inte kan vara
              marknadsekonomi. Det finns också sfärer och delar av samhället
              som inte ska drivas av vinstintresse.
            </seg>
            <seg n="b6b47642">
              När det gäller alkoholfrågan menar jag att vi har överväldigande
              bevis genom decennierna på att olika typer av restriktioner för
              alkohol är bra för folkhälsan och därmed för landets utveckling.
              Jag har inga problem alls att både följa Gabriel Romanus resonemang
              och dela den kritiska blick man måste ha i sådana här sammanhang
              om det skulle innebära att alkoholpolitiken skulle hotas.
            </seg>
            <seg n="2a863c99">
              Men som jag redovisat är det vår absoluta bedömning att så inte
              är fallet. Vi är väldigt aktiva inte bara som frihandelsförespråkare
              som tar fajten för det, utan vi är också väldigt aktiva när det
              gäller de här viktiga intressena. De måste värnas, och där kan
              inte frihandel vara den överordnade principen utan det måste folkhälsan
              vara.
            </seg>
            <seg n="0c75f741">
              Jag tackar för en bra och upplysande diskussion. Vi kommer att
              fortsätta att följa den frågan mycket noggrant.
            </seg>
          </u>
          <note type="speaker" n="4ab37571">
            Anf. 124 GABRIEL ROMANUS (fp):
          </note>
          <u who="Q724410" xml:id="i-8e76b80d279dfb02-4" n="d54800df">
            <seg n="8313b3ab">
              Fru talman! Jag vill än en gång tacka Thomas Östros för klarspråket
              och hoppas att detta översätts och finns tillgängligt för internationellt
              auditorium, eftersom det här gäller internationella förhandlingar.
              Jag vill också tacka för de vänliga orden. Jag vet ju sedan gammalt
              att Thomas Östros är både intresserad av och engagerad i alkoholpolitik.
            </seg>
            <seg n="be6130ae">
              Det känns lite tråkigt att samtidigt få säga till ett statsråd
              som har ett förflutet i Finansdepartementet att den miljön inte
              har varit riktigt välgörande när det gäller den andra av de här
              beroendeskapande aktiviteterna som jag nämnde, nämligen spel.
              Där är det väl så att vi nu kanske upplever något av en baksmälla
              när man tittar på hur Svenska Spel har betett sig genom åren.
              Hade Svenska Spel fått röna samma positiva behandling som Systembolaget,
              nämligen förts över till Socialdepartementet, så kanske situationen
              hade varit något bättre.
            </seg>
            <seg n="fd35a945">
              Men bättre sent än aldrig! Jag hoppas att man nu i regeringen
              överväger om inte vi också kan följa USA:s exempel i det avseendet
              och se om vi kan använda lagstiftning för att upprätthålla en
              sundare spelmarknad i Sverige. Jag hoppas att vi då inte kommer
              att få WTO-förhandlingarna i halsen. Det kan ju höra till historiens
              ironier att USA då får vara murbräcka för Sverige i det avseendet,
              därför att där tycks det nu vara så att representanthuset har
              struntat i WTO-förhandlingarna. 26 state attorney generals , alltså
              justitieministrar i delstater, har begärt att man ska undanta
              spelverksamheten från WTO-förhandlingarna. Det kanske är ett tips.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="c2553c96">
            15 § Svar på interpellationerna 2005/06:342 och 440 om subventioner
            av speciallivsmedel
          </note>
          <note type="speaker" n="0e9c096e">
            Anf. 125 Statsrådet YLVA JOHANSSON (s):
          </note>
          <u who="Q3369258" xml:id="i-42947aa886ae6c29-0" n="5632eec2">
            <seg n="d12ebaaa">
              Herr talman! Annika Qarlsson har frågat mig vad jag avser att
              vidta för åtgärder för att förmånssystem för glutenintoleranta
              ska bli verklighet och när förslaget kommer.
            </seg>
            <seg n="ef5bd23c">
              Marita Aronsson har frågat mig vilka åtgärder jag avser att vidta
              för att ett fungerande system för subvention av speciallivsmedel
              ska komma på plats, när jag avser att återkomma till riksdagen
              med det förslag till nytt förmånssystem som socialutskottet begärt
              och vilka åtgärder jag avser att vidta för att korta beredningstiden
              för liknande ärenden inom Socialdepartementet i framtiden.
            </seg>
            <seg n="2f3caa45">
              Det stämmer att frågan om speciallivsmedel har varit föremål
              för utredningar och diskussioner under lång tid. Det är dock viktigt
              att komma ihåg att frågan är komplex och att det finns många grupper
              utöver de glutenintoleranta som har sina speciella behov.
            </seg>
            <seg n="d453cba5">
              I dag har barn och unga upp till 16 år möjlighet att via livsmedelsavisning
              få subventionerad specialkost och näringslösningar. Livsmedlen
              får de via de lokala apoteken. Egenavgiften är 120 kr vid varje
              inköpstillfälle, och det som skrivs ut avser att täcka behovet
              i högst tre månader. Liknande subventionssystem har funnits sedan
              70-talet. Det är lagen och förordningen om läkemedelsförmåner
              som reglerar subventionssystemet för barn och unga. Enligt de
              aktuella bestämmelserna är det barn och unga med bland annat kroniska
              mag- och tarmsjukdomar, ämnesomsättningssjukdomar och intoleranssjukdomar
              som får speciallivsmedel subventionerade.
            </seg>
            <seg n="5131a6d9">
              I de fall de aktuella författningarna inte ger barnen möjlighet
              att få subventionerade speciallivsmedel, till exempel på grund
              av att de har andra sjukdomar än de som anges i förordningen,
              har Läkemedelsverket beviljat licenser så att maten ändå subventioneras.
              Det kan röra sig om barn med till exempel anorexia nervosa , cystisk
              fibros och tumörer. Barn och unga garanteras således att vid behov
              få speciallivsmedel till mycket rimliga kostnader. Detta är oerhört
              viktigt.
            </seg>
            <seg n="b2e2f76c">
              Precis som Annika Qarlsson påtalar skiljer sig subventionssystemet
              för vuxna glutenallergiker åt mellan olika landsting. I vissa
              landsting förekommer förskrivning av speciallivsmedel till vuxna
              på ett likartat sätt som för barn. Andra landsting utger i stället
              kontantbidrag till personer med glutenintolerans. Systemet kan
              därför medföra att en person med glutenintolerans kan få betala
              en större kostnad i en del av landet än i en annan. Konsumentverket
              har räknat ut att en glutenintolerant kvinna får betala en merkostnad
              om 314 kr per månad för sin mat i jämförelse med en frisk kvinna
              utan särskilda kostbehov. För en man är merkostnaden beräknad
              till 432 kr per månad. Frågan huruvida subventionssystemet eventuellt
              ska förändras bereds fortsatt inom Regeringskansliet.
            </seg>
            <seg n="bfeb7fbb">
              Läkemedelsverket har upprättat en förteckning över vilka livsmedel
              som får utlämnas med nedsatt pris till barn och ungdomar som har
              behov av speciallivsmedel. Listan har inte uppdaterats med nya
              produkter sedan år 2000. Fram till 1999 utredde Livsmedelsverket
              om en produkt skulle godkännas som specialdestinerat livsmedel
              och meddelade därefter försäljningstillstånd för speciallivsmedlet.
              När Livsmedelsverket hade genomfört sin kontroll och meddelat
              beslut förde Läkemedelsverket in produkten i verkets förteckning
              över subventionerade livsmedel.
            </seg>
            <seg n="8ba4aa45">
              Till följd av nya EG-bestämmelser förändrades Livsmedelsverkets
              regler om speciallivsmedel 1999. De nya reglerna har medfört att
              Livsmedelsverket numera inte utreder eller kontrollerar vad ett
              speciallivsmedel innehåller. De fattar heller inga beslut längre
              om att ett livsmedel är förskrivningsbart för en viss sjukdom.
              I stället krävs endast en anmälan till Livsmedelsverket om att
              en specialprodukt finns till försäljning. Läkemedelsverket har
              till följd av detta funnit att de saknar den information som krävs
              för att avgöra om livsmedlen svarar mot de kriterier som anges
              i regelverket, till exempel kravet på indikation. Myndigheten
              saknar också en bedömning av om livsmedlen är lämpliga för avsedd
              användning. Regeringen kommer snarast att se över om det är möjligt
              att vidta åtgärder så att nya speciallivsmedel kan förskrivas
              till barn och unga med specialbehov. På så sätt skulle behovet
              av licensförskrivningar minska, och barn och unga skulle på ett
              lättare sätt få tillgång till nya och moderna speciallivsmedel.
            </seg>
          </u>
          <note n="b1e0c27d">
            Då Annika Qarlsson, som framställt interpellation 2005/06:342,
            och Marita Aronson, som framställt interpellation 2005/06:440,
            anmält att de var förhindrade att närvara vid sammanträdet medgav
            förste vice talmannen att Kenneth Johansson och Erik Ullenhag
            i stället fick delta i överläggningen.
          </note>
          <note type="speaker" n="e8f6ad8b">
            Anf. 126 KENNETH JOHANSSON (c):
          </note>
          <u who="Q5886752" xml:id="i-bff223d6a08e0322-0" n="4a79c4d9" next="i-8b4afbda2181debf-0">
            <seg n="35fb7971">
              Herr talman! På Annika Qarlssons vägnar ber jag att få tacka
              för svaret. Den sammanfattande kommentaren, både när det gäller
              ärendet som sådant och när det gäller regeringens handläggning
              är: Snacka om långbänk!
            </seg>
          </u>
          <note n="d3c57f5d">
            Frågan i interpellationen kvarstår. Den blev icke besvarad.
          </note>
          <u who="Q5886752" xml:id="i-8b4afbda2181debf-0" n="4a79c4d9" prev="i-bff223d6a08e0322-0">
            <seg n="59194e75">
              I sak, när man tittar på detta ärende, finns det ett antal begrepp
              som jag tror att vi kan vara överens om. Det är att alla ska ha
              råd med behandling. Vi ska jämställa speciallivsmedel med annan
              medicinsk behandling. Det finns en rad olika begrepp som egentligen
              är självklarheter om man har tagit del av de utredningar som har
              gjorts under årens lopp och vad hälso- och sjukvårdslagen säger.
            </seg>
            <seg n="e6d48147">
              Annika Qarlsson har bland annat hänvisat till Speciallivsmedelsutredningen
              från 1999, som säger att glutenintoleranta ska få en normal matkostnad
              samt en kontant merkostnadsersättning. Det tycker jag är bara
              att instämma i: Så borde det vara. Så är det också många som har
              försökt att få det. Jag skulle gärna generellt sett vilja få ministerns
              kommentar, och jag utgår ifrån och hoppas att vi kan vara överens
              om denna likabehandling.
            </seg>
            <seg n="49fde1a8">
              Svaret, som jag sade inledningsvis, lyser fortfarande med sin
              frånvaro. I slutet talas om att när det gäller speciallivsmedel
              för barn och unga så ska regeringen snarast se över frågan. Om
              man ser det här lite historiskt det beskrivs också i interpellationen
              började i modern tid den här frågan 1989 med Gertrud Sigurdsen
              som minister. Vi hade Merkostnadsersättningskommittén 1992. Ingela
              Thalén jobbade med frågan. Hälso- och sjukvårdsutredningen kom
              1995 och var mycket tydlig. Speciallivsmedelsutredningen kom 1999.
              Vi hade flera diskussioner med Ylva Johanssons företrädare Lars
              Engqvist, som uttalade klart och tydligt en vilja att lösa den
              här frågan. I socialutskottet har vi flera gånger tagit upp detta,
              och för ungefär ett år sedan gav riksdagen ett tillkännagivande
              till regeringen om att det nu faktiskt är dags att efter 15 års
              beredning komma till skott och komma med ett konkret förslag till
              riksdagen. Det lyser fortfarande med sin frånvaro. Ministrar kommer
              och går medan människors behov av åtgärder består.
            </seg>
            <seg n="9c3ddd1b">
              Jag skulle som avslutning på detta inledningsanförande vilja
              få bekräftelse på det jag tror att vi är överens om, att det här
              måste åtgärdas.
            </seg>
            <seg n="c20789d1">
              Den andra frågan är helt enkelt en upprepning: Vad avser statsrådet
              att vidta för åtgärder för att ett förmånssystem för glutenintoleranta
              ska bli verklighet, och när, ministern, kommer förslaget?
            </seg>
          </u>
          <note type="speaker" n="b6184e03">
            Anf. 127 ERIK ULLENHAG (fp):
          </note>
          <u who="Q4588714" xml:id="i-1c6ea2891eaa01f5-0" n="3be756cd" next="i-ed44334c32b332e3-0">
            <seg n="1ad156d0">
              Herr talman! Låt mig i likhet med Kenneth Johansson men å min
              partikamrat Marita Aronsons vägnar inledningsvis tacka för svaret.
            </seg>
            <seg n="ab519578">
              Den debatt vi har i dag berör i huvudsak de människor som inte
              tål gluten i maten. De behöver en livslång behandling och har
              en merkostnad på ungefär 4 0006 000 kr per år, har man beräknat.
            </seg>
            <seg n="2a357d6e">
              Det där kan man fundera på. Ska vi betala det gemensamt eller
              ska vi inte betala det gemensamt? Från Folkpartiets sida är vi
              väldigt tydliga med att det är en kostnad vi ska ta gemensamt,
              därför att människor som är sjuka ska inte ha en merkostnad därför
              att de behöver en viss typ av mat.
            </seg>
            <seg n="5cdbf4bc">
              Verkligheten i dag är inte sådan att man får något stöd, i alla
              fall inte alla. Barn kan få vissa subventioner, som Ylva Johansson
              uppehåller sig vid i svaret. Men skillnaderna över landet när
              det gäller stödet är mycket stort för vuxna som har glutenintolerans.
              Har man tur kan man i Skåne få 431 kr per månad, i bästa fall.
              I Helsingfors får man inget stöd alls.
            </seg>
            <seg n="e529b136">
              Det här borde vara en ganska enkel fråga att lösa. Men när man
              tittar på historien ser man att det är en fråga som har diskuterats
              i årtionden. Precis som Kenneth Johansson är inne på har den varit
              aktuell i Regeringskansliet under 15 år.
            </seg>
          </u>
          <note n="a26884ad">
            År 1989 sade socialminister Gertrud Sigurdsen att hon delar bedömningen
            att det finns brister i det nuvarande systemet. År 1992 uttryckte
            sig Ingela Thalén på liknande sätt efter Merkostnadskommitténs
            betänkande. År 1995 kom Hälso- och sjukvårdsutredningens betänkande,
            och under titeln Alla ska ha råd med sin behandling slog utredaren
            Leni Björklund fast att man var tvungen att göra något åt systemet.
          </note>
          <u who="Q4588714" xml:id="i-ed44334c32b332e3-0" n="3be756cd" prev="i-1c6ea2891eaa01f5-0">
            <seg n="bffbcdd6">
              Samma sak hände med olika utredningar under Lars Engqvists tid
              som socialminister. Man fick rekommendationer från utredaren att
              göra något åt detta. Bland annat slog en utredning fast att man
              snarast ska normalisera matkostnaderna så mycket som möjligt för
              den som behöver speciallivsmedel.
            </seg>
            <seg n="604cb0f2">
              Under hela denna tid har ingenting hänt.
            </seg>
            <seg n="7b98badf">
              Under våren 2005 kunde därför ett enigt socialutskott och sedermera
              en enig riksdag komma överens om att man från regeringen skulle
              beställa att den skulle återkomma med ett nytt förmånssystem som
              såg till att personer med glutenintolerans faktiskt skulle få
              stöd.
            </seg>
            <seg n="8606dcf1">
              Celiakiförbundet uppskattade detta och tog i maj 2005 kontakt
              med vår minister Ylva Johansson och frågade: Vad finns det för
              tidsplan för det beslut som riksdagen nu äntligen har fattat?
              Förbundet fick inget svar från ansvarig minister.
            </seg>
            <seg n="71d59495">
              Tyvärr kan man dra två slutsatser av den här mycket undermåliga
              hanteringen av frågan. Den första är att vi har en regering som
              under lång tid och tyvärr väldigt ofta är för dålig på att lyssna
              på svaga grupper som inte har stora, starka organisationer bakom
              sig. De här människorna är lite för få. Det är lite för lite skriverier
              i medierna om problemet för att det ska bli ett riktigt tryck
              på en minister och därför sker ingenting.
            </seg>
            <seg n="8b84f394">
              Den andra slutsatsen, som är minst lika allvarlig, är att behandlingen
              av den här typen av frågor visar när det politiska systemet inte
              fungerar. Under årtionden diskuterar vi en ganska enkel åtgärd,
              att se till att människor som behöver stöd på grund av sjukdom
              får stöd till den mat de behöver köpa. Det borde väl kunna lösas,
              resonerar alla vanliga människor. Men det politiska systemet klarar
              inte av det, och det är djupt allvarligt.
            </seg>
            <seg n="5ccb78aa">
              Det som är ännu mer bekymmersamt i dag är att Ylva Johanssons
              svar verkar vara att backa tillbaka, för det är inget svar alls.
              I Ylva Johanssons svar talas det bara om stöd till barn. Det ges
              inget svar på någon av de frågor som ställs i interpellationen.
              Det som det vore väldigt viktigt att få svar på i dag är ju om
              Ylva Johansson verkligen tänker se till att verkställa riksdagens
              eniga beslut från något år tillbaka. Ingen av de tre frågor som
              Marita Aronson har ställt har det ju getts ett svar på. Jag hoppas
              att vårdministern i nästa anförande försöker svara på de tre ganska
              enkla frågor som faktiskt har ställts.
            </seg>
          </u>
          <note type="speaker" n="2b06be7c">
            Anf. 128 Statsrådet YLVA JOHANSSON (s):
          </note>
          <u who="Q3369258" xml:id="i-42947aa886ae6c29-1" n="5632eec2">
            <seg n="06837834">
              Herr talman! Det är naturligtvis viktigt för människor som är
              beroende av specialkost att man kan få tillgång till den både
              på ett enkelt och på ett praktiskt sätt och att man inte drabbas
              av alltför höga merkostnader. Det är klart att 300400 kr i månaden
              i merkostnader är mycket pengar för många människor.
            </seg>
            <seg n="11bf9464">
              Det är också så i dag att vuxna behandlas olika beroende på vilken
              sjukvårdshuvudman det är fråga om. I några landsting har man ganska
              generösa subventioner, i andra har man ingen alls. Däremellan
              finns det varianter. Rent praktiskt är lösningarna också olika
              för olika sjukvårdshuvudmän.
            </seg>
            <seg n="26b2dfb3">
              Det här är naturligtvis ett problem som vi stöter på i olika
              delar av sjukvården, att man har valt olika lösningar hos olika
              sjukvårdshuvudmän, där vi kanske inte alltid är nöjda med att
              vi inte kan ha en enhetlig eller likvärdig behandling över hela
              landet.
            </seg>
            <seg n="666f99b4">
              Utredningar har föreslagit förbättringar för den här gruppen.
              Det finns naturligtvis många skäl för att genomföra sådana förbättringar.
              Det finns en enig riksdag som har begärt det. Jag delar naturligtvis
              bedömningen att det är angeläget.
            </seg>
            <seg n="4f6b2483">
              Samtidigt är det viktigt att komma ihåg, vilket inte nämns i
              debatten, att det här är en reform som kostar 250300 miljoner
              kronor per år att genomföra. Det här är resurser som inte heller
              den borgerliga alliansen eller Centerpartiet eller Folkpartiet
              har prioriterat i sina budgetalternativ. Och de här pengarna måste
              man naturligtvis kunna svara med när man vill genomföra en sådan
              förbättring.
            </seg>
            <seg n="e00355ab">
              Vi bereder frågan i Regeringskansliet, och jag har förhoppningen
              att kunna komma tillbaka med ett konkret förslag till riksdagen
              så småningom.
            </seg>
          </u>
          <note type="speaker" n="8333093d">
            Anf. 129 KENNETH JOHANSSON (c):
          </note>
          <u who="Q5886752" xml:id="i-d41531f7ab1a08a8-0" n="4a79c4d9">
            <seg n="8a7133af">
              Herr talman! Jag konstaterar att vi i sak, som jag trodde, verkar
              vara ganska överens.
            </seg>
            <seg n="6c6e657a">
              Det som fortsatt är min fråga i dag och som kommer att bli ytterligare
              en fråga är: När är förslaget på väg? Så småningom, var vad Ylva
              Johansson klarade av att säga. Så småningom är svaret efter 15
              års beredning. Jag tycker att det är undermåligt.
            </seg>
            <seg n="e435f5c8">
              När det gäller ekonomin innebär det självklart kostnader. Ett
              skäl till att vi vill ha fram ett förslag är att vi ska kunna
              ta del av vad kostnaderna faktiskt uppgår till. Jag har inte det
              underlaget. Jag har inte underlaget för att säga att det kostar
              250 miljoner. Jag har inte underlaget för att kunna säga att man
              kanske kan tänka sig att börja i vissa områden. Man kanske kan
              tänka sig att ta olika steg och etapper. Det brukar vara ett sätt
              att jobba på i andra sammanhang.
            </seg>
            <seg n="67ba036a">
              Jag pratade med en representant för Svenska Celiakiförbundet
              som konstaterade precis som jag att det är undermåligt och mycket
              svagt att inte kunna ta fram ett underlag för att pröva. Det är
              det som huvudsakligen också är min kritik.
            </seg>
            <seg n="caf353b0">
              Jag skulle vilja vända lite grann på perspektivet. Om det nu
              skulle bli så, vilket inte Ylva Johansson ska utesluta, att hon
              är enbart riksdagsledamot från hösten, efter valet, och Ylva kommer
              till socialutskottet som enigt upprepar ett tillkännagivande,
              tar emot uppvaktningar där man är störd över att 15 års arbete
              aldrig leder till något förslag, vad skulle Ylva Johansson i oppositionsposition
              göra om hon skulle ha den frågan att hantera? Hur skulle hon agera
              för att få fram ett förslag från en regering som under så lång
              tid har dragit ett ärende i långbänk?
            </seg>
            <seg n="3e9829d7">
              Jag vill att man gör en vändning i den frågan. Det är inte så
              roligt när den lagstiftande församlingen, den folkvalda församlingen,
              gör ett tillkännagivande och får svaret: Så småningom ska vi komma
              med något. Jag tycker att det är undermåligt!
            </seg>
            <seg n="97a3afba">
              Jag upprepar min uppmaning: Ta fram en tidsplan, redovisa den
              och låt oss se på innehållet och bedöma om vi tillsammans kan
              hitta former för att etappvis om så behövs genomföra delar av
              detta. Det är en rimlig begäran. Och, som sagt, tänk på att man
              om man sitter i riksdagen faktiskt väntar sig att regeringen verkställer
              riksdagens beslut och återkommer med förslag i de frågor som riksdagen
              beslutar att regeringen ska återkomma med förslag i.
            </seg>
          </u>
          <note type="speaker" n="bec1ce66">
            Anf. 130 ERIK ULLENHAG (fp):
          </note>
          <u who="Q4588714" xml:id="i-0f6d93fb436ca56b-0" n="3be756cd">
            <seg n="7eb19f90">
              Herr talman! Statsrådets andra inlägg leder i alla fall debatten
              framåt, för det närmar sig ett svar på de frågor som har ställts.
              Däremot skiljer sig det Ylva Johansson nyss sade från det skriftliga
              svar som har lämnats till riksdagen.
            </seg>
            <seg n="d322c7d6">
              I det skriftliga svaret slås fast att den här frågan är komplex
              och att det finns många grupper utöver de glutenintoleranta som
              har sina speciella behov. Det må så vara, men att döma av statsrådets
              senaste inlägg är det uppenbart att anledningen till att Ylva
              Johansson inte vill prioritera denna reform är att den är för
              dyr. Det finns till och med ett underlag, som ingen här har sett,
              om hur mycket det skulle kosta: 250 miljoner kronor. Det är alltså
              ett tydligt val från regeringens sida. Man tycker inte att detta
              är viktigt och nödvändigt att prioritera ens i valtider. Inte
              ens när finansminister Pär Nuder säger att vi lever i den bästa
              av världar finner regeringen det rimligt att genomföra en reform
              som ser till att de människor som är glutenintoleranta inte ska
              drabbas av höga merkostnader på grund av sin sjukdom.
            </seg>
            <seg n="c36703b2">
              I verkligheten kommer det sannolikt att vara fler som drabbas
              av dessa kostnader just nu. Av någon anledning som man inte har
              lyckats förklara var det många som fick diagnosen glutenintolerans
              i slutet av 1980-talet. De har fått del av subventioner under
              sin barndom, men nu träder de in i vuxenvärlden och drar på sig
              dessa merkostnader. Vi ska inte blunda för det faktum att det
              är klart att en del av dessa personer kanske kommer att göra bedömningen
              att de inte har råd med merkostnaden, vilket gör att de inte heller
              sköter sin sjukdom. I förlängningen skapar det mänskligt lidande
              och ytterligare kostnader för sjukvården.
            </seg>
            <seg n="b411c495">
              Låt mig återgå till de svar vi har fått på de frågor som har
              ställts. Den första frågan som Marita Aronson har ställt är: Vilka
              åtgärder avser ministern att vidta för att ett fungerande system
              för subventioner av speciallivsmedel ska komma på plats? Ja, sade
              Ylva Johansson, vi bereder frågan. Det är ungefär samma sak som
              dåvarande socialministern sade 1989. Någonstans måste väl även
              Ylva Johansson känna att det politiska systemet borde kunna leverera
              mer? Det är ju fullt möjligt för henne att svara: Vi har berett
              frågan och funnit att det är för dyrt, så vi återkommer till riksdagen
              och säger att vi inte har råd. Det är ett svar. Men att bara säga
              att man bereder frågan är ett ganska tunt svar.
            </seg>
            <seg n="a4b09d72">
              Sedan var den enkla frågan: När avser ministern att återkomma
              till riksdagen med ett förslag till nytt förmånssystem, som socialutskottet
              och riksdagen har begärt? Svaret blev: Så småningom. Återigen
              ser vi 15 års beredning i Regeringskansliet, en enig riksdag och
              en kraftfull minister som säger att det kanske kommer ett förslag
              så småningom, men det är lite dyrt!
            </seg>
            <seg n="c7c86f95">
              Den tredje frågan, som är rätt viktig för det som Kenneth Johansson
              var inne på, alltså frågan huruvida regeringen levererar de beslut
              som riksdagen har fattat är: Vilka åtgärder avser ministern att
              vidta för att korta beredningstiden för liknande ärenden inom
              Socialdepartementet i framtiden? Det skulle vara intressant att
              höra Ylva Johanssons reflexioner om detta. Vad drar man för slutsatser
              när det tar 15 år att handlägga en fråga? Hur kan vi se till att
              det politiska systemet fungerar bättre framöver? Hur kan vi se
              till att det departement som Ylva Johansson har ansvar för faktiskt
              verkställer de beslut som det högsta beslutande organet i Sverige,
              det vill säga riksdagen, fattar?
            </seg>
            <seg n="807f2fe9">
              Inte heller Ylva Johansson kan väl vara särskilt nöjd med beredningen.
              Man kan inte gärna tycka att det har gått undan eller att man
              har skött detta bra och tagit den här gruppens oro på allvar.
              Det är en grupp som har merkostnader, och jag skulle acceptera
              en politisk debatt där Ylva Johansson helt enkelt säger att det
              är för dyrt att kompensera dem som är glutenintoleranta för att
              de är tvungna att köpa vissa livsmedel på grund av sin sjukdom.
              Då blir det ju en politisk debatt. Nu är det bara ett evigt segdragande.
              Som det ser ut nu kommer det en ny socialminister innan det sker
              något i denna fråga.
            </seg>
          </u>
          <note type="speaker" n="58522377">
            Anf. 131 Statsrådet YLVA JOHANSSON (s):
          </note>
          <u who="Q3369258" xml:id="i-42947aa886ae6c29-2" n="5632eec2">
            <seg n="18a3ebca">
              Herr talman! Låt mig först klargöra att jag inte avser att särbehandla
              glutenintoleranta i förhållande till andra människor som är i
              behov av specialkost. Jag anser inte att det är ett bra sätt att
              dela upp dem som behöver specialkost utifrån olika diagnoser.
              Vi vet att glutenintoleranta är den största gruppen, men det finns
              också andra som är färre till numerären men som har minst lika
              stora eller ibland större behov av specialkost. Jag avser att
              ha ett förslag som täcker hela den gruppen. Jag tror att det är
              svårt att göra en uppdelning på något annat sätt. På det sättet
              finns det naturligtvis en komplexitet i frågan.
            </seg>
            <seg n="27b192dd">
              Jag blir lite förvånad när Kenneth Johansson säger att han vill
              ha en proposition för att få underlag för att ta ställning till
              kostnaderna. Vi har ju precis debatterat detta. Det här är en
              fråga som har utretts ganska mycket. Vi använder ju utredningar
              för att få underlag för att ta ställning. Sedan kan det krävas
              ytterligare beredning utifrån detta, men en proposition är inte
              modellen om man vill få ett underlag för att kunna ta ställning
              till vad detta skulle kunna kosta. En proposition är ju ett skarpt
              förslag, och därför behöver Regeringskansliet en beredningstid.
              Det är skillnad mellan ett betänkande och en proposition.
            </seg>
            <seg n="b42ca28c">
              Kenneth Johansson frågar vad ett oppositionsparti ska göra för
              att förmå regeringen att agera. Självklart kommer regeringen att
              följa riksdagens tillkännagivanden. Det är klart att vi kommer
              att göra det, och jag har inga som helst planer på att inte göra
              det. Men det skulle förstås visa på en tydligare prioritering
              från Kenneth Johansson och Centerpartiet om det fanns avsatt resurser
              för en sådan här reform i Centerpartiets eller den borgerliga
              alliansens budgetförslag. Det finns inte i dag. Det skulle ju
              visa på en prioritering, om frågan nu är angelägen.
            </seg>
            <seg n="cfd88b3e">
              Inte minst nu, när vi närmar oss ett val, är budgetalternativen
              ett viktigt sätt att mäta vilka frågor man bedömer som viktigast.
              Centerpartiet, liksom Folkpartiet och hela den borgerliga alliansen,
              har prioriterat andra frågor än denna reform.
            </seg>
            <seg n="9951bdd2">
              Jag vill också klarlägga detta med beredningstiden. Det är ett
              år sedan riksdagen kom med ett tillkännagivande till regeringen.
              Under den tiden har vi berett frågan. Det har inte varit ett beredningsarbete
              under 15 år som inte har resulterat i något, utan det handlar
              om ett års tid. Jag kan förstå att man är otålig när det gäller
              att få fram ett förslag också med den beredningstiden, men låt
              oss inte blanda ihop det med något annat.
            </seg>
          </u>
          <note type="speaker" n="5b54df5f">
            Anf. 132 KENNETH JOHANSSON (c):
          </note>
          <u who="Q5886752" xml:id="i-d41531f7ab1a08a8-1" n="4a79c4d9">
            <seg n="cc8a7482">
              Herr talman! Frågan har varit föremål för utredning och beredning
              i Regeringskansliet under en 15-årsperiod. Sedan socialutskottet
              fattade sitt beslut har det gått ett år. Men att påstå att frågan
              på något sätt skulle vara ny att ministrar före Ylva Johansson
              inte skulle ha fått frågor om när förslagen kommer är inte korrekt.
              Det finns otaliga exempel. Läs protokoll, gå tillbaka till den
              senaste mandatperioden. Det var många debatter som fördes med
              Lars Engqvist i denna fråga. Han uttalade hela tiden att förslag
              skulle komma, men något resultat kom aldrig.
            </seg>
            <seg n="4f82ebee">
              Jag menar nu inte att man ska ge en grupp företräde framför en
              annan, men det finns andra sätt att etappindela. Det finns också
              tidsmässiga möjligheter att prioritera. Om viljan funnits och
              den politiska prioriteringen hade gjorts vore den här frågan löst
              för länge sedan. Det är regeringen som har ansvaret. Man kan inte
              ålägga oppositionen ansvaret för att ta fram propositioner. Vi
              vill göra det efter valet i höst, och vi är beredda att ta ansvar
              för det om vi får ett förtroende.
            </seg>
            <seg n="a8a1c620">
              Jag konstaterar, herr talman jag vet att flera lyssnar på den
              här debatten att inte heller denna gång, efter 15 års kamp, kan
              berörda grupper få ett besked om de får denna förbättring som
              de i rättvisans namn ska ha. Inte ens kan de få besked om när
              det kommer ett skarpt regeringsförslag att pröva. Så småningom
              är det besked vi har fått. Detta är djupt beklagligt.
            </seg>
          </u>
          <note type="speaker" n="14a85d87">
            Anf. 133 ERIK ULLENHAG (fp):
          </note>
          <u who="Q4588714" xml:id="i-0f6d93fb436ca56b-1" n="3be756cd">
            <seg n="059ead0b">
              Herr talman! Låt mig inledningsvis slå fast att det är klart
              att ett nytt förmånssystem måste, precis som ministern säger,
              omfatta både glutenintoleranta och andra som har behov av speciallivsmedel.
              Jag säger detta för att det inte ska råda någon oklarhet kring
              det.
            </seg>
            <seg n="101a7756">
              Sedan blev det lite märkligt i Ylva Johanssons senaste inlägg
              här. Jag och en del andra kritiserar då och då Göran Persson för
              hans agerande. När ett område inte fungerar byter han ut en minister.
              En ny minister kommer, och man ska glömma bort att det är Socialdemokraterna
              som styr.
            </seg>
            <seg n="2050d632">
              På vård- och äldreområdet har det varit väldigt tydligt. Man
              byter ju socialminister då och då. När det inte fungerar och när
              alltför många människor tycker sig ha alltför lite makt över sin
              vardag eller att det är för dålig tillgänglighet i sjukvården
              byter man minister.
            </seg>
            <seg n="00c4f5dd">
              Jag kan ha respekt för att Ylva Johansson inte kan ta ansvar
              för vad alla hennes företrädare har gjort. Men jag har lite svårt
              att begripa att hon ska trolla bort att en fråga har beretts i
              Regeringskansliet. Det är lite märkligt att Ylva Johansson går
              upp i talarstolen och säger att frågan har beretts i bara ett
              års tid. Men det var ju år 1989 som socialminister Gertrud Sigurdsen
              sade att man skulle göra något åt systemet och att frågan bereddes
              i Regeringskansliet. Flera socialministrar därefter Ingela Thalén
              och Lars Engqvist har sagt samma sak.
            </seg>
            <seg n="addd290d">
              Det är lite för enkelt att smita undan genom att säga att beredningstiden
              är ett år. Där kan vi helt klart vara oense. Det kan ju vara så
              att Ylva Johansson anser att frågan har hanterats rimligt. Det
              vore intressant att i Ylva Johanssons sista inlägg höra om hon
              anser att beredningen av frågan med alla utredningar som varit
              och med ministrar som kommit och gått utan att frågan lösts har
              beretts på ett bra sätt.
            </seg>
            <seg n="111afaba">
              Det vore också intressant att höra Ylva Johansson säga när hon
              tror att de, som vi här fick höra, 250 miljoner kronorna finns.
              Finansminister Pär Nuder säger att vi i dagsläget lever i den
              bästa av världar. Men måste vi leva i en värld som är lite bättre
              än den bästa av världar innan man har råd med en reform som är
              sådan att man ser till att glutenintoleranta och andra får det
              stöd de borde ha?
            </seg>
          </u>
          <note type="speaker" n="58d5d15d">
            Anf. 134 Statsrådet YLVA JOHANSSON (s):
          </note>
          <u who="Q3369258" xml:id="i-42947aa886ae6c29-3" n="5632eec2">
            <seg n="2bbf54bc">
              Herr talman! De personer som är i behov av speciallivsmedel har
              under en lång tid väntat på förbättringar i systemet. Där kan
              vi vara överens. Vi har också haft en ojämlikhet mellan olika
              sjukvårdshuvudmän med olika subventionssystem och levt med den
              under en lång tid. Olika förslag har avlämnats för att åstadkomma
              förbättringar. I den delen kan vi vara överens.
            </seg>
            <seg n="349286e1">
              Sedan är det också viktigt att säga att debatter i riksdagens
              kammare med Lars Engqvist säkert på många sätt har varit uppiggande
              för Kenneth Johansson, men det är inte samma sak som Regeringskansliets
              beredningsarbete.
            </seg>
            <seg n="484c6d30">
              Jag förstår att man från riksdagen med iver väntar på att regeringen
              ska lägga fram förslag utifrån vad riksdagen har tillkännagett.
              Det är också rimligt att regeringen gör det, och regeringen kommer
              att göra det. Regeringen har inga andra planer än att lägga fram
              de förslag som riksdagen har begärt. Sedan dess har det gått ett
              år. Man kan ha synpunkter på tiden, men det är inte en alldeles
              orimligt lång tid i förhållande till beslutet.
            </seg>
            <seg n="3e63a1f8">
              Däremot har de som är i behov av speciallivsmedel väntat länge
              på förbättringar. Det beror naturligtvis på att det är dyrt att
              genomföra de här förbättringarna. Vi har inte fått något klargörande
              i den här debatten när det gäller den borgerliga alliansens gemensamma
              budgetalternativ och respektive partis budgetalternativ. På inget
              ställe har man i sitt budgetförslag för år 2007 prioriterat resurser
              till den här gruppen för att finansiera en så här som man hör
              i den här debatten, något som jag instämmer i angelägen reform.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="1a4403ee">
            16 § Svar på interpellation 2005/06:383 om fortsatta utvecklingsinsatser
            för primärvården
          </note>
          <note type="speaker" n="98cad646">
            Anf. 135 Statsrådet YLVA JOHANSSON (s):
          </note>
          <u who="Q3369258" xml:id="i-42947aa886ae6c29-4" n="5632eec2">
            <seg n="b69a9e14">
              Herr talman! Kenneth Johansson har frågat mig vilka åtgärder
              jag avser att vidta för att fullfölja intentionerna i den nationella
              handlingsplanen och fortsatt bidra till en nödvändig utveckling
              av primärvården. Vidare frågar Kenneth Johansson vilka åtgärder
              jag ämnar vidta för att säkra att det konkreta arbete som Fammi
              i dag arbetar med fullföljs samt vilka ekonomiska medel jag ställer
              i utsikt för fortsatt utvecklingsstöd till primärvården och den
              primärkommunala hälso- och sjukvården efter år 2006.
            </seg>
            <seg n="f51ddbe7">
              Primärvården utgör basen i den svenska hälso- och sjukvården
              och är ofta den vårdnivå som patienten först kommer i kontakt
              med. Det är därför extra viktigt att primärvården kan lösa sina
              uppgifter på ett så bra sätt som möjligt och med en god tillgänglighet.
            </seg>
            <seg n="59b96654">
              Med den nationella handlingsplanen för utveckling av hälso- och
              sjukvården påbörjade regeringen åren 20012004 en omfattande satsning
              för att stärka primärvård, äldrevård och psykiatri. För att stimulera
              utvecklingen har handlingsplanen omfattat tre centrala delar:
              utvecklingsavtal, resurstillskott och uppföljning.
            </seg>
            <seg n="e01ce406">
              Socialstyrelsen, som haft i uppdrag att följa upp och utvärdera
              satsningen, konstaterar att förbättringar skett inom flera av
              de områden som handlingsplanen omfattar men att arbete fortfarande
              återstår för att nå alla mål.
            </seg>
            <seg n="da4cc6a6">
              Mot bakgrund av detta har regeringen och Sveriges Kommuner och
              Landsting enats om en fortsättning på den nationella handlingsplanen
              under åren 20052007. Två nya överenskommelser har tecknats en
              överenskommelse som avser primärvård och äldrevård samt en överenskommelse
              om psykiatri. Med dessa överenskommelser ligger inriktningen i
              den nationella handlingsplanen fast även kommande år.
            </seg>
            <seg n="0c916e11">
              I samband med att handlingsplanen fått en fortsättning har regeringen
              också inrättat en särskild primärvårdsarbetsgrupp för att tillsammans
              med Sveriges Kommuner och Landsting finna sätt att stärka primärvårdens
              utveckling.
            </seg>
            <seg n="36c1a254">
              Familjemedicinska institutet, Fammi, är en ideell förening som
              bildades år 2002 som ett resultat av den nationella handlingsplanen
              för utveckling av hälso- och sjukvården. Fammi har initierat en
              mängd projekt för att stimulera kompetensutveckling och kunskapsspridning
              i primärvården.
            </seg>
            <seg n="45c69f26">
              Jag anser att det är viktigt att det arbete som påbörjats vid
              Fammi tas till vara även efter Fammis avveckling.
            </seg>
            <seg n="ed49ab89">
              Statskontoret lämnade i mars 2004 slutredovisning av ett uppdrag
              att granska Fammis verksamhet. Utifrån denna rapport förs för
              närvarande diskussioner mellan staten och Sveriges Kommuner och
              Landsting om hur man på bästa sätt kan ta till vara och fortsätta
              det arbete som påbörjats av Fammi.
            </seg>
            <seg n="629dc57c">
              När det gäller frågan om ekonomiskt stöd till utveckling av primärvården
              vill jag framhålla att de medel som tidigare gått till den nationella
              handlingsplanen, 4 miljarder år 2004, och den så kallade tillgänglighetssatsningen,
              1,1 miljarder år 2004 och 1,25 miljarder årligen därefter, nu
              permanentats och ingår i anslaget 48:1 Kommunalekonomisk utjämning.
              Utöver detta avsätter regeringen, inom ramen för anslaget 48:1,
              500 miljoner kronor per år från och med år 2006 för genomförandet
              av den nationella vårdgarantin.
            </seg>
            <seg n="dfdf53d6">
              För att ytterligare förstärka kvaliteten i den offentliga sektorn
              har regeringen dessutom i budgetpropositionen för år 2006 aviserat
              att de generella statsbidragen till kommuner och landsting ska
              höjas med 1 miljard år 2007 och med 6 miljarder år 2008.
            </seg>
            <seg n="b470e41d">
              Jag vill avsluta med att framhålla att arbetet med att förbättra
              vårdens tillgänglighet och kvalitet är en process som kontinuerligt
              behöver utvecklas.
            </seg>
          </u>
          <note type="speaker" n="c1921e1e">
            Anf. 136 KENNETH JOHANSSON (c):
          </note>
          <u who="Q5886752" xml:id="i-bff223d6a08e0322-1" n="4a79c4d9" next="i-8b4afbda2181debf-1">
            <seg n="1989e836">
              Herr talman! Bakgrunden till interpellationen är att Centerpartiet
              aktivt har medverkat till att sätta primärvården i högsätet när
              det gäller utvecklingsarbetet inom svensk hälso- och sjukvård.
              Vi har gjort det därför att det är basen i svensk hälso- och sjukvård.
              Det handlar väldigt mycket om en vardagssjukvård som ska finnas
              nära till för de många människorna. Därför prioriterades detta,
              bland annat på Centerpartiets initiativ, väldigt högt i den nationella
              handlingsplanen för utvecklingen av hälso- och sjukvården. Där
              slogs det också fast att det är viktigt att stödja kunskapsutveckling.
            </seg>
          </u>
          <note n="c67fc948">
            Familjemedicinska institutet tillskapades och inrättades av riksdagen
            i januari 2002. Syftet med det var att bidra till att utveckla
            primärvården, närsjukvården och den kommunala hälso- och sjukvården.
          </note>
          <u who="Q5886752" xml:id="i-8b4afbda2181debf-1" n="4a79c4d9" prev="i-bff223d6a08e0322-1">
            <seg n="5159f024">
              Har Fammi lyckats? Ja, det har diskuterats. Här finns det olika
              uppfattningar. Helt klart är, menar jag, att det har funnit formerna
              för just kompetensutveckling och samarbete över yrkesgränserna.
            </seg>
            <seg n="726a04ae">
              I Dagens Medicin skrevs för några veckor sedan i en artikel från
              en rad företrädare för olika organisationer: Vi anser att Fammis
              verksamhet efterhand funnit former som till stor del motsvarar
              de krav och förväntningar som ställs av verksamhetsföreträdare
              och yrkesgrupperna i primärvården. Fokus ligger på hemsjukvården,
              kvalitetsuppföljning och kompetensutveckling. Verksamheten bygger
              på olika personalgruppers behov, samarbete över yrkesgränserna,
              teamarbete, dialog med kommun-, landstings- och regionledningar.
              Fammi har på detta sätt byggt upp ett förtroendekapital gentemot
              yrkesgrupper, politiker och tjänstemän.
            </seg>
            <seg n="c8b9d6d2">
              Nu ska Fammi avvecklas vid det kommande årsskiftet. Det är min
              egentliga orsak till interpellationen. Jag känner mig orolig över
              primärvårdens utveckling. Jag känner mig missnöjd med hur regeringen
              hanterar primärvården. Även efter statsrådets svar känner jag
              en djup oro över att de viktiga utvecklingsfrågorna för primärvården
              hanteras på ett sätt som gör att det inte ger det stöd som behövs.
              Det som var ett handslag för att verkligen satsa på primärvården
              har inte hittills blivit som det var tänkt.
            </seg>
            <seg n="9dec9f31">
              Jag var själv aktiv i samband med utvecklingsavtal, medelstilldelning
              och uppföljning. Det som sägs i svaret om att förbättringar skett
              tycker jag är på gränsen till en skönmålning. Tre utvärderingar
              har Socialstyrelsen levererat. I samtliga dessa tre utvärderingar
              kan man möjligen se att det tekniskt sett har skett en liten förbättring
              av tillgängligheten i primärvården. I övrigt är det väldigt små
              saker som man kan peka på har inträffat. Det är tråkigt, det var
              inte så det var tänkt.
            </seg>
            <seg n="35f4bf40">
              Från Centerpartiet vill vi fortsatt värna primärvården. Vi vill
              utveckla och inte avveckla stödet till detta. Jag skulle vilja
              ställa några följdfrågor.
            </seg>
            <seg n="8f424666">
              Vad vill egentligen Ylva Johansson med primärvården? Jag tycker
              att det är en grundläggande fråga. Det talas om en primärvårdsarbetsgrupp
              som är tillsatt. Finns professionen med? Hur tas Fammis arbete
              till vara rent konkret? Det talas om det, men hur görs det? Vad
              är det som planeras konkret för att ett bra jobb inte ska rinna
              ut i sanden?
            </seg>
          </u>
          <note type="speaker" n="908d5cf2">
            Anf. 137 Statsrådet YLVA JOHANSSON (s):
          </note>
          <u who="Q3369258" xml:id="i-42947aa886ae6c29-5" n="5632eec2">
            <seg n="90c48141">
              Herr talman! Centerpartiet har tidigare på ett mycket konstruktivt
              sätt medverkat till att utveckla primärvården. Jag tror att Kenneth
              Johansson och jag på många sätt kan dela uppfattningen om primärvårdens
              viktiga roll i svensk sjukvård och hur den borde få förstärka
              sin roll och få en ännu viktigare uppgift. Primärvården behöver
              utvecklas både när det gäller viss specialisering inom primärvården
              för att till exempel kunna ta del av vissa andra specialistläkare
              än allmänspecialister, psykosocial kompetens exempelvis, och när
              det gäller breddning för att kunna klara till exempel depressioner
              och demenssjukdomar på ett bättre sätt än vad man i dag gör. Det
              finns många anledningar att satsa på primärvården.
            </seg>
            <seg n="335d43ab">
              Jag tycker därför att det är väldigt sorgligt att Centerpartiet
              gått från den konstruktiva partner som ni var när det gäller utvecklande
              av primärvården till att nu tillsammans med Moderaterna stå för
              en annan inriktning av primärvården. Där blir sjukintyget från
              första dagen ett sätt att tvinga primärvården att felanvända sina
              resurser att satsa dem på människor som i huvudsak är friska men
              som inte kan gå till jobbet på grund av att de är förkylda eller
              har migrän eller annat men där sjukvården inte kan göra något
              i det akuta läget i stället för att prioritera de människor som
              man verkligen kan göra insatser för inom primärvården.
            </seg>
            <seg n="0448b6d3">
              Fammi var en väldigt bra idé. Fammi har bedrivit och bedriver
              i dag en mycket bra verksamhet. Men det finns en allvarlig brist
              i Fammis konstruktion i dag. Tanken med Fammi var att det skulle
              vara ett samarbete mellan staten och sjukvårdshuvudmännen i form
              av Sveriges kommuner och landsting. Jag anser att vi behöver en
              sådan arena för ett gemensamt utvecklingsarbete kring primärvården.
              Staten kan inte ensam driva primärvårdens utveckling utan att
              ha sjukvårdshuvudmännen med sig i det arbetet.
            </seg>
            <seg n="8745ab48">
              I och med att Sveriges kommuner och landsting deklarerat att
              de inte vill vara med i Fammi och inte vill bidra till finansieringen
              av Fammi har en viktig del av själva basen för Fammis arbete och
              förtroendekapital gått förlorad. Det är en märklig konstruktion
              med en ideell förening som uteslutande får resurser från Regeringskansliet
              och staten. Ska vi ha en ideell förening är naturligtvis idén
              att man ska ha flera intressenter att mötas i denna ideella förening.
              Det var det som var tanken med Fammi. Jag beklagar verkligen att
              vi inte kunnat nå det samarbetet med sjukvårdshuvudmännen.
            </seg>
            <seg n="a177a1ad">
              Det är mycket angeläget att vi tar till vara det förtroendekapital
              som Fammi har upparbetat, och vi håller just på med den processen.
              Jag kan i dag inte redogöra för det för Kenneth Johansson. Jag
              får återkomma till det när vi är färdiga med den processen. Jag
              delar uppfattningen att det är mycket viktigt, och vi ska säkerställa
              att så sker.
            </seg>
            <seg n="dc85feb7">
              Därutöver behöver vi finna någon annan arena där vi från den
              centrala nivån, staten, tillsammans med sjukvårdshuvudmännen,
              kommuner och landsting, kan hitta en arena för primärvårdens utveckling
              där det här samarbetet är oerhört viktigt. Jag tror att Kenneth
              Johansson, som i andra sammanhang brukar betona den regionala
              och kommunala nivåns kompetens och självbestämmande, förstår att
              det är viktigt. Staten kan inte ensam driva utvecklingsarbetet
              inom primärvården. Vi måste ha sjukvårdshuvudmännen med oss, och
              då får vi finna former där vi kan skapa en sådan arena. Fammi
              lyckades i vissa delar men lyckades inte i avseendet att bli en
              gemensam arena mellan staten och sjukvårdshuvudmännen.
            </seg>
          </u>
          <note type="speaker" n="48084c80">
            Anf. 138 KENNETH JOHANSSON (c):
          </note>
          <u who="Q5886752" xml:id="i-d41531f7ab1a08a8-2" n="4a79c4d9">
            <seg n="6beb2f65">
              Herr talman! Primärvården i Sverige har i Centerpartiet en mycket
              god vän. Vi sätter väldigt hög prioritet på att primärvården,
              den nära vardagssjukvården, ska fungera. Det är där som vi kan
              göra väldigt mycket insatser både när det gäller att förebygga
              ohälsa och när det gäller att vårda och behandla, för min del
              också gärna utveckla en vardagsforskning som gör svensk primärvård
              så attraktiv att det blir riktigt lockande att söka sig dit. Det
              är vad Centerpartiet och jag eftersträvar.
            </seg>
            <seg n="0042eb1e">
              Det jag känner oro för är den prioritering som vi hittills har
              varit överens om och som jag tror att vi i ord och tal fortsatt
              är, men det måste också finnas en försäkran om att vi kan ge primärvården
              det stöd som behövs för att man ska kunna uppfylla de stora krav
              och de stora förhoppningar som vi ställer på primärvården. Från
              Centerpartiets sida vill vi bland annat släppa fram entreprenörskapet
              inom primärvården.
            </seg>
            <seg n="d373f9e8">
              Ylva Johansson pratar om handlingsplanen. Man brukar nämna tre
              av de fyra krav som finns i den. Det fjärde kravet, som för övrigt
              Centerpartiet drev fram och igenom, var att stimulera alternativa
              driftsformer inom den öppna vården. Det står i handlingsplanen
              som den fjärde punkten. Det är någonting som vi vill se ökad aktivitet
              kring. Vi tror på mångfald, och vi tror att det kan vara positivt
              för att stimulera flera att söka sig att jobba inom primärvården.
              Vi vill stimulera krafter hos personalen. Vi vill få ett tydligare
              uppdrag till primärvården så att man vet vilka förväntningar man
              har på sig. Vi vill utveckla det förebyggande arbetet. Vi ser
              gärna att vårdlotsar utvecklas, och vi vill stimulera flera allmänläkare
              till förmån för en samlad patienträttighetslagstiftning för att
              ge vård i tid. Då behövs det ett fortsatt stöd, och vi är måna
              om att det stödet ska utvecklas. Om det inte blir en sådan utveckling
              som Ylva Johansson säger är på gång med ett fortsatt stöd blir
              det här en negativ del.
            </seg>
            <seg n="efbe710c">
              Man kan inte, och där är vi överens, enbart lita på riksdag och
              regering, inte ens på sjukvårdshuvudmännen, som självfallet ska
              vara med. Men det räcker inte, utan vi måste också ha professionen
              med. Och jag tycker att en poäng med Fammis upplägg är att professionen
              både har ett förtroende och en aktiv roll i arbetet. Om det byggs
              upp nya nationella arenor för att jobba fram detta, som Ylva Johansson
              säger, är det bra. Jag hoppas att de arenorna blir tydliggjorda
              så fort som möjligt, därför att tiden går och det behövs ett utvecklingsstöd
              även efter årsskiftet. Det tycker jag är väldigt angeläget.
            </seg>
            <seg n="e2007652">
              Jag har hört att departementsledningen har uppvaktats med tankar
              om att inrätta någon form av nationell organisation som till exempel
              kan bestå av en mindre anslagsfinansierad del och efter behov
              utöka sin verksamhet genom uppdragsfinansiering och projektanställningar.
              Jag skulle vara intresserad av att höra om det finns öppningar
              och intresse för och kommentar till en sådan modell som skulle
              kunna vara ett sätt att fortsätta säkra Fammis verksamhet.
            </seg>
          </u>
          <note type="speaker" n="94128228">
            Anf. 139 Statsrådet YLVA JOHANSSON (s):
          </note>
          <u who="Q3369258" xml:id="i-42947aa886ae6c29-6" n="5632eec2">
            <seg n="32b4addf">
              Herr talman! Jag välkomnar alternativa driftsformer inom primärvården.
              Vi har på många håll också kunnat se att det har bidragit till
              utvecklingen av primärvården. Jag tycker att vi har en sådan utveckling.
            </seg>
            <seg n="8a3490f5">
              Vad jag däremot vänder mig emot är den borgerliga alliansens
              förslag om att lagstifta i Sveriges riksdag om att det inte ska
              vara sjukvårdshuvudmannen som avgör om en verksamhet ska läggas
              ut på entreprenad eller inte. Man vill att riksdagen ska lagstifta
              om att personalen alltid har rätt att ta över verksamheten och
              att personalen dessutom, enligt lag från riksdagen, alltid ska
              ha rätt att förbereda detta på betald arbetstid. Jag tycker att
              det är ett mycket märkligt sätt att prioritera när det gäller
              primärvårdens utveckling. Det är sorgligt att Centerpartiet har
              hamnat på ståndpunkten att det är Sveriges riksdag som ska bestämma
              vilka delar av primärvården som ska ut på entreprenad och inte
              sjukvårdshuvudmännen, som rimligen bör ha möjligheten att göra
              en egen kvalitetsbedömning utifrån de aktuella och lokala förutsättningarna.
            </seg>
            <seg n="64122551">
              En annan tråkig del är att Centerpartiet medverkar till att felanvända
              primärvårdens resurser med kravet på sjukintyg från första dagen.
              Vi har haft och har fortfarande problem med tillgängligheten inom
              primärvården. Alltför många människor får vänta alltför länge
              på att få tid hos sin läkare inom primärvården. Det är också på
              sina håll brister på allmänläkare. Då är det mycket märkligt att
              komma med ett förslag som innebär att vi kan behöva ytterligare
              2 000 fler läkare för att klara av att skriva sjukintyg till människor
              som man egentligen inte kan hjälpa, utan där intyget behövs bara
              för att de ska få sin sjukpenning. Man måste prioritera vad som
              är viktigt när det gäller primärvårdens utveckling.
            </seg>
            <seg n="84e6303d">
              Primärvården behöver stöd för sin utveckling. Jag delar den uppfattningen.
              Och man behöver ekonomiska resurser för utvecklingen inom primärvården.
              När det gäller resurser till sjukvården har resurserna till svensk
              sjukvård efter tolv år med socialdemokratisk regering ökat med
              nästan 100 miljarder jämfört med för tolv år sedan. Det är en
              fantastisk ökning av resurserna till sjukvården. En stor del har
              gått till primärvården, men ännu mer har gått till sjukhusvården.
              Här har vi en viktig del. Primärvården behöver inte bara kompetensutveckling
              för att utvecklas, utan den behöver också få en större andel av
              den totala sjukvårdens finansiella kaka.
            </seg>
            <seg n="1e4bf7c9">
              Jag skulle vilja säga att det finns ett problem i samtliga landsting
              och regioner. Det är att man har politiska ambitioner att prioritera
              primärvården, men när man summerar efter ett år tycks det ändå
              som att sjukhusvården drar till sig väldigt mycket ekonomiska
              resurser, tvärtemot de lokala prioriteringarna från de ansvariga
              politikerna. Den här frågan är mycket svår, och den låter sig
              inte lösas på något enkelt sätt med några uttalanden eller beslut
              från den här kammaren. En viktig del är hur primärvården ska få
              sina utvecklingsresurser.
            </seg>
            <seg n="7394688b">
              Avslutningsvis, herr talman, frågar Kenneth Johansson vilka modeller
              jag kan tänka mig när det gäller att förvalta och föra vidare
              det som Fammi redan har utvecklat och det förtroendekapital som
              man har skapat. Jag vill inte låsa mig i den här debatten för
              några former. Vi har en sådan diskussion med Fammi och ett beredningsarbete
              om hur det ska se ut. Men låt mig ändå säga att jag är lite tveksam
              till att ha ännu fler statliga instanser som verkar stimulerande
              för utvecklingen. Jag tror inte att vi ska ha ännu fler myndigheter.
              Om vi däremot skulle kunna finna former för samarbete mellan staten
              och sjukvårdsmännen, tror jag att det skulle vara väldigt bra.
              Fammi bildades en gång med den ambitionen, och jag är väldigt
              ledsen att man inte lyckades uppnå detta.
            </seg>
          </u>
          <note type="speaker" n="c90aaa43">
            Anf. 140 KENNETH JOHANSSON (c):
          </note>
          <u who="Q5886752" xml:id="i-d41531f7ab1a08a8-3" n="4a79c4d9">
            <seg n="41045ec5">
              Herr talman! Jag hoppas verkligen på ett fortsatt och intensifierat
              engagemang för primärvården i vårt land, därför att den är så
              viktig och är basen, som har sagts tidigare, i svensk hälso- och
              sjukvård. För att klara det krävs det dels att vi har den viljan,
              dels att det finns utvecklingsinsatser även i framtiden.
            </seg>
            <seg n="bb0c2164">
              Jag kommer inte längre när det gäller att få konkret besked,
              men jag tolkar ändå svaret positivt på det sättet att när det
              har tänkts färdigt i departementet kommer det ett förslag om en
              arena, har jag antecknat, för ett nationellt stöd i någon form.
              Jag hoppas att det kommer i så god tid att det inte blir ett stort
              glapp mellan avvecklingen av Fammi och det fortsatta intensifierade
              arbetet.
            </seg>
            <seg n="e06f3fa0">
              När det gäller alternativa driftsformer har det hänt en del i
              en del landsting och regioner, men det går alldeles för sakta
              och alldeles för trögt. En av orsakerna till det är en attityd
              som kanske inte Ylva Johansson i första hand är den som står för,
              men det finns andra som mera pratar om hinder, pekpinnar, nej
              och fy, stopp och usch i stället för att bejaka entreprenörskapet
              och se möjligheterna att se över lagen om offentlig upphandling
              och inrätta avknoppningsstöd. Jag kan göra listan lång på vad
              en startlag skulle kunna leda till i stället för det som vi nu
              tyvärr har, en stopplag.
            </seg>
            <seg n="cf7ced96">
              Jag kommer att fortsätta bevaka, i den mån jag kan, att primärvården
              är i högsätet och också fortsatt får ett stöd för sitt arbete.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="b71e471b">
            17 § Svar på interpellation 2005/06:459 om ersättning till blödarsjuka
            som smittats av hiv och hepatit C
          </note>
          <note type="speaker" n="72fa5114">
            Anf. 141 Statsrådet YLVA JOHANSSON (s):
          </note>
          <u who="Q3369258" xml:id="i-42947aa886ae6c29-7" n="5632eec2">
            <seg n="4c06d2bd">
              Herr talman! Ulrik Lindgren har frågat mig vad jag avser att
              vidta för åtgärder för att kompensera de blödarsjuka som smittats
              av hiv och hepatit C, för att stärka det juridiska skyddet för
              människor med långtidsverkande sjukdomar och för att läkemedelsförsäkringens
              preskriptionstid ska förlängas och undanta infektionssjukdomar
              från den oskäliga så kallade skälighetsprincipen.
            </seg>
            <seg n="57df08d8">
              Jag vill inledningsvis verkligen beklaga den tragedi som har
              drabbat blödarsjuka och deras anhöriga till följd av den smitta
              som de direkt eller indirekt fått av smittat blod eller blodbaserade
              preparat.
            </seg>
            <seg n="43ed55b3">
              Patienter som skadas av läkemedel har möjlighet att vända sig
              till domstol och yrka ersättning enligt skadeståndslagen eller
              produktansvarslagen. De kan dessutom begära ersättning från läkemedelsförsäkringen.
              Den som vill begära ersättning ur försäkringen ska göra en skriftlig
              anmälan i saken inom tre år från det att han fick kännedom om
              skadan och i vart fall senast 15 år efter det att han upphörde
              att använda det läkemedel som ensamt eller i förening med annat
              läkemedel har orsakat skadan. Läkemedelsförsäkringen är en frivillig,
              kollektiv försäkring och är i motsats till patientförsäkringen
              inte reglerad i lag. Jag har därför ingen möjlighet att påverka
              läkemedelsförsäkringens innehåll.
            </seg>
            <seg n="9b58d0ec">
              Om en patient drabbas av en skada när denne vårdas inom den offentliga
              hälso- och sjukvården kan i vissa fall ekonomisk ersättning utgå
              enligt patientskadelagen. Bland annat kan en patient under vissa
              förutsättningar få ersättning för så kallade infektionsskador,
              det vill säga skador som orsakats av att ett smittämne överförts
              till en patient i samband med undersökning, vård, behandling eller
              liknande åtgärd som lett till infektion. Den som vill begära ersättning
              enligt patientskadelagen måste göra det senast inom tre år efter
              det att denne fick kännedom om att anspråket kunde göras gällande
              och i vart fall inom tio år från den tidpunkt skadan orsakades.
            </seg>
            <seg n="5ba67736">
              En utredning Patientskadeutredningen har haft regeringens uppdrag
              att se över patientskadelagen och läkemedelsförsäkringen. Utredningen
              tog i sitt betänkande, Patientskadelagen och läkemedelsförsäkringen
              en översyn (SOU 2004:12), upp frågan i vilken mån det är möjligt
              och i så fall lämpligt att lagreglera läkemedelsförsäkringen.
              Utredningen ansåg dock inte att det fanns skäl att överväga en
              sådan lösning utan valde i stället att rekommendera att åtagandet
              för läkemedelsskador ska förändras i vissa hänseenden. Utredningens
              betänkande bereds för närvarande inom Regeringskansliet.
            </seg>
            <seg n="2ee81380">
              Ersättning till blödarsjuka som i hälso- och sjukvården fått
              hivsmittat blod eller blodprodukter har utgått från både patient-
              och läkemedelsförsäkringarna genom ersättning med för svenska
              förhållanden mycket stora belopp. Dessutom har regeringen betalat
              ut ersättning ex gratia både till de hivsmittade och till deras
              anhöriga som smittats av hiv. De som smittats av hepatit C via
              blodbaserade läkemedel fick 2001 en engångsersättning om 250 000
              kr per person beviljad från läkemedelsförsäkringen. Ett hundratal
              personer i denna grupp hade tidigare också fått individuell ersättning
              från försäkringen enligt det vanliga förfarandet.
            </seg>
            <seg n="b70cedab">
              Patienter som smittats med hepatit C via blodtransfusion har
              också haft möjlighet att få ersättning från patientförsäkringen
              i de fall då sjukdomen upptäckts inom preskriptionstiden, det
              vill säga inom tio år från smittotillfället. Landstingens Ömsesidiga
              Försäkringsbolag beslutade därtill i maj 2002 att lösa preskriptionsfrågan
              för dem som smittats vid en svensk sjukvårdsinrättning före 1992
              och inte haft möjlighet att söka ersättning inom preskriptionstiden.
              Beslutet innebar ett frivilligt åtagande vid sidan av försäkringen.
              Ersättningen varierade mellan individer och var bland annat baserad
              på en schabloniserad ersättning kopplad till sjukdomens utvecklingsstadier.
            </seg>
            <seg n="c47a71f9">
              Med hänsyn till att ersättning utgått till blödarsjuka som smittats
              av blod och blodprodukter i hälso- och sjukvården både från patientförsäkringen
              och läkemedelsförsäkringen och i form av ersättning ex gratia
              , har jag inte för avsikt att föreslå regeringen att ytterligare
              kompensation ska utgå till de smittade.
            </seg>
            <seg n="20734476">
              När det gäller frågan om rättshjälp till människor som drabbats
              av läkemedelsskada kan jag slutligen konstatera att rättshjälpslagens
              reglering innebär att en rättssökande i vissa fall har möjlighet
              att få rättshjälp i ett mål eller ärende vid domstol om till exempel
              personskada. Vid ärenden som handläggs av Patientskadenämnden
              anses det dock som regel inte finnas behov av juridiskt biträde.
              Detsamma gäller ärenden angående läkemedelsförsäkringen.
            </seg>
          </u>
          <note type="speaker" n="e0af9dc1">
            Anf. 142 ULRIK LINDGREN (kd):
          </note>
          <u who="Q5956278" xml:id="i-688da5fdf7ffda39-2" n="acdd5a26">
            <seg n="c5b00c5f">
              Herr talman! Jag tackar för statsrådets svar på interpellationen.
              Svaret från statsrådet Ylva Johansson på min interpellation om
              ersättning till blödarsjuka som smittats av hiv och hepatit C
              tycker jag andas lite grann av värderingen att de blödarsjuka
              som smittades av hiv och hepatit C har fått det ekonomiska stöd
              som de borde få och att deras möjligheter att hävda sin sak är
              tillfyllest.
            </seg>
            <seg n="32257696">
              Jag menar att det inte kan sägas att de blödarsjuka fick och
              får det samhälleliga och ekonomiska stöd som de borde ha fått.
              De blödarsjuka var på 80-talet söndertraumatiserade, stigmatiserade
              och inställda på att de tämligen snart helt enkelt skulle dö.
              De var helt utan förmåga. De var inte kapabla att tillsammans
              föra sin talan, men likväl var de i hög grad utlämnade till att
              själva föra sin talan. Läkemedelsbolagen var ovilliga att ta ett
              ekonomiskt ansvar, och det svenska sättet att hantera läkemedelsskador
              fungerade inte. Det offentliga, stat och landsting, var en motpart.
              Eftersom de blödarsjuka smittats i den offentliga sjukvården borde
              det offentliga snarare ha varit en medpart enligt min mening,
              det vill säga de borde ha bistått med expertis för att hjälpa
              till att driva ersättningsfrågor i stället för att vara motpart
              och motsträvande. Om ordet medborgare ska ha ett innehåll borde
              det, menar jag, ha funnits en helt annan uppställning från det
              offentliga för att ge psykosocialt stöd och för att driva de drabbades
              sak gentemot, och genom, rättsmaskineriet.
            </seg>
            <seg n="1e1e7666">
              Vanligt var att folk som var smittade av hiv fick telefonbesked
              om att så var fallet eller besked på klinik, och sedan var det
              bara hem till ensamhet, isolering och tystnad. De här bristerna
              i bemötande och de segslitna förhandlingarna om ersättningar fortsätter.
              Vi har sett det åskådligt visat i Uppdrag granskning nyligen på
              ett mycket berörande sätt utifrån enskilda exempel. Vi ser också
              den här bristen i bemötande när det nu har gått snart ett år sedan
              ombudet för Förbundet Blödarsjuka lämnade in en framställan till
              Justitiekanslern om att staten ska ersätta de blödarsjuka som
              drabbades av hiv med 500 000 kr var och ge 250 000 var till dem
              som drabbats av hepatit C. Det har som sagt snart gått ett år
              sedan den här framställningen lämnades in men fortfarande i går
              fanns det över huvud taget inget svar från Justitiekanslern på
              denna framställan.
            </seg>
            <seg n="6552355d">
              Betyder nu statsrådets svar på interpellationen att hon gör värderingen
              att det offentliga har skött sig, att den ekonomiska ersättningen
              har varit tillfyllest? Statsrådet landar ju i sitt svar i att
              hon inte kommer att föreslå regeringen någon ytterligare kompensation
              till de drabbade. På ytan kan man frestas att tro att allt är
              väl och i sin ordning när man läser i svaret om de olika punkter
              och poster som under årens lopp har avhandlats. Ylva Johansson
              anför att det är mycket stora belopp för svenska förhållanden
              som har kommit gruppen till del. Genom patient- och läkemedelsförsäkringen
              handlar det om belopp på mellan 270 000 kr och 350 000 kr var
              till blödarsjuka. Regering har också ex gratia till de hivsmittade
              givit 260 000 kr per person och till anhöriga 100 000 kr per person.
            </seg>
            <seg n="54463b8b">
              Jag tycker inte att det här är märkvärdiga belopp. Det är vanskligt
              med jämförelser men man kan ta sådant som en sångerska som, hörde
              jag, nyligen har fått flera miljoner på grund av vioxx-biverkningar.
              Eller så kan man ta exemplet med den livstidsdömde Joy Rahman,
              som frikändes i en ny rättegång och fick 7 miljoner, som jag uppfattade
              det. Frågan är alltså: Tycker Ylva Johansson att det är nog?
            </seg>
          </u>
          <note type="speaker" n="a54ad5df">
            Anf. 143 Statsrådet YLVA JOHANSSON (s):
          </note>
          <u who="Q3369258" xml:id="i-42947aa886ae6c29-8" n="5632eec2">
            <seg n="d53d9e1a">
              Herr talman! Tyvärr finns det ingen möjlighet att kompensera
              eller gottgöra människor när man som sjuk söker vård och drabbas
              av något så fruktansvärt som att bli smittad av hiv och sedan
              kanske dessutom smittar sina anhöriga ovetande om detta. Det finns
              naturligtvis inget sätt att med pengar göra detta ogjort eller
              att gottgöra det. De belopp som har utbetalats från patientskadeförsäkring
              och läkemedelsförsäkring och från regeringen ex gratia är naturligtvis
              inte alls jämförbara med det lidande och den förlust av liv som
              det innebär och har inneburit med den här felbehandlingen.
            </seg>
            <seg n="220a293d">
              Vi önskar ibland att vi kunde kompensera, att det fanns något
              sätt att göra den typen av felgrepp inom sjukvården ogjorda på.
              Men tyvärr finns det inte det. Vi har ju i Sverige valt en annan
              modell än till exempel USA, där man ju har drivit frågan långt
              om att försöka trissa upp de här beloppen i något slags tro att
              det går att kompensera. Jag tror inte att det leder till en bättre
              sjukvård med ett sådant system, och jag hoppas att Ulrik Lindgren
              och Kristdemokraterna delar min syn på detta. Det vi framför allt
              ska lägga energi på inom sjukvården är att vi ska utveckla den
              evidensbaserade vården, att vi ska utveckla patientsäkerheten
              och säkerhetsrutinerna inom sjukvården så att vi så långt mänskligt
              är möjligt ska minimera riskerna för att människor ska drabbas
              av den här typen av felbehandlingar, missgrepp eller felaktiga
              läkemedel. Det är ju faktiskt inte ovanligt varken i svensk sjukvård
              eller i sjukvård i andra länder.
            </seg>
            <seg n="c28852c7">
              Jag tycker att det är en riktig prioritering. Jag tror inte att
              man ska ha som ambition att ha försäkringssystem som klarar av
              att på något vis kompensera den förlusten. Vi kan inte mäta människors
              liv och människors lidande i pengar på det sättet.
            </seg>
            <seg n="ad4e162e">
              Det är samtidigt viktigt att vi har försäkringssystem. Vi har
              dem. De heter patientskadeförsäkringen och läkemedelsförsäkringen.
              Jag menar att de som försäkringar betraktat har fungerat ganska
              väl i det här fallet. Drabbade har fått ersättning, ofta från
              båda försäkringarna. Dessutom har regeringen utbetalat ex gratia
              -medel och man har från Landstingens Ömsesidiga Försäkringsbolag
              gått ifrån preskriptionstiderna för att kunna göra generösare
              bedömningar.
            </seg>
            <seg n="2218c471">
              Min bedömning, herr talman, är att försäkringssystemen ex gratia
              -institutet har fungerat relativt väl i det här fallet. Det betyder
              på inget sätt att jag anser att man kan värdera ett människoliv
              till en halv miljon kronor eller en människas lidande till 350
              000 kr.
            </seg>
          </u>
          <note type="speaker" n="5560c067">
            Anf. 144 ULRIK LINDGREN (kd):
          </note>
          <u who="Q5956278" xml:id="i-688da5fdf7ffda39-3" n="acdd5a26">
            <seg n="486fded9">
              Herr talman! Det är naturligtvis rätt som statsrådet anför att
              ingenting är nog i det här sammanhanget. Jag vill inte heller
              ha det hysteriska amerikanska försäkringstänket i svensk sjukvård.
              Men det är viktigt att inte därmed lämna ersättnings- och bemötandefrågorna.
              De är värda all granskning ändå. Det är viktigt att skärskåda
              vad statsrådet har anfört om de olika försäkrings- och ersättningsdetaljerna
              i sitt svar.
            </seg>
            <seg n="2cee5340">
              När det gäller exempelvis dem som smittats med hepatit C via
              blodbaserade läkemedel redovisar Ylva Johansson att de år 2001
              fick 250 000 per person i engångsersättning från läkemedelsförsäkringen
              plus individuell ersättning från försäkringen. Det stämmer.
            </seg>
            <seg n="5839e209">
              Paradoxalt nog har de så kallade svåra och moderata blödarsjuka
              inte fått ersättning på grund av den så kallade skälighetsprincipen.
              Här saknar jag svar på min fråga om ministern är beredd att göra
              något åt den så kallade skälighetsprincipen som i det här sammanhanget
              ger den absurda konsekvensen att de lätt blödarsjuka har fått
              ersättning för hepatit C-smittan från läkemedelsförsäkringen.
              De med svår blödarsjuka har däremot inte fått det.
            </seg>
            <seg n="6702f6af">
              Enligt Ylva Johansson bereds frågan för närvarande i Regeringskansliet
              i Patientskadeutredningens betänkande. Frågan är om Ylva kan ange
              om det medför något hopp om att skälighetsprincipen åtgärdas på
              något sätt.
            </seg>
            <seg n="37391557">
              Man ska lägga märke till att de 400 som smittats med hepatit
              C inte har fått någon ersättning från staten. Man ska också lägga
              märke till att ministern skriver att patienter som fått hepatit
              C via blodtransfusion har haft möjlighet till ersättning från
              patientförsäkringen. Men de allra flesta blödarsjuka har aldrig
              fått något från patientförsäkringen utan från läkemedelsförsäkringen
              eftersom de har fått smittan via läkemedel inte via blodtransfusioner.
              Att preskriptionstiden hävs för patientförsäkringen är alltså
              till föga hjälp. Om däremot läkemedelsförsäkringens preskription
              skulle hävas skulle det ha stor betydelse för gruppen.
            </seg>
            <seg n="fcc4f00b">
              Inte heller min andra fråga i interpellationen är riktigt tillfredsställande
              besvarad. Vad avser statsrådet att göra för att stärka det juridiska
              skyddet för människor med långtidsverkande sjukdomar?
            </seg>
            <seg n="777c9819">
              Vi vet att det kan ta 25 år för en person att utveckla levercancer
              av en hepatit C-smitta.
            </seg>
            <seg n="a51eb1a3">
              Jag tycker inte att heller den tredje frågan är helt besvarad
              av ministern. Vilka åtgärder är ministern beredd att vidta för
              att läkemedelsförsäkringens preskriptionstid ska få förlängas?
            </seg>
            <seg n="4993f388">
              Sammantaget finns det en rad skäl att värdera att de blödarsjuka
              inte har fått det offentliga stöd och den ersättning de borde
              ha fått. De har inte heller från den privata sidan fått de ersättningar
              som de borde ha fått.
            </seg>
            <seg n="abbfd9b3">
              En viktig bekräftelse på att mycket fattas i ersättningsfrågorna
              fick vi i SVT:s Uppdrag granskning som sändes i slutet av maj.
              Representanten för försäkringsbolaget If som representerar det
              konsortium som ursprungligen hade försäkringsansvaret hade uppenbarligen
              kommit på andra tankar, möjligen på grund av Uppdrag granskning.
              Han lovade att snarast gå igenom de 34 ärenden som fortfarande
              pågår och även titta på de 70 avslutade ärenden där personerna
              avlidit för att se om anhöriga har kommit i kläm. Han ville också
              tillsätta personliga ombud som kostnadsfritt kan hjälpa de drabbade.
            </seg>
            <seg n="697603d6">
              Det är mycket lovande och något som kan bära framåt.
            </seg>
            <seg n="10447155">
              Den här representanten tyckte också att det var mycket anmärkningsvärt
              med det kontrakt som innebär att om de drabbade får ut ett större
              skadestånd ska det tillfalla försäkringsbolaget.
            </seg>
          </u>
          <note type="speaker" n="5a935461">
            Anf. 145 Statsrådet YLVA JOHANSSON (s):
          </note>
          <u who="Q3369258" xml:id="i-42947aa886ae6c29-9" n="5632eec2">
            <seg n="b73fea0d">
              Herr talman! Ulrik Lindgren frågar om jag tänker göra något åt
              läkemedelsförsäkringen. Som jag har sagt i mitt inledande interpellationssvar
              är läkemedelsförsäkringen en frivillig försäkring. Vi har utrett
              om den borde vara lagreglerad eller inte. Utredningen kom fram
              till att den inte borde vara lagreglerad heller i framtiden. Det
              betyder att frågan om att göra förändringar i läkemedelsförsäkringen
              inte är en fråga för regeringen.
            </seg>
            <seg n="d91456c4">
              Jag kan konstatera att läkemedelsförsäkringen, som den fungerar
              i dag, är relativt unik jämfört med andra länder. När jag träffar
              mina kolleger från, inte minst, andra EU-länder har de stort intresse
              av att ta del av hur vi har lyckats få en så heltäckande och bra
              försäkring på frivillig basis från läkemedelsbolagen i Sverige.
            </seg>
            <seg n="356b3a92">
              Jag noterade att preskriptionstiden i läkemedelsförsäkringen
              är längre än i den lagreglerade patientskadeförsäkringen.
            </seg>
            <seg n="cbb8357e">
              Blödarsjuka som har drabbats av smitta från blod, blodprodukt
              eller blodbaserade läkemedel har drabbats olika. De har fått olika
              behandling och har drabbats på olika sätt. Det är olika smitta.
              Självklart måste man i försäkringssammanhang göra en individuell
              bedömning och den bedömningen kan falla ut olika för olika individer.
            </seg>
            <seg n="167056f4">
              Det är inte min sak som ansvarigt statsråd för sjukvården att
              göra bedömningar av huruvida man i försäkringsärendena har gjort
              en rimlig eller rättvis bedömning mellan olika individer. Jag
              har att ansvara för patientskadeförsäkringens utformning. Det
              är fråga om huruvida läkemedelsförsäkringen behöver lagregleras.
              Där har jag för närvarande inga planer på några större förändringar.
            </seg>
          </u>
          <note type="speaker" n="613d8a6d">
            Anf. 146 ULRIK LINDGREN (kd):
          </note>
          <u who="Q5956278" xml:id="i-688da5fdf7ffda39-4" n="acdd5a26">
            <seg n="4d3c75c2">
              Herr talman! En individuell bedömning måste givetvis göras av
              varje persons försäkringsanspråk. Poängen med min kritik av det
              individuella var ju att man var utlämnad till det individuella.
              Man fick inte det offentliga stöd som man borde ha fått för att
              driva sin sak i rättssystemet eller försäkringssystemet.
            </seg>
            <seg n="4783f195">
              Statsrådet konstaterar i det skriftliga svaret att det finns
              möjlighet för människor som drabbats av läkemedelsskada att få
              rättshjälp. Man måste komma ihåg att många har avstått från denna
              domstolsprocess på grund av låga belopp för rättshjälp. Den möjlighet
              som finns via mångas hemförsäkring är ofta bara 75 000, vilket
              naturligtvis inte räcker särskilt långt för att driva en så här
              stor sak.
            </seg>
            <seg n="74d36cc6">
              Risken för att få stå för motpartens rättegångskostnader har
              gjort att många inte har förmått att göra den här processen.
            </seg>
            <seg n="60ac1a6d">
              Herr talman! Denna ekonomiska ersättning kan, som vi har konstaterat,
              oavsett belopp, aldrig kompensera de skador som de blödarsjuka
              har drabbats av, men dessa människor har ändå rätt att kräva att
              rättvisan ska segra även beträffande ekonomisk ersättning.
            </seg>
            <seg n="4531d0e1">
              Nu har Förbundet Blödarsjuka i Sverige vänt sig till Justitiekanslern
              med denna begäran om 500 000 kr per person som har drabbats av
              hiv och 250 000 kr per person som har drabbats av hepatit C. Man
              kan bara hoppas att den processen ska leda framåt liksom det besked
              som läkemedelsbolagens representant gav i Uppdrag granskning,
              nämligen att det ska bli en ordentlig ny genomgång. Jag hoppas
              att vår minister medverkar konstruktivt till att rättvisa skipas
              för den här gruppen oerhört utsatta människor.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="43f800cd">
            18 § Svar på interpellation 2005/06:415 om utvecklingen av den
            svenska fiskeflottan
          </note>
          <note type="speaker" n="17bb9273">
            Anf. 147 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-686ab4d2435acbf9-7" n="98c9bc76" next="i-09ba132f19154c97-7">
            <seg n="133bcbd1">
              Herr talman! Lars Tysklind har frågat mig om jag är beredd att
              verka för att underlätta utbyte till mer miljövänliga och driftssäkra
              motorer i Sveriges fiskeflotta, vilka åtgärder jag avser att vidta
              för att den svenska fiskeflottan ska kunna utvecklas, och hur
              jag avser att driva dessa frågor inom EU:s fiskeripolitik.
            </seg>
            <seg n="bd002e86">
              De frågeställningar Lars Tysklind tar upp är mycket aktuella.
              Så sent som för två veckor sedan var jag i Bryssel och förhandlade
              om utformningen av och innehållet i den framtida europeiska fiskerifonden.
              Den stora utestående frågan är hur stödet till fiskeflottan ska
              utformas. Precis som för ett år sedan misslyckades rådet att enas
              kring ett beslut. Vissa medlemsstater vill att möjligheterna till
              stöd ska utvidgas, medan Sverige och några likasinnade önskar
              strikta begränsningar.
            </seg>
            <seg n="75a4ff33">
              Principen för den sistnämnda gruppen, där Sverige ingår, är att
              reformen av den gemensamma fiskeripolitiken från 2002 ligger fast
              eller förändras så lite som möjligt. Detta gäller särskilt stöd
              till fiskeflottan och att det inte ska ske något återinförande
              av stöd till nybyggnation och att modernisering av flottan som,
              direkt eller indirekt, kan medföra att fiskerikapaciteten påverkas
              och att möjligheterna att fånga mer fisk ökar ska begränsas så
              långt som möjligt. Detta bör också gälla byten till mer miljövänliga
              motorer. Denna inställning har jag redogjort för i EU-nämnden.
            </seg>
            <seg n="eb8dba52">
              Det är också viktigt att ha i åtanke att beslut i dessa frågor
              på gemenskapsnivå innebär gemensamma regler och därmed att alla
              fiskare i Europa har samma förutsättningar avseende möjligheter
              till statligt stöd. Den svenska fiskeflottan skulle därmed inte
              diskrimineras på något sätt.
            </seg>
            <seg n="bb1b6481">
              Det finns knappt någon som i dag motsätter sig slutsatsen att
              vi har en överkapacitet i gemenskapens fiskeflotta. Att i en sådan
              situation lämna bidrag till åtgärder som i praktiken innebär en
              förnyelse och i viss mån effektivisering av de fartyg som ingår
              i flottan utan att också föra ut kapacitet anser jag inte vara
              rimligt. Jag menar att detta delvis skulle stå i strid med de
              övergripande målen för den gemensamma fiskeripolitiken.
            </seg>
            <seg n="8093a603">
              Förutom arbetet med att förbättra beståndssituationen finns det
              andra frågor som är aktuella inom ramen för den europeiska fiskerifonden
              som kan främja utvecklingen av fiskerinäringen. Möjligheter att
              stödja investeringar i förbättringar av säkerheten ombord, arbetsförhållanden,
              hygien och produktkvalitet finns med. Även stöd för teknisk utveckling
              av redskap, för vissa inköp av mer selektiva redskap samt för
              utbildningsåtgärder ingår. Vidare kan åtgärder i fiskehamnar stödjas
              som bland annat förbättrar villkoren vid landning, försörjningen
              med is, vatten och elektricitet, lagring och behandling av avfall
              etcetera, vilket främjar fiskefartygens verksamhet. Allt detta
              är sådant som Sverige har ställt sig positivt till.
            </seg>
          </u>
          <note n="37b3b907">
            Då Lars Tysklind, som framställt interpellationen, anmält att
            han var förhindrad att närvara vid sammanträdet medgav förste
            vice talmannen att Anita Brodén i stället fick delta i överläggningen.
          </note>
          <note n="cf0bb707">
            Anf. 148 ANITA BRODÉN (fp):
          </note>
          <u who="Q547580" xml:id="i-09ba132f19154c97-7" n="98c9bc76" prev="i-686ab4d2435acbf9-7">
            <seg n="ce2e4749">
              Herr talman! Jag vill börja med att tacka jordbruksministern
              för svaret å Lars Tysklinds vägnar.
            </seg>
            <seg n="b2911731">
              Att vi ska arbeta för ett långsiktigt hållbart fiske råder det
              nog inga delade meningar om. Den biologiska mångfalden i våra
              sjöar och hav måste säkerställas samtidigt som långsiktiga spelregler
              ska gälla för fiskeföretagen.
            </seg>
            <seg n="479da402">
              Bakgrunden till frågan är fiskeflottans möjligheter att byta
              till miljömässigt bättre motorer och att det de facto inte är
              lika med en kapacitetshöjning. Det finns tak för kilowatt och
              bruttoton som inte får överskridas, vilket förhindrar den kapacitetshöjning
              som jordbruksministern befarar.
            </seg>
            <seg n="7db38ffd">
              Det är dock en realitet att det finns många gamla och ineffektiva
              bränsleslukande motorer. Det vore ett viktigt led i att minska
              användningen av fossila bränslen om fler båtar hade motorer som
              är miljömässigt bättre. Nyare motorer kan också innebära en ökad
              säkerhet till havs. Det skulle dessutom innebära en förbättrad
              ekonomi för fiskeföretagen med motorer som är bränslesnålare.
              Det gäller inte minst för det småskaliga kustnära fisket. Det
              är en utveckling som samtidigt, vilket jag vill betona, håller
              sig inom beslutade kapacitetsramar.
            </seg>
            <seg n="ed3568b8">
              I svaret uppfattar jag dock att jordbruksministern inte är beredd
              att stödja investeringar för ett utbyte till miljövänligare motorer.
              Men samtidigt vet jag att det har lagts fram ett kompromissförslag.
              I detta kompromissförslag ingår det att båtar som är mindre än
              tolv meter och som inte är trålare ska få tillåtelse att byta
              ut sina motorer. Fartyg som är större än tolv meter och som är
              trålare ska däremot minska sin kapacitet med 20 %.
            </seg>
            <seg n="ced8c652">
              Det är viktigt i förhandlingar att ha en ingång med konstruktiva
              förslag till lösningar. Därför vore det oerhört intressant att
              höra hur Sverige har agerat i denna fråga. Har vi medverkat till
              detta kompromissförslag? Har vi varit aktiva för att söka lösningar
              inom EU:s fiskeripolitik? Och innebär det att Sverige ställer
              sig bakom detta förslag?
            </seg>
          </u>
          <note type="speaker" n="3b727b80">
            Anf. 149 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-cd8f18deee776eed-56" n="98c9bc76">
            <seg n="c8c8a217">
              Herr talman! Jag hoppas att Anita Brodén och jag är överens om
              att det största problem som vi har när det gäller fiskeripolitiken
              är de vikande bestånden och en överkapacitet i fiskeflottan.
            </seg>
            <seg n="44d88e63">
              Jag var väldigt glad över den reform som vi kunde enas om 2002
              och som bland annat innebär att vi inte ska tillföra modernare
              fartyg utan att föra ut kapacitet ur fiskeflottan.
            </seg>
            <seg n="c2ed8851">
              Jag har känt en oro när vi i rådet nu har behandlat dessa frågor.
              Vi gjorde ett försök att enas om fiskerifonden för ett år sedan.
              Vi misslyckades vid det förra ministerrådsmötet. Det finns ett
              antal länder som försöker utnyttja situationen till att få sådana
              regler som inte kan hålla enligt beslutet från 2002.
            </seg>
            <seg n="f529ebc5">
              Det är alldeles riktigt att det finns miljömässiga fördelar med
              de nya motorerna. Men det är också piggare motorer som gör att
              man kan bedriva fisket på ett effektivare sätt, och i detta ligger
              ett problem.
            </seg>
            <seg n="9a60e603">
              Sverige har varit mycket aktivt i de förhandlingar som fortfarande
              pågår för att hitta en lösning. Vi tillhör en grupp som vill verka
              för att man ska stå fast vid beslutet från 2002. Tyvärr gick det
              inte att få stöd för de konstruktiva lösningar som presenterades
              vid det förra ministerrådsmötet.
            </seg>
            <seg n="6a41689e">
              Men det är alldeles riktigt som Anita Brodén säger att en kompromiss
              som skulle kunna vara tänkbar för Sverige måste luta sig mot att
              vi gynnar det småskaliga fisket som inte har sådana fiskemetoder
              som innebär att vi får de negativa konsekvenserna. Och då är det
              det småskaliga kustfisket, som inte trålar. På den punkten har
              Sverige signalerat att vi är beredda att ha det som en del i en
              kompromiss, om vi får någonting annat i stället som innebär att
              vi inte avlägsnar oss från 2002 års beslut.
            </seg>
          </u>
          <note n="7fff125b" type="speaker">
            Anf. 150 ANITA BRODÉN (fp):
          </note>
          <u who="Q4765508" xml:id="i-f5e982c32fa41281-0" n="d1ce39b5">
            <seg n="5bb9bc8a"/>
            <seg n="c3671165">
              Herr talman! Tack för en del klargöranden som vi har fått från
              jordbruksministern! Vi delar uppfattningen att vikande bestånd
              och överkapaciteten är någonting som vi absolut måste komma åt,
              och vi står också bakom 2002 års uppgörelse.
            </seg>
            <seg n="aa5687e6">
              Vad jag tycker är angeläget är att vi kan urskilja att ett motorbyte
              mot en miljövänligare sort inte behöver vara lika med att man
              fiskar mer. Jordbruksministern nämnde piggare motorer. Men det
              är ju en trygghet och en säkerhet. Det finns både miljöaspekter
              och en trygghetsaspekt i att ha en ny motor som kan klara olika
              situationer till havs. Och det finns en ekonomisk aspekt.
            </seg>
            <seg n="6ab7ecf1">
              Det är ju genom andra fiskeribestämmelser som vi ska komma åt
              överfisket. Det handlar om alltifrån kvoter till havdagar och
              till utformning av redskap. Nu är det havdagar på prov i Kattegatt.
              Det kommer att införas, och det är någonting som vi varmt välkomnar.
              Finns det någon strategi från regeringens sida när det gäller
              att redan nu planera för en utvidgning av havdagar om det här
              försöket, efter prövoperioden, visar sig vara positivt?
            </seg>
            <seg n="c14f1e60">
              Ska vi få ett långsiktigt hållbart fiske måste näringen vara
              aktiv och delaktig. Då finns det någonting annat som jag vet att
              vi har drivit och som jag hoppas att jordbruksministern håller
              med om. Det handlar om vikten av lokal och regional samförvaltning
              där näringen är en part som är med och tar ansvar för förvaltningsbeslut.
              Det är också intressant att höra på vilket sätt ministern är beredd
              att utveckla det.
            </seg>
            <seg n="1b422d63">
              Slutligen gäller det andra åtgärder för att inte få ett överutnyttjande
              av fisket och den resursen. Det handlar om den tekniska utvecklingen
              av våra redskap. Det är oerhört viktigt att komma till rätta med
              det här för att minimera bifångst och framför allt för att vi
              inte ska få den dumpning som vi har fått uppleva under ett antal
              år. Den fisk som fångas ska selekteras. Det ska också vara den
              fisk som sedermera landas. Dumpningen av fisk är ett gigantiskt
              resursslöseri, och den strider mot all uppfattning om ett rätt
              förvaltarskap. Det vore också värdefullt att få ministerns syn
              på det här.
            </seg>
            <seg n="f8d72edf">
              Men framför allt är det angeläget att vi kan se att en miljömässig
              motor inte behöver vara lika med att man överfiskar. Vi måste
              kunna skilja på det.
            </seg>
          </u>
          <note type="speaker" n="791898b6">
            Anf. 151 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-686ab4d2435acbf9-8" n="98c9bc76" next="i-09ba132f19154c97-8">
            <seg n="80bb8b79">
              Herr talman! Det gör mig lite bekymrad att Anita Brodén tar så
              lätt på det här med de miljömässigt bättre motorerna. Det är klart
              att det kan ligga en god ekonomi för den enskilde fiskaren i att
              få ned sina bränslekostnader. Det skulle då tala för att den här
              typen av investeringar kommer till stånd genom företagsekonomiska
              bedömningar av de enskilda fiskarna. Det kan också vara en viss
              miljöeffekt. Men den stora miljöfaran för oss när det gäller fisket
              är att vi tar ut för mycket av bestånden, att vi har för stor
              kapacitet i vår flotta. Då måste vi också välja.
            </seg>
            <seg n="0774d032">
              Den kompromiss som jag här redovisade att jag är beredd att stödja
              innebär en begränsning till det småskaliga kustnära fisket, båtar
              som inte trålar. Att diskutera någonting annat, ett mer allmänt
              släppande av investering när det gäller bränslesnålare motorer,
              tror jag skulle vara en stor fara. Och jag tycker inte att vi
              kan säga att vi kan lämna de här motorerna därhän för att vi har
              andra instrument för att få en hållbar fiskeripolitik. Vi behöver
              använda alla instrument. Det är därför som jag är så angelägen
              om att vi håller i det här beslutet från 2002.
            </seg>
            <seg n="a0cc5658">
              När det sedan gäller de andra åtgärderna redovisade jag i mitt
              svar en meny av olika åtgärder som regeringen driver. När det
              gäller havdagarna är vi mycket positiva till att vi nu gör de
              här försöken, och vi ska utvärdera för att få ett underlag för
              att gå vidare. Det är ju havdagarna som har en koppling till att
              man kastar fisk över bord, dumpningen. Det är med hjälp av havdagarna
              som vi ska lösa det problemet. Frågan om samförvaltning har vi
              på bordet, och där väntar vi på ett underlag från Fiskeriverket.
              Vi har också drivit de här pilotprojekten som redovisas under
              2006. Det finns också en annan intressant fråga som vi arbetar
              med för närvarande, där Fiskeriverket tar fram underlag. Det handlar
              om att kunna fördela kvoter. Där ligger det först ett arbete kring
              det pelagiska beståndet, och där går vi också vidare med ett arbete
              kring det kustnära fisket.
            </seg>
          </u>
          <note n="c7189ea1">
            Anf. 152 ANITA BRODÉN (fp):
          </note>
          <u who="Q547580" xml:id="i-09ba132f19154c97-8" n="98c9bc76" prev="i-686ab4d2435acbf9-8">
            <seg n="8a0e5088">
              Herr talman! Jag tyckte att det var oerhört intressant att få
              ett klargörande just i fråga om kompromissförslaget, som jag nämnde
              i mitt första inlägg. Då handlade det om båtar under tolv meter
              som inte trålar. Vi verkar vara överens om att det skulle vara
              helt okej att man där får satsa på miljömotorer. Det har stor
              betydelse. Det är dessutom många av de kustnära fiskebåtarna.
            </seg>
            <seg n="a7ca1b0e">
              När det gäller havdagar ställde jag också en fråga jag uppfattade
              inte att jag fick ett svar där om det finns en beredskap, en strategi,
              för att utveckla det. Det är ju på det sättet som vi, precis som
              jordbruksministern mycket riktigt säger, har möjlighet att komma
              till rätta med dumpningen.
            </seg>
            <seg n="fcfa2329">
              Det är genom regelsystemet, ett långsiktigt regelverk som fiskerinäringen
              har att rätta sig efter, som vi gemensamt inom EU kan få ett långsiktigt
              hållbart fiske det här är ju inte enbart ett svenskt bekymmer.
              Det är A och O. Vi är gemensamt angelägna om att i fortsättningen
              ha levande hav, levande kustsamhällen, hälsosam föda och, givetvis,
              om att allt detta tillsammans också ska ge ett antal arbetstillfällen.
            </seg>
            <seg n="e92a3e18">
              Jag tror ändå, avslutningsvis, att det skulle vara väldigt välgörande
              för många fiskeföretagare, som i generationer har kämpat, att
              få känna att de har ett stöd av beslutsfattare. Det handlar om
              att vara uppmuntrad som företagare. Dessvärre är det många som
              nu upplever att de möts av en attityd som gör att de kan känna
              sig som kriminella. Det handlar många gånger om ett kontrollsystem
              som inte har varit samordnat på ett bra sätt.
            </seg>
            <seg n="27c7ff75">
              Jag tror att det här tillsammans med regelförenklingar, klara
              rejäla regler, kan göra att vi kan få ett långsiktigt hållbart
              fiske.
            </seg>
          </u>
          <note type="speaker" n="e693c5d5">
            Anf. 153 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-cd8f18deee776eed-57" n="98c9bc76">
            <seg n="6f33dfa1">
              Herr talman! Syftet med den höga profil som regeringen har när
              det gäller fiskefrågorna är ju att vi utifrån försiktighetsprincipen
              och ekosystemansatsen ska kunna rädda bestånden i haven och få
              det här hållbara fisket, långsiktigt. Det är så vi kan bygga en
              lönsam näring. Det är så vi kan skapa framtidstro för yrkesfisket.
            </seg>
            <seg n="5d42fe8e">
              Regeringen lade i början av mandatperioden fram en proposition
              om det kustnära fisket med mera. Där hade vi ett antal mål. Det
              var förstås ett miljömål, ett regionalpolitiskt mål, ett inflytandemål
              och ett konsumentmål.
            </seg>
            <seg n="c6aa68ac">
              Det har vi med oss när vi nu arbetar för att utveckla fiskeripolitiken.
              När det gäller den mycket konkreta frågan om havdagar är vi på
              steg 1. Man håller på med provfiske. Det vore fel av mig att säga:
              Nu ska vi arbeta med havdagar mycket brett och på det här sättet.
              Vi ska gå steg för steg. Vi ska se resultatet av provfisket.
            </seg>
            <seg n="3ba7c0c6">
              Jag hoppas att det ska vara en framgångsrik metod. Det är helt
              oacceptabelt att kasta fisk över bord på det sätt som vi gör i
              dag. Vi måste hitta en lösning.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="c0913e3e">
            19 § Svar på interpellation 2005/06:399 om behov av djurförsök
          </note>
          <note type="speaker" n="b94819a7">
            Anf. 154 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-686ab4d2435acbf9-9" n="98c9bc76" next="i-09ba132f19154c97-9">
            <seg n="4ff77f74">
              Herr talman! Erik Ullenhag har frågat mig om jag avser att vidta
              åtgärder för att klargöra att regeringen inte kommer att gå Miljöpartiet
              till mötes och föreslå ändring av lagstiftning som innebär att
              djurförsök i princip blir omöjliga att genomföra i Sverige.
            </seg>
            <seg n="0b8aa349">
              Många av de frågor som Erik Ullenhag tar upp har regeringen behandlat
              i propositionen Etisk prövning av djurförsök m.m. som lämnades
              till riksdagen i september förra året och som beslutades i november.
              Bland annat konstateras att djurskyddslagens övergripande syfte
              är att djur ska behandlas väl och skyddas mot onödigt lidande
              och sjukdom. Samtidigt lämnar lagen ett utrymme för att djur i
              viss utsträckning får användas på ett sådant sätt att de utsätts
              för lidande genom att användas som försöksdjur.
            </seg>
            <seg n="8357d75a">
              I syfte att säkerställa att försöksdjur inte utsätts för onödigt
              lidande finns en rad bestämmelser som reglerar djurförsöken. Detta
              innebär bland annat krav på tillstånd för verksamheten och etiskt
              godkännande av varje enskilt försök. De ändringar som föreslogs
              i propositionen syftar bland annat till att förtydliga och strama
              upp detta regelverk.
            </seg>
            <seg n="0db81f67">
              I betänkandet som låg till grund för propositionen föreslogs
              även att det bör införas krav på etiskt godkännande av avel med
              genetiskt modifierade försöksdjur och annan avel om den kan medföra
              lidande eller obehag för djuren. Flertalet remissinstanser stödde
              helt eller delvis utredarens förslag. Regeringen gjorde dock bedömningen
              att frågan behövde utredas vidare. Skälet till detta var bland
              annat att det behöver utarbetas för ändamålet anpassade bedömningsgrunder
              för att en sådan etisk prövning ska kunna ske. Djurskyddsmyndigheten
              fick i oktober 2005 i uppdrag att bedöma om det bör införas krav
              på etisk prövning av sådan avel och i så fall föreslå hur detta
              ska organiseras. Uppdraget har nyligen redovisats och kommer att
              beredas på ett sedvanligt sätt.
            </seg>
          </u>
          <note n="f7624f33">
            En försöksdjursfråga som tilldragit sig stor uppmärksamhet, och
            vilken även Erik Ullenhag tar upp, är den om 49 a § djurskyddsförordningen.
            Den 23 mars i år beslutade regeringen om en ändring av bestämmelsen.
            Ändringen av 49 a § innebär att det räknas upp vilka paragrafer
            i djurskyddsförordningen som en djurförsöksetisk nämnd får frångå
            i beslut om etiskt godkännande av djurförsök. Den praktiska skillnaden
            mot den tidigare bestämmelsen är mycket liten. Bestämmelsen i
            djurskyddsförordningen kommer således även i framtiden att tillåta
            att de djurförsöksetiska nämnderna godkänner försök som innebär
            bland annat användning av elektricitet och hormoner. Vidare åläggs
            de djurförsöksetiska nämnderna att till Djurskyddsmyndigheten
            rapportera alla beslut om undantag från bestämmelserna om hur
            lantbrukets djur ska hållas. Härigenom kan Djurskyddsmyndigheten
            noga följa vilka försök som nämnderna godkänner. Om myndigheten
            sedan finner att det finns ett behov kan den meddela ytterligare
            föreskrifter om djurförsök med lantbrukets djur. Den ändrade 49
            a § trädde i kraft den 18 april i år.
          </note>
          <u who="Q547580" xml:id="i-09ba132f19154c97-9" n="98c9bc76" prev="i-686ab4d2435acbf9-9">
            <seg n="f4f784da">
              I den ovan nämnda propositionen, i samtliga uppdrag, i kommittédirektiv
              och i ett antal riksdagsfrågor har regeringen tydligt framhållit
              betydelsen av forskning. Det har klart uttalats att grundläggande
              forskning är en förutsättning för samhällsutvecklingen och att
              det är angeläget att forskningen ges trygga förutsättningar att
              verka. I en skrivelse till Handikappförbundens samarbetsorgan
              har jag bland annat framhållit just detta. I strategiprogrammet
              Läkemedel, bioteknik och medicinteknik en del av Innovativa Sverige
              upprepas att regeringen avser verka för att forskningen ska ha
              stabila förutsättningar samtidigt som ett starkt djurskydd säkerställs.
            </seg>
            <seg n="23208bb5">
              Djurskyddet för försöksdjuren är en viktig fråga, och det har
              lika klart sagts att det är viktigt att försöksdjursanvändningen
              begränsas så långt som möjligt och att djurskyddet vid användningen
              är starkt. Användning av försöksdjur är till sin natur en mångfasetterad
              fråga som kan innebära svåra etiska avvägningar. Den djurförsöksetiska
              prövningen har en stor betydelse för avvägningen mellan å ena
              sidan behovet av att kunna använda försöksdjur och å andra sidan
              vårt ansvar mot djuren och deras välbefinnande. Det finns många
              skäl att värna djurskyddet för försöksdjur. Ett är att friska
              och välmående djur är en förutsättning för goda forskningsresultat.
              Detta brukar framhållas, inte minst av forskarna själva.
            </seg>
            <seg n="b63ce841">
              Många försöksdjursfrågor har varit aktuella under de senaste
              åren. Regeringen har, genom hanteringen av dessa frågor, tydligt
              visat att den tar ansvar för både att forskning som är beroende
              av försöksdjur ska ha trygga förutsättningar att verka i Sverige
              även i framtiden och att djurskyddet för försöksdjuren ska vara
              starkt.
            </seg>
          </u>
          <note n="63c74023">
            Då Erik Ullenhag, som framställt interpellationen, anmält att
            han var förhindrad att närvara vid sammanträdet medgav förste
            vice talmannen att Marie Wahlgren i stället fick delta i överläggningen.
          </note>
          <note type="speaker" n="a384c0b5">
            Anf. 155 MARIE WAHLGREN (fp):
          </note>
          <u who="Q4990089" xml:id="i-01f93469d19de654-6" n="c491aee6">
            <seg n="f0a86893">
              Herr talman! Jag vill å Erik Ullenhags vägnar tacka för svaret.
              Jag vet att han själv tycker att det är tråkigt att han inte kan
              vara här och ta emot det.
            </seg>
            <seg n="7b99e539">
              Ministern sade i sitt svar till Erik Ullenhag att djurförsöksfrågor
              bygger på många svåra etiska överväganden. Det stämmer i allra
              högsta grad. Det finns i den här kammaren egentligen en väldigt
              stor enighet mellan Socialdemokraterna och den borgerliga alliansen
              i synen på djurförsök.
            </seg>
            <seg n="27d68307">
              Däremot är det två partier som skiljer ut sig. Det är Vänsterpartiet
              och Miljöpartiet. Eftersom de två partierna utgör grunden för
              Socialdemokraternas regeringsinnehav är det viktigt att Socialdemokraterna
              visar tydligt var man står i de här frågorna och att man är villig
              att stå på sig när det gäller synen just på djurförsök.
            </seg>
            <seg n="bd9dc2d7">
              För mig är det oerhört viktigt att säga att det inte ska göras
              ett djurförsök som inte behövs. Det är viktigt att vi reducerar
              antalet djurförsök. Det är viktigt att vi får fram nya alternativa
              metoder till djurförsök.
            </seg>
            <seg n="b107eccc">
              Det finns de som tror att vi skulle kunna ersätta djurförsök
              i vårt sökande om kunskap när det gäller läkemedel och forskning
              inom det biomedicinska området. Det gäller också annan grundläggande
              forskning om vår förståelse av livet. De har en alldeles överdriven
              uppfattning om hur mycket vi egentligen kan i biologi och om livet
              som sådant.
            </seg>
            <seg n="338d15c3">
              Vår kunskapsnivå på de områdena är som att vi bara har läst de
              första sidorna i en mycket spännande och fantastisk bok. Men den
              är tjock, och vi har långt ifrån full kunskap om och förståelse
              av de biologiska systemen. Därför behövs djurförsök för att vi
              ska kunna på ett säkert sätt ta fram bra läkemedel och större
              förståelse av livet och biologi.
            </seg>
            <seg n="b460204e">
              Jag och en del kolleger deltog till exempel i en mycket intressant
              föredragning från Rifo om förståelse mellan genetik och miljö.
              Där kan till exempel djurförsök ge oss en mycket större förståelse
              för djupet och komplexiteten i de frågorna. Det är viktigt att
              vi här i kammaren väldigt tydligt visar att det finns en forskningspositiv
              majoritet och att vi vågar ta debatten med dem som står och säger
              att vi ska avveckla djurförsök på ett snabbt sätt.
            </seg>
            <seg n="1aed3639">
              Jag har ett par frågor som jag skulle vilja att ministern svarade
              på i de inlägg hon har.
            </seg>
            <seg n="65067b63">
              Den första gäller att Miljöpartiet och Vänsterpartiet kräver
              att man ska gå vidare från de tre R:ens principer till de fem
              R:en. Det står då för redirect och reallocate . Jag undrar var
              ministern står i de frågorna.
            </seg>
            <seg n="ebc4a79a">
              Den andra gäller att det finns ett krav från bland andra Miljöpartiet
              på att djurrättsorganisationer ska få rätt att överklaga de djurförsöksetiska
              nämndernas beslut. Jag undrar var ministern står i de frågorna.
            </seg>
          </u>
          <note type="speaker" n="3c930b1e">
            Anf. 156 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-cd8f18deee776eed-58" n="98c9bc76">
            <seg n="ad1bf76c">
              Herr talman! Det känns som om Marie Wahlgren och jag är överens
              om synen på djurförsöken. Det finns svåra etiska frågor i det
              här, och vi måste hela tiden göra avvägningar.
            </seg>
            <seg n="3cee8a77">
              Regeringen har verkligen haft ett antal tillfällen att visa var
              den står i frågorna. Jag vill understryka att vi bland annat i
              propositionen och även i andra sammanhang har uttalat att vi behöver
              djurförsöken för att kunna hantera ett antal svåra sjukdomar.
              Det kan vara neurologiska sjukdomar, sådant som alzheimer och
              cancersjukdomar. Det finns ett antal svåra sjukdomar som vi inte
              kan hitta medicin för utan att använda djurförsök. Men när vi
              använder djurförsök ska vi i första hand pröva om det finns en
              alternativ metod. När vi sedan är tvungna att använda djurförsök
              ska vi se till att vi använder så få djur som möjligt. Om vi är
              tvungna att använda ett visst antal djur så ska vi se till att
              vi behandlar dem så väl som möjligt.
            </seg>
            <seg n="a77d55ce">
              I det här finns det hela tiden möjligheter att göra förbättringar.
              Vi ska inom ramen för den forskningspositiva hållningen se till
              att vi får det allra bästa skyddet för försöksdjuren.
            </seg>
            <seg n="ca2e747a">
              Marie Wahlgren uttryckte att det finns två partier som skiljer
              ut sig. Jag tycker att man ska titta på resultatet av samarbetet.
              Jag redovisade i mitt svar vad vi har åstadkommit på den här punkten.
              Jag vill säga att det är ett resultat som jag kan stå upp för
              och som inte försvårar forskningen på området.
            </seg>
            <seg n="533e6374">
              Det blir lite hypotetiskt att gå vidare med de här R:en. Det
              här med reject är ju någonting som vi redan i dag kan få till
              stånd genom de nämnder som vi har. Det finns inom ramen för nämndernas
              mandat att hantera. Reallocate handlar om hur vi använder och
              fördelar resurserna till forskningen. Det är ju också en fråga
              som finns på bordet. Jag vill inte fastna i de här begreppen.
            </seg>
            <seg n="27f100fa">
              Frågan om instansordningen och möjligheter att överklaga ska
              bli föremål för utredning. Det handlar om att intressenter ska
              ha en möjlighet att överklaga. Det är det som utredaren ska titta
              på. Om utredaren finner att det finns ett sådant behov ska utredaren
              också utforma de konkreta förslagen. Det är för tidigt att i dag
              ha någon uppfattning om var vi landar där.
            </seg>
          </u>
          <note type="speaker" n="0fb5bb4a">
            Anf. 157 MARIE WAHLGREN (fp):
          </note>
          <u who="Q4990089" xml:id="i-01f93469d19de654-7" n="c491aee6">
            <seg n="e2cce628">
              Herr talman! Det har varit turbulens runt de här frågorna under
              mandatperioden. Det är inte utan att bland andra industrin och
              forskarna har känt en ganska stor oro för de förhandlingar som
              har pågått när det har gällt dessa frågor.
            </seg>
            <seg n="9e5e4a4d">
              Jag ska ge ministern en eloge för att man när man behandlade
              § 49 och de förslag som fanns där kom fram till ett förslag som
              jag tror att både industrin och forskarna fann acceptabelt. Men
              det finns fortfarande ett antal frågor på bordet som skapar oro.
              Just det här med djurrättsorganisationers möjlighet att överklaga
              är definitivt en sådan fråga som skapar oro inom forskarkretsarna.
              Det är viktigt att de system som vi har inte blir överbyråkratiska
              och att det inte blir en risk för ständiga överklaganden av frågor
              när det gäller forskningsområdena.
            </seg>
            <seg n="fc146ce7">
              Detta är för Sverige viktiga industrier, framför allt läkemedelsindustrin,
              och de är i behov av en smidig och fungerande djuretisk prövning.
              Den ska vara bra, den ska vara säker och den ska ge ett rimligt
              djurskydd. Det tror jag att vi är ytterligt eniga om samtliga
              i den här riksdagen. Men det får inte vara så att det blir kraftigt
              fördyrande, vilket till exempel överklaganden kan innebära. Det
              får inte vara sådant att det försenar de redan dyra processer
              som läkemedelsforskning innebär. Då flyttar man den forskningen
              från Sverige.
            </seg>
            <seg n="06c86951">
              Jag måste säga att jag känner en viss oro över att frågan har
              skjutits över till en utredning. Om man läser vad Miljöpartiet
              säger att partiet har genomfört i samarbetet med regeringen så
              ser man att detta inte beskrivs som en utredning där man ska se
              om det här är ett rimligt förslag. Miljöpartiet beskriver det
              i stället som att det har tillsatts en utredning som ska ta fram
              ett lagförslag som ger djurskydds- och djurrättsorganisationer
              rätt att överklaga de djuretiska nämndernas beslut.
            </seg>
            <seg n="7e032ec3">
              Jag hoppas att det vi fick höra här från talarstolen är en dementi
              av det som Miljöpartiet hävdar att partiet har fått fram i sina
              förhandlingar och att det innebär att den här utredningen också
              kan komma fram till det som jag tycker är rimligt, nämligen att
              man inte ska ha den här överklaganderätten. Den innebär ett alltför
              stort försvårande av djurförsök.
            </seg>
            <seg n="3ba5a9ed">
              Jag har en ytterligare fråga till ministern. Den gäller hanteringen
              av el när det handlar om djur. Det var en av de frågor som var
              kontroversiell när man diskuterade § 49. Ska man få använda el
              i försök där man till exempel studerar utveckling av alzheimer
              eller andra neurologiska skador och sjukdomar? Det här har också,
              vad jag förstår, förskjutits till en utredning. Jag skulle helt
              enkelt vilja veta vad som är skälet till och syftet med utredningen.
            </seg>
          </u>
          <note type="speaker" n="219d31c8">
            Anf. 158 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-cd8f18deee776eed-59" n="98c9bc76">
            <seg n="9d875888">
              Herr talman! Jag har flera gånger från talarstolen uttryckt att
              forskningen är otroligt viktig för oss. Jag är stolt över att
              vi har en så värdefull och framgångsrik forskning i Sverige. Den
              ska vi värna.
            </seg>
            <seg n="793bf98d">
              Vi ska se till att både företagen och forskarna känner att det
              finns stabila villkor och goda förutsättningar för att bedriva
              verksamheten i Sverige. Det är också bakgrunden till det strategiprogram
              som regeringen har tagit fram när det gäller läkemedel, bioteknik
              och medicinteknik. Det är ju en del av satsningen Innovativa Sverige.
            </seg>
            <seg n="e9e99dfe">
              Givetvis har jag noterat den oro som har funnits bland forskare
              och företag under den senaste tiden och det senaste året. Jag
              och mina medarbetare har haft mycket kontakt med företag och med
              forskningen för att uttrycka var vi står i frågorna. Givetvis
              ska vi bereda våra förslag på ett sådant sätt att de berörda parterna
              känner att de kan få lägga fram sin syn och ha sina synpunkter
              med i det beredningsunderlag som vi använder när vi går vidare.
            </seg>
            <seg n="57574ac1">
              När det gäller frågan om att överklaga besluten är det inte bara
              djurorganisationer som man har tänkt på när man har funderat på
              hur man ska titta på frågan när den utreds. Exempelvis patientorganisationer
              är också en intressent. Det här handlar om en utredning om de
              berörda intressenterna ska ha möjlighet att överklaga. Givetvis
              ska vi se till att vi inte skapar onödig byråkrati, utan vi ska
              ha smidiga system. Det ingår också i ett sådant här utredningsuppdrag
              till utredaren.
            </seg>
            <seg n="e0e3b0a9">
              Sedan har vi frågan om elen. Jag var väldigt tydlig i mitt svar.
              Den nya lydelsen av förordningen innebär att användningen av elektricitet
              och hormoner kan fortsätta. Det arbete som nu förbereds när det
              gäller el handlar om elhalsband på hundar etcetera. Det är ett
              sådant arbete som är aktuellt.
            </seg>
          </u>
          <note type="speaker" n="208becc7">
            Anf. 159 MARIE WAHLGREN (fp):
          </note>
          <u who="Q4990089" xml:id="i-01f93469d19de654-8" n="c491aee6">
            <seg n="094cf61e">
              Fru talman! Jag vill tacka ministern för den här debatten. Jag
              tror att det är viktigt att klargöra för forskare och den svenska
              industrin att det finns en stor förståelse för deras verksamhet
              i den svenska riksdagen och bland de etablerade partierna. Jag
              tycker att det här har varit en klargörande debatt.
            </seg>
            <seg n="c11d64c5">
              Jag frågade ministern på vägen upp om hon hade möjlighet att
              vara med den sista fredagen när vi debatterar ett antal jordbruks-
              och miljöfrågor. Eftersom svaret var att det inte var riktigt
              säkert, vill jag ta tillfället i akt, eftersom jag lämnar riksdagen
              efter den här mandatperioden, att tacka ministern för de här åren.
              Jag tycker att ministern på ett tydligt sätt har visat respekt
              för riksdagen, ofta deltagit i våra debatter och varit en god
              och intressant debattpartner. Tack så mycket!
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="af618e41">
            20 § Svar på interpellation 2005/06:400 om eftersökande av skadade
            djur
          </note>
          <note type="speaker" n="66a92967">
            Anf. 160 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-cd8f18deee776eed-60" n="98c9bc76">
            <seg n="ce5b2463">
              Fru talman! Sven-Erik Sjöstrand har frågat mig vilka åtgärder
              jag avser att vidta dels för att samhället ska få en effektivare
              eftersöksorganisation, dels för att underlätta för eftersökspatrullen
              att korsa markgränser med vapen och hund samt dels för att öka
              tydligheten och kraven på vad en eftersökshund och dess förare
              ska ha för färdigheter och kunskaper.
            </seg>
            <seg n="30199f5d">
              Det finns närmare 280 000 jägare i Sverige. Intresset för jakt
              är således mycket stort. Vi ställer stora krav på jägarna för
              att de ska få bära vapen. Jägarexamen med både teoretisk och praktisk
              utbildning är obligatorisk. Tyvärr inträffar det ändå att djur
              blir skadeskjutna. Vilda djur skadas även i trafiken. Det sker
              årligen närmare 28 000 kollisioner med rådjur och drygt 4 000
              med älg. Oavsett om ett vilt djur skadats vid jakt eller i trafiken
              är det synnerligen angeläget att djurets lidande förkortas så
              långt det går. Vi har därför regler om eftersök av skadade vilda
              däggdjur och fåglar. Reglerna är lite olika beroende på om skadan
              uppstått vid jakt eller i trafiken.
            </seg>
            <seg n="025406c3">
              När det först gäller djur som skadats vid jakt finns i 28 § jaktlagen
              (1987:259) en ovillkorlig skyldighet för jägaren att vidta de
              åtgärder som behövs för att djuret ska kunna spåras upp och avlivas.
              Den som söker efter det skadade djuret har både rätt och skyldighet
              att följa djuret även in på annans jaktområde med vapen och hund.
              Hjälpmedel som annars inte är tillåtna vid jakt, som motorfordon
              och lampor, får användas för att få tag i det skadeskjutna djuret.
            </seg>
            <seg n="583e07a2">
              När det sedan gäller vilt som skadas i trafiken gäller lite andra
              regler. Det har inte ansetts möjligt att ålägga en fordonsförare
              skyldighet att spåra och avliva trafikskadat vilt. I stället finns
              det i 40 § jaktförordningen (1987:905) en skyldighet för fordonsförare
              att till polisen anmäla kollision med vissa större djur och att
              märka ut olycksplatsen.
            </seg>
            <seg n="c536dbec">
              Eftersök av trafikskadat vilt sker sedan 1995 i en väletablerad
              struktur där en rad myndigheter och organisationer gått samman
              i ett nätverk, SES-gruppen, där SES står för trafiksäkerhet och
              eftersök i samverkan. Syftet är att åstadkomma en effektiv eftersöksorganisation
              som snabbt och skonsamt ska förkorta lidandet för skadat vilt.
            </seg>
            <seg n="f8137ac7">
              Inom ramen för Svenska Jägareförbundets allmänna uppdrag ska
              förbundet utbilda och tillhandahålla kompetenta jägare som ska
              hjälpa polis och övriga myndigheter i arbetet med eftersök av
              trafikskadat vilt. Omfattande utbildningsinsatser har tidigare
              gjorts vad gäller eftersök på björn och vildsvin. Förbundet startade
              förra året en ny ledarutbildning för eftersöksjägare som ska utbilda
              instruktörer på lokal nivå som i sin tur genomför verksamheten.
              Det finns i dag 5 0006 000 personer engagerade i verksamheten.
            </seg>
            <seg n="3d2050fd">
              Jakthundsklubbarna i Svenska Kennelklubben arrangerar viltspårskurser
              för utbildning av eftersökshundar med anlagsprov och viltspårsprov.
              Det handlar här om kvalificerade kurser och prov enligt fastställda
              bestämmelser som bedöms av särskilt förordnande domare. Det avläggs
              åtskilliga tusen prov per år i den verksamheten.
            </seg>
            <seg n="229e5d4e">
              Jag anser mot denna bakgrund att utbildningen av såväl eftersöksjägare
              som viltspårhundar uppfyller högt ställda krav, men i departementet
              tittar vi ändå på om det liksom i Danmark kan finnas behov av
              någon form av auktorisation för eftersöksjägare och hundar.
            </seg>
            <seg n="66cbc09d">
              Den i jaktlagstiftningen reglerade rätten att bedriva eftersök
              utan markägarens eller jakträttshavarens samtycke gäller enligt
              ordalydelsen endast skadeskjutet vilt. SES-gruppen har påtalat
              att bestämmelsen kan försena eftersök av trafikskadat vilt. Självfallet
              ska trafikskadat vilt inte lida i onödan. Jag är därför beredd
              att verka för en ändring av jaktlagstiftningen om vi i departementets
              fortsatta arbete med eftersöksorganisationen finner att det behövs
              en ändring.
            </seg>
            <seg n="c8fdb1a3">
              Sammanfattningsvis så arbetar vi i Jordbruksdepartementet i nära
              samarbete med övriga berörda departement med att få en redan nu
              väl fungerade och effektiv eftersöksverksamhet av trafikskadade
              vilda djur ännu bättre.
            </seg>
          </u>
          <note type="speaker" n="f6403218">
            Anf. 161 SVEN-ERIK SJÖSTRAND (v):
          </note>
          <u who="sven-erik_sjostrand_fd7e45" xml:id="i-67dc961c409f4b6e-3" n="9f3526e2">
            <seg n="3f7a7069">
              Fru talman! Jag vill först tacka jordbruksministern för svaret.
              Det här är viktiga frågor, inte minst därför att vi alla vill
              minska lidandet för trafikskadade djur eller djur som har skadeskjutits
              under jakt. Men för mig känns lagstiftningen ålderdomlig och svårtolkad.
              Jag är säker på att lagstiftningen kring eftersök behöver en grundlig
              revidering och översyn. Mycket verkar omodernt.
            </seg>
            <seg n="6e28e9d9">
              Det finns viktiga skillnader mellan viltolycka och skadeskjutning
              under jakt. Viltolyckor är underställda polisen, och där finns
              den omnämnda organisationen, SES-gruppen, som till sin struktur
              är rätt utformad, men den saknar den kvalitetssäkring som säkerställer
              att det påkörda viltet eftersöks med effektiva hundar. Polisen
              har ansvaret men har lagt över genomförandet på ideellt arbetande
              jägare som inte har några riktigt formella krav på sig att vara
              helt effektiva. Jag måste säga att många av dessa eftersöksjägare
              gör ett mycket bra och engagerat jobb, men det finns egentligen
              ingen kontroll av hur det här fungerar.
            </seg>
            <seg n="b7e68d58">
              De som kan dessa frågor betydligt bättre än jag upplever i sin
              tur en resursbrist och ibland ett ointresse hos polisen. Man har
              inte möjlighet att jobba så mycket med de här frågorna. Jag ska
              återkomma till SES-gruppens viktiga arbete lite senare i debatten.
            </seg>
            <seg n="6c698f43">
              Det är ännu sämre ställt när det gäller jakten. Det finns ingen
              sådan organisation att tillgå. Polisens organisation är inte till
              för det vilt som har skadeskjutits under jakt. Här är det helt
              upp till den enskilda jägaren eller jaktlaget att lösa situationen.
              Lagen säger att det ska finnas en för uppgiften särskilt tränad
              hund på plats senast två timmar efter påskjutningen. Det är en
              totalt uddlös lagstiftning. Vad är till exempel en särskilt tränad
              hund. Det finns inga formella krav, utan det är först vid ett
              rättsfall som denna diskussion blir aktuell. Det är återigen upp
              till den enskilda jägarens eller jaktlagets kompetens och engagemang
              hur väl genomfört eftersöket blir. Förlorarna tror jag är viltet.
            </seg>
            <seg n="d432c342">
              Vi kan naturligtvis vältra oss i floskler om hur duktig den svenska
              jägarkåren är på eftersök, men så länge det inte finns en tydlig
              och modern lagstiftning med tydliga krav och en bra backup i form
              av professionella eftersöksjägare tycker jag att det är svårt
              för Sverige att slå sig för bröstet och påstå att vi är en föregångare
              när det gäller den här typen av djurskydd.
            </seg>
            <seg n="f460287f">
              Här är Danmark betydligt bättre, och vi bör dra lärdomar av deras
              eftersöksorganisation. Där har man certifierade eftersöksjägare
              som är välutbildade, har tystnadsplikt samt är försedda med legitimation
              som ger dem rätt att korsa markgränser med vapen och hund. Dessutom
              säger dansk lagstiftning att om skytten inte funnit det skadade
              viltet efter senast sex timmars dagsljus är han skyldig att kontakta
              en av dessa eftersöksjägare.
            </seg>
            <seg n="d7cf3cfd">
              Jag tror att med en sådan eftersöksorganisation av dansk modell,
              som också finns i flera länder på kontinenten, så hade troligen
              många vildsvin och annat klövvilt sluppit lida i onödan.
            </seg>
            <seg n="b29cd5c4">
              Vad vill jordbruksministern göra konkret här? Är det inte dags
              att utreda om det danska systemet är något för Sverige? Lagstiftningen
              är inte uppdaterad till dagens tidsanda. Är det inte dags för
              en översyn? Jag skulle gärna vilja ha svar på det här. Jag tycker
              det är viktiga frågor. Varför behöver man inte enligt lagen meddela
              polis och grannar om ett vildsvin eller en björn, potentiellt
              farliga djur, korsar gränsen till en granne? Det här tycker jag
              kan få konsekvenser i förlängningen.
            </seg>
          </u>
          <note type="speaker" n="2d2543e2">
            Anf. 162 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-cd8f18deee776eed-61" n="98c9bc76">
            <seg n="98d39edb">
              Fru talman! Sven-Erik Sjöstrand och jag är överens om att vi
              ska ha ett gott djurskydd. Vi har en djurskyddslagstiftning som
              också lägger ribban högt.
            </seg>
            <seg n="e17ac4a0">
              Det finns som sagt två delar i det här. Den ena är vilda djur
              som skadas i kollision med fordon. Där arbetar vi i departementet
              med en fungerande modell, både när det gäller regelverket och
              när det gäller resursfrågan. Sven-Erik Sjöstrand sade att han
              tänkte återkomma till den frågan, så jag avvaktar med ytterligare
              kommentarer.
            </seg>
            <seg n="2bd886cb">
              När det gäller vilt som skadas vid jakt står jag fast vid att
              vi har ett bra system när det gäller att utbilda jägare och även
              när det gäller att utbilda våra hundar, med anlagsprov och viltspårsprov.
              Jag har inte hört någon kritik mot dessa jaktekipage. Det är en
              nyhet för mig om Sven-Erik Sjöstrand kan redovisa konkreta problem
              på området. Men som jag säger i mitt svar ska man aldrig slå sig
              till ro och säga att nu är det här tillräckligt bra. Jag har sagt
              i mitt svar att jag är beredd att verka för en förbättring av
              regelverket.
            </seg>
            <seg n="2b1d210b">
              Givetvis ska vi ta del av erfarenheter från andra länder och
              titta på den danska modellen. Det som har sagts mig om den danska
              modellen är att den är mer byråkratisk än den ordning som vi har
              i Sverige, och då tycker jag att vi ska vara lite försiktiga och
              inte rakt av säga att den danska modellen är bättre. Men givetvis
              ska vi titta på erfarenheterna.
            </seg>
          </u>
          <note type="speaker" n="2f906413">
            Anf. 163 SVEN-ERIK SJÖSTRAND (v):
          </note>
          <u who="sven-erik_sjostrand_fd7e45" xml:id="i-67dc961c409f4b6e-4" n="9f3526e2">
            <seg n="8f65e54e">
              Fru talman! Jag tycker att det är bra att jordbruksministern
              säger att vi ska titta på den danska modellen och att vi också
              ska se över regelverket. Det tror jag är bra.
            </seg>
            <seg n="bfd47fc5">
              Jag har inte sagt att den danska modellen är den allra bästa.
              Jag tror att det är bra att vi tittar på den, och det är bra att
              det kom fram att den kanske är väldigt byråkratisk. Det är sådant
              man måste titta på. Den kanske inte passar för Sverige. Men det
              finns också andra erfarenheter från kontinenten.
            </seg>
            <seg n="a9448761">
              Från intresserade medlemmar som också är jägare har jag fått
              en del synpunkter. Det är därför jag har den här interpellationsdebatten.
              Jag tycker att det är viktigt, därför att vi har inte haft så
              många debatter om eftersök. Jag vet också att det råder resursbrist
              och att det finns mycket att göra.
            </seg>
            <seg n="f0476b5c">
              Jordbruksministern skriver i svaret att när det gäller djur som
              skadas vid jakt finns i 28 § jaktlagen en ovillkorlig skyldighet
              för jägaren att vidta de åtgärder som behövs för att djuret ska
              kunna spåras upp och avlivas. Den som söker efter det skadade
              djuret, skriver jordbruksministern, har både rätt och skyldighet
              att följa djuret även in på annans jaktområde med vapen och hund.
              Hjälpmedel som annars inte är tillåtna vid jakt, som motorfordon
              och lampor, får användas för att få tag i det skadskjutna djuret.
            </seg>
            <seg n="089996f2">
              Men jag har lite andra uppgifter. Jag måste framhålla att jag
              själv inte är någon expert på det här området, utan jag har bara
              haft kontakter med dem som ser på det här lite annorlunda. Jag
              kontaktade Mikael Tham, som är mycket kunnig på det här området.
              En del jägare säger att han är en av de ledande på eftersöksområdet.
              Han berättade för mig att Jägareförbundets jurister rekommenderar
              att man aldrig ska gå över gränsen till annans mark. Markägare
              eller jakträttsinnehavare ska kontaktas, för de kan själva vilja
              göra eftersöket. Så länge man har tillåtelse av markägare kan
              man gå in på jaktområdet. Annars ska man plundra vapnet, ta bort
              slutstycket och visa att man inte är ute i ogjort väder.
            </seg>
            <seg n="af1bada9">
              Det här gäller någon typ av etik. Vi har tyvärr lite tjuvjakt.
              Man är försiktig med det här.
            </seg>
            <seg n="bfd7b81e">
              Rent praktiskt håller inte jordbruksministerns svar. Verkligheten
              är annorlunda, och på grund av detta behövs en översyn av lagstiftningen.
              Jag tror att de flesta jägare är försiktiga. Man går bara inte
              in på gränsen till någon annans mark. Det kan också göra det här
              lite byråkratiskt. Det har talats om att man vid eftersök har
              fått ta kontakt med ett flertal markägare och jakträttsinnehavare.
              Ibland, när det sker nattetid, är det svårt att komma åt att göra
              det, och på det sättet kan djuren lida onödigt mycket.
            </seg>
            <seg n="c68fd82f">
              Därför tycker jag att man borde ha en certifiering, som man har
              i Danmark. Då tror jag att det blir lite bättre. Man har en legitimation,
              och man har en kontroll över de jägare som är ute kanske också
              lite bättre utbildning. Med det menar jag inte att den svenska
              jägarutbildningen är dålig. Den är bra. Vi har många duktiga jägare
              här som gör ett fantastiskt arbete. De hundkurser som finns är
              också bra. De ges i regel, vad jag vet, under en helg. Ibland
              kan det vara sju åtta gånger halvdagsvis och så. Men när det gäller
              praktiken kan det också vara så att en hund till exempel har svårt
              att spåra vildsvin. Man backar. Det finns alltså rent praktiska
              problem. Jag tror att det finns mycket att göra här.
            </seg>
            <seg n="afb16ce4">
              Jag har haft många kontakter med SES-gruppen, och jag hoppas
              att ministern kan ge lite mer information om vad som händer i
              den här verkligt viktiga gruppens arbete och om den långsiktigt
              kan få resurser.
            </seg>
          </u>
          <note type="speaker" n="e56d910c">
            Anf. 164 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-cd8f18deee776eed-62" n="98c9bc76">
            <seg n="4792128d">
              Fru talman! Det här med vad 28 § jaktlagen innebär kräver nog
              några ytterligare kommentarer. Det är ju så att eftersökstanken
              går först. Det är djurskyddet och att minska lidandet för djuren
              som då går först. Där kan jag lugna Sven-Erik Sjöstrand. Det är
              alltså en ovillkorlig skyldighet för jägare att vidta åtgärder.
              Skyldigheten att göra eftersök vid jakt gäller alla vilda djur
              och fåglar, oavsett ägogränser.
            </seg>
            <seg n="e8f53edc">
              Däremot har man skyldighet att anmäla eftersök till markägare
              när det gäller älg, hjort och rådjur, även om det alltid är lämpligt
              att kontakta markägaren. Det är ju ur säkerhetssynpunkt som man
              bör kontakta markägaren. Men skyldigheten att anmäla eftersök
              till markägaren för de stora djuren älg, hjort och rådjur handlar
              också om köttvärdet. Det finns alltså två delar i det här: både
              djurskyddsaspekten och köttvärdet.
            </seg>
            <seg n="9610ffc7">
              Det finns 6 000 eftersöksjägare i Sverige, så det är ganska många
              vi talar om. När vi eventuellt ska revidera vårt system måste
              vi hitta ett system som fungerar i hela Sverige och som inte är
              byråkratiskt. Men som jag sade tidigare är vi beredda att titta
              närmare på den danska modellen och höra efter vad de har för erfarenheter.
            </seg>
          </u>
          <note type="speaker" n="087dcb75">
            Anf. 165 SVEN-ERIK SJÖSTRAND (v):
          </note>
          <u who="sven-erik_sjostrand_fd7e45" xml:id="i-67dc961c409f4b6e-5" n="9f3526e2">
            <seg n="45441441">
              Fru talman! Naturligtvis gäller detsamma för mig, att minska
              djurs lidande måste gå före allt annat. Det tror jag att vi kan
              göra genom att få en effektivare organisation.
            </seg>
            <seg n="caef2cd3">
              Jag tycker att de 6 000 eftersöksjägarna gör ett fantastiskt
              jobb. I många fall kanske de väcks klockan fyra på morgonen och
              ska ut och göra ett eftersök. Men jag tror att samhället bör satsa
              på de ideellt arbetande eftersöksjägarna på ett bättre sätt. De
              behöver ytterligare utbildning. Vi behöver titta på och analysera
              hur det sköts. Allting kan bli bättre. På det sättet kan vi också
              minska lidandet för djuren.
            </seg>
            <seg n="dd3441bb">
              Jag har varit väldigt orolig för den lilla duktiga SES-gruppen.
              De har själva känt stor oro för att tvingas lägga ned sin fina
              verksamhet. Vägverket och polisen tog bort sina anslag, och det
              har varit svårt med finansieringen av deras verksamhet.
            </seg>
            <seg n="c94c8731">
              När jag tidigare pratade med gruppens ansvarige berättade han
              att det fanns ekonomiska resurser året ut men att han hoppades
              på en långsiktig lösning för sin fina grupp. Han har varit orolig
              i över ett och ett halvt år. Jag hoppas verkligen att regeringen
              hittar en lösning. Jag tycker inte att det är fråga om så mycket
              pengar, några miljoner. Det är viktigt för gruppen och för dess
              arbete att det kan hålla på långsiktigt. De har haft sin verksamhet
              i gång sedan 1995. Där är mycket att göra. Jag hoppas att jordbruksministern
              kan ge oss lite mer information om det.
            </seg>
            <seg n="a37f3c44">
              Jag tror också att det skulle vara bra om vi kunde driva på och
              kanske få vissa direktiv om kvaliteten på de eftersökspatruller
              som polisen skickar ut. Det jag efterlyser är att man ger dessa
              idealister en bättre utbildning och verktyg för att ställa högre
              krav. Jag tror att det är bra.
            </seg>
          </u>
          <note type="speaker" n="01c14a0a">
            Anf. 166 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-cd8f18deee776eed-63" n="98c9bc76">
            <seg n="f95722c4">
              Fru talman! Jag vill avslutningsvis erinra om det som jag sade
              i mitt svar när det gäller kvaliteten på våra eftersökshundar
              i Sverige. Vi har anlagsprov och vi har viltspårsprov. Det handlar
              om kvalificerade kurser, där vi också har prov enligt fastställda
              bestämmelser och som bedöms av särskilt förordnade domare. Det
              är inte så att vi inte har någonting. Vi har ett väldigt bra system.
              I Danmark har man ett annat system och man använder ordet auktorisation.
              Men det är inte så att inte vi har några prov och att inte vi
              har en bedömning av våra eftersöksekipage.
            </seg>
            <seg n="d29ccdc6">
              Men vi är beredda att titta närmare på det här för att se om
              det finns någonting som vi kan göra för att ytterligare förbättra
              vårt system.
            </seg>
            <seg n="eed1521d">
              Eftersök av trafikskadat vilt är ett väldigt angeläget uppdrag.
              Vi har mycket vilt i Sverige, och vi har en vildsvinsstam som
              också växer. Det utgör ett problem i trafiken. Jag kan lova, Sven-Erik
              Sjöstrand, att vi utifrån det utredningsarbete som vi har gjort
              i departementet tämligen snart kommer att kunna presentera en
              fungerande organisation med en långsiktig finansiering.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="233cd723">
            21 § Svar på interpellation 2005/06:430 om ansvaret för rovdjuren
          </note>
          <note type="speaker" n="3621cf3d">
            Anf. 167 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-cd8f18deee776eed-64" n="98c9bc76">
            <seg n="a7f6ad50">
              Fru talman! Bengt-Anders Johansson har frågat mig vilka åtgärder
              jag avser att vidta, utöver de förslag som ligger, för att ge
              människor ökad trygghet i rovdjurstäta områden.
            </seg>
            <seg n="3db2daaa">
              Jag vill börja med att säga att rovdjurspolitiken, givetvis utan
              att äventyra det långsiktiga bevarandet av våra rovdjur, ska utformas
              med respekt för människorna som lever i rovdjurens närhet. Hänsyn
              måste alltså tas till såväl tamdjursägare och jägare som till
              bevarandet av de rovdjursarter som förekommer i Sverige.
            </seg>
            <seg n="e2c2c92d">
              Det är viktigt att de som bor och arbetar i de områden där de
              stora rovdjuren finns kan känna sig trygga. För att förbättra
              samexistensen mellan människor och stora rovdjur har regeringen
              ändrat jaktförordningen så att det numera är tillåtet att döda
              rovdjur inom inhägnat område om det finns skälig anledning att
              befara att rovdjuret angriper tamdjuren. I det rovdjurspaket som
              regeringen presenterade i vårpropositionen satsas 30 miljoner
              kronor på olika åtgärder som ska öka tryggheten för dem som bor
              i rovdjurstäta områden.
            </seg>
            <seg n="8f719e36">
              Ett av förslagen i paketet är den försöksverksamhet som inrättas
              i Dalarnas och Värmlands län med rovdjursakutgrupper på länsstyrelserna
              som snabbt ska kunna rycka ut vid rovdjursangrepp eller vid problem
              med rovdjur som uppehåller sig nära tamdjur eller människors hus.
            </seg>
            <seg n="20eb88bb">
              Regeringen avser vidare att ge Viltskadecenter i uppdrag att
              genom ett treårigt program intensifiera insatserna för att utveckla
              skadeförebyggande åtgärder med syfte att hindra oönskade möten
              mellan rovdjur och tamdjur. Det kan exempelvis gälla att utveckla
              GPS-sändare till tamdjur, stödja och utveckla användandet av boskapsvallande
              herdehundar. I Viltskadecenters uppdrag ingår även att fortsätta
              arbetet med att göra jakthundar vargrena. Hundbjällrorna, som
              Bengt-Anders Johansson skriver så nedsättande om i interpellationen,
              är utformade i Ryssland med syfte att på ett effektivt sätt förebygga
              vargangrepp på jakthundar. Metoden är billig och enkel att använda
              och kommer nu att få effekt i Sverige.
            </seg>
            <seg n="d28c27d9">
              Med växande stammar av rovdjur har länsstyrelsernas arbete med
              rovdjursadministration blivit alltmer omfattande. Regeringen förstärker
              med anledning av detta länsstyrelsernas anslag med 11 miljoner
              kronor i de rovdjurstäta länen.
            </seg>
            <seg n="8ff5cb8e">
              Det är redan i dag möjligt att erhålla bidrag av länsstyrelsen
              för att uppföra nattfållor som skydd för annars frigående tamdjur.
              För att ytterligare förbättra säkerheten för dessa djur avser
              regeringen att inom ramen för det kommande landsbygdsprogrammet
              införa en möjlighet till ersättning för ökad bevakning av fäboddjur.
            </seg>
            <seg n="57f899f5">
              Regeringen har således vidtagit ett antal viktiga åtgärder för
              att öka tryggheten för människor och tamdjur i rovdjursområden.
              Tillsammans skapar de här åtgärderna förbättrade förutsättningar
              för samexistens mellan rovdjur och människor. Det kan dock finnas
              fler goda lösningar för att ytterligare anpassa rovdjurspolitiken
              till rådande förhållanden. Av den anledningen har regeringen under
              våren tillsatt en utredare för att analysera effekterna av rovdjurens
              utbredning. Problemet med möten mellan tamdjur och rovdjur kommer
              att vara en mycket viktig uppgift för utredningen.
            </seg>
          </u>
          <note n="5a61bab0">
            Då Bengt-Anders Johansson, som framställt interpellationen, anmält
            att han var förhindrad att närvara vid sammanträdet medgav tredje
            vice talmannen att Tomas Högström i stället fick delta i överläggningen.
          </note>
          <note type="speaker" n="162132fa">
            Anf. 168 TOMAS HÖGSTRÖM (m):
          </note>
          <u who="Q5820978" xml:id="i-1d4a681b4a5cc3c9-0" n="9764c10e">
            <seg n="e9199739">
              Fru talman! Som seden bjuder får jag börja med att tacka för
              svaret. Det är väl inte ett utförligt svar på den fråga som interpellationen
              handlar om, nämligen vilka åtgärder utöver det förslag som föreligger
              som ministern ämnar vidta för att ge människor ökad trygghet i
              rovdjurstäta områden. Det kanske vore bra att vara lite mer framsynt
              än att bara stanna vid en redovisning av vad som redan i många
              fall har beslutats.
            </seg>
            <seg n="61b92010">
              Att frågan är besvärlig för regeringen är en sak. Det är väl
              därför svaret i vanlig ordning går ut på att det har gjorts lite,
              att en utredning är tillsatt och att vi får vänta på vad den kommer
              fram till. Det är en sak.
            </seg>
            <seg n="bc0f5b4e">
              Det är en helt annan sak att människor i områden där varg etablerar
              sig känner oro, frustration, ja, rentav rädsla. Deras situation
              förtjänar att tas på allvar och ska inte avfärdas med det vanliga
              svaret från regeringsföreträdare: Det har tillsatts en utredning.
            </seg>
            <seg n="7326dd4f">
              Vargfrågan framstår för dem som bor i de områden där det finns
              varg som en vi-och-de-fråga, där vi är de som bor i vargområden.
              Det är familjer som vill bo nära naturen. Det är glesbygdsboende
              småbrukare, jägare, skogsägare, människor med och utan djur. De
              står för boende utanför vargområden, byråkrater, akademiker från
              storstäderna, tyckare som lever långt ifrån den vardag som boende
              i vargområden vistas i. Det är uppfattningen bland dem som bor
              i rovdjurstäta områden.
            </seg>
            <seg n="c95efff9">
              Jag tycker att det är fel att avfärda deras oro med förslag om
              att sätta pinglor på hunden eller, som en socialdemokratisk riksdagsledamot
              föreslog, att man skulle importera 3040 nya vargar från Ryssland.
              Förslag av det här slaget bekräftar den bild av vargfrågan som
              jag har beskrivit och som finns bland de boende i dessa områden.
            </seg>
            <seg n="658c7066">
              Apropå förslaget om pingla på hunden kommer jag att tänka på
              den ryske vetenskapsmannen Pavlov. I en studie om betingade reflexer
              provade han att vid varje tillfälle som hundarna skulle matas
              pingla i en klocka. Efter ett tag vande sig hundarna vid den rutinen.
              Pavlov kunde sedan konstatera att hundarna började dregla vid
              varje tillfälle som pinglan pinglade, oavsett om de fick mat eller
              inte. Det finns nog en risk för att vargen kommer att lära sig
              att pingelutrustade hundar är detsamma som att maten är serverad,
              men det återstår att se.
            </seg>
            <seg n="84689480">
              Fru talman! Den oro människor känner ska tas på allvar. Det vi
              hittills har sett har inte varit tillräckligt. Bland annat behöver
              vi utöka rätten att försvara sina tamdjur, ge bättre ekonomisk
              ersättning om varg slår tamdjur, ändra reglerna för skyddsjakt
              och se till att besluten ska tas på lokal nivå. Vi måste också,
              och det är det viktigaste, lyssna och låta dem som bor med varg
              inpå knutarna vara med och påverka besluten. Först då tror jag
              att förtroendet för beslutsfattarna i Helsingfors med omnejd kan
              återställas bland dem som bor i områden där varg har etablerat
              sig.
            </seg>
          </u>
          <note type="speaker" n="c51967b0">
            Anf. 169 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-cd8f18deee776eed-65" n="98c9bc76">
            <seg n="59738731">
              Fru talman! Det är uppenbart att Tomas Högström fullföljer Bengt-Anders
              Johanssons raljerande med förebyggande åtgärder. Det är ett bra
              besked från Moderaterna om att ni inte är intresserade av att
              förebygga skador och undvika att tamdjur och rovdjuren möts.
            </seg>
            <seg n="2faaeb8c">
              I de åtgärder som ska kunna initieras med bland annat de pengar
              som nu Viltskadecenter får i det rovdjurspaket som regeringen
              presenterade i vårbudgeten ingår 5 miljoner kronor under tre år
              för att man ska kunna arbeta med att utveckla vargtelefon, att
              göra hundar vargrena så att man inte får ett möte mellan hund
              och varg och att hunden därigenom skadas, att ta fram olika typer
              av sändare på tamdjur, att använda boskapshundar och att arbeta
              med sambete. Man vet ju att om man har flera olika sorters djur
              i en hage kan man minska risken för angrepp av varg.
            </seg>
            <seg n="c76e9794">
              Så har vi frågan om bjällrorna. Tomas Högström talade om Pavlov
              och de betingade reflexerna. Jag skulle i stället vilja referera
              till Viktor Bolgov, som har provat bjällror på sin hund, och han
              är mycket nöjd. Han kan också referera till att man i samband
              med att man har använt den typen av hjälpmedel inte har haft några
              hundar som blivit rivna av varg. Seriöst kommer nu Viltskadecenter
              att pröva denna metod för att se om den kan användas som en mer
              omfattande förebyggande åtgärd i Sverige.
            </seg>
            <seg n="787c65f2">
              Jag tycker att det är sorgligt att ni raljerar om de förebyggande
              åtgärderna. Regeringen tar människors oro på största allvar. Vi
              vill inte ställa befolkningsgrupper mot varandra och prata om
              akademiker i städer kontra dem som bor i de här delarna av landet.
              Vi måste ha en rovdjurspolitik som har legitimitet i hela befolkningen.
              Det står vi för.
            </seg>
            <seg n="3111261a">
              Vi jobbar vidare med de här frågorna i de rovdjurstäta områdena.
              Den utredare, Åke Pettersson, som arbetar med uppdraget för närvarande
              har till uppgift att titta just på hur man kan förbättra dialogen
              och öka det regionala inflytandet i rovdjurspolitiken.
            </seg>
          </u>
          <note type="speaker" n="3ece294e">
            Anf. 170 TOMAS HÖGSTRÖM (m):
          </note>
          <u who="Q5820978" xml:id="i-1d4a681b4a5cc3c9-1" n="9764c10e">
            <seg n="8682f79b">
              Fru talman! Jag fäster mig vid ett uttryck som ministern använde.
              Hon talade om legitimitet i hela befolkningen. Det är just det
              som är den svaga punkten i regeringens politik och jordbruksministerns
              resonemang. Ni har inte legitimitet hos hela befolkningen. Framför
              allt har ni inte stöd och förtroende hos den del av befolkningen
              som bor i de här områdena.
            </seg>
            <seg n="18336e2f">
              Jag har inget emot förebyggande åtgärder. Tvärtom. Jag välkomnar
              många av de åtgärder som har föreslagits. Men de åtgärder som
              jordbruksministern har redovisat kommer i stället för andra åtgärder
              som har bättre effekt. Jag har pekat på några sådana exempel i
              mitt anförande. Det är åtgärder som vi efterlyser just för att
              få en bättre rovdjurspolitik som samlar hela befolkningen.
            </seg>
          </u>
          <note type="speaker" n="b3169703">
            Anf. 171 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-cd8f18deee776eed-66" n="98c9bc76">
            <seg n="bb7e64af">
              Fru talman! Det är just detta med legitimitet för rovdjurspolitiken
              hos hela befolkningen som gör att regeringen har vidtagit ett
              antal åtgärder. Jag redovisade dem i mitt interpellationssvar.
            </seg>
            <seg n="0d4d050c">
              Det är klart att vi tar till oss nya erfarenheter. Vi tar till
              oss vad man säger inom forskningen. Det har gjorts en intressant
              studie inom ramen för Viltskadecenters arbete ganska nyligen där
              man tittade på hundar som har blivit vargangripna i Sverige och
              Norge. Utifrån detta har man gjort en undersökning av vad som
              skulle hända om man hade rätt att även utanför hägn försvara sitt
              tamdjur mot rovdjur. Det intressanta är att man kommer fram till
              att det sannolikt inte skulle påverka rovdjursstammarnas omfattning
              avsevärt. Men man säger också att om målsättningen är att öka
              möjligheterna att avvärja ett angrepp ska man inte ändra lagstiftningen.
              Då är andra medel bättre.
            </seg>
            <seg n="3e4456ed">
              Det är ett intressant resultat från en forskningsstudie, och
              det får mig att fundera just om den fråga som Tomas Högström tar
              upp. Jag menar att vi ska ta till oss forskningsresultat och överväga
              vad vi ska vidta för åtgärder. Det här leder till att vi ska ha
              en seriös diskussion om vad vi tror att vi kan få ut av att göra
              ytterligare ändringar i 28 § jaktförordningen.
            </seg>
            <seg n="543a7553">
              Man kan resonera på olika sätt. Man kan säga att om det inte
              skulle påverka vargstammen i avsevärd omfattning är det rimligt
              att vi vidtar denna åtgärd. Men å andra sidan kan man också säga
              att eftersom det inte är denna åtgärd som skulle hjälpa hundägarna
              det är ändå i mycket få fall man kan skjuta vargen när hunden
              blir angripen är det andra åtgärder som bör vidtas.
            </seg>
            <seg n="a8bd89ac">
              Jag menar att den satsning på förebyggande åtgärder som regeringen
              nu gör är en mycket seriös satsning, och det är en riktig satsning.
            </seg>
          </u>
          <note type="speaker" n="a68eaa6e">
            Anf. 172 TOMAS HÖGSTRÖM (m):
          </note>
          <u who="Q5820978" xml:id="i-1d4a681b4a5cc3c9-2" n="9764c10e">
            <seg n="0eac792b">
              Fru talman! Därmed har jordbruksministern bekräftat den bild
              jag har gett. Nu har jordbruksministern bekräftat att detta görs
              i stället för konkreta förslag, samtidigt som ministern medger
              att stammen inte skulle påverkas i nämnvärd omfattning om man
              gör förändringar och utökar rätten att försvara sina tamdjur.
            </seg>
            <seg n="69966c3e">
              Det är ett klarläggande, tycker jag, och det bekräftar den bild
              som finns bland människor som bor i de områden där tamdjur utsätts
              för rovdjursangrepp. Det bekräftar bilden av vi och de. Gruppen
              de tillhör jordbruksministern.
            </seg>
          </u>
          <note type="speaker" n="3dc21f8c">
            Anf. 173 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-cd8f18deee776eed-67" n="98c9bc76">
            <seg n="d0da7542">
              Fru talman! Jag ska inte upprepa det jag redan har sagt, för
              jag tror inte att jag når Tomas Högström med mitt resonemang.
              Kanske var det för många variabler för att mitt resonemang skulle
              gå fram.
            </seg>
            <seg n="77363506">
              Avslutningsvis vill jag säga att regeringens politik på det här
              området innebär att vi lyssnar på dem som bor i de rovdjurstäta
              områdena. Vi vill se till att vi utifrån den rovdjurspolitik som
              vi har, de mål som vi har i rovdjurspolitiken, hittar de bästa
              åtgärderna för att lösa de problem som tamdjursägare har. Det
              handlar både om dem som har en hund i de här områdena och om de
              tamdjur som finns på fäbodarna.
            </seg>
            <seg n="55955dc1">
              Vi har redan vidtagit ett antal åtgärder, och vi släpper inte
              den här frågan. Vi går vidare och prövar vad vi kan göra för att
              ge dem som har tamdjur i de här områdena möjlighet att ta ett
              ökat ansvar för sin hund eller för sin tamboskap.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="925e85eb">
            22 § Svar på interpellationerna 2005/06:388 och 423 om apatiska
            barn vars föräldrar misstänks för misshandel
          </note>
          <note type="speaker" n="f8fc5eb3">
            Anf. 174 Statsrådet BARBRO HOLMBERG (s):
          </note>
          <u who="Q3358782" xml:id="i-e5115efe8dde3c62-0" n="e13b91a7">
            <seg n="555d1ad7">
              Fru talman! Gustav Fridolin och Anne-Marie Ekström har ställt
              en rad frågor till mig som rör barn med uppgivenhetssymtom.
            </seg>
            <seg n="e69dc15d">
              Gustav Fridolin har frågat mig vilka åtgärder jag avser att vidta
              för att klargöra att de uttalanden som gjordes i samband med debatten
              om de apatiska flyktingbarnen inte stämde och säkerställa att
              de familjer som upplevt sig kränkta av uttalandena ska få en ursäkt.
            </seg>
            <seg n="8307ea8a">
              Anne-Marie Ekström har frågat mig vilka åtgärder jag avser att
              vidta för att tillförsäkra de barn vars föräldrar misstänks för
              brott en trygg och bra omvårdnad, snabba upp handläggningen av
              ärendena samt inte avvisa de barn som utsatts för misshandel tillsammans
              med gärningsmännen och slutligen, om det visar sig att misstankarna
              var ogrundade, vilka åtgärder jag avser att vidta för att barn
              och föräldrar ska få en ursäkt. Jag besvarar båda interpellationerna
              i ett gemensamt svar.
            </seg>
            <seg n="59b0316e">
              Jag vill börja med att konstatera att vi äntligen kan se en minskning
              av antalet barn som lider av uppgivenhetssymtom. Det är glädjande.
            </seg>
            <seg n="438a883b">
              Vi kan fortfarande inte vara säkra på varför dessa barn utvecklar
              uppgivenhetssymtom. I motsats till vad Gustav Fridolin hävdar
              kan vi heller inte vara säkra på vad minskningen av antalet barn
              med uppgivenhetssymtom beror på.
            </seg>
            <seg n="64b9b7f8">
              Den nationella samordnaren för barn i asylprocessen med uppgivenhetssymtom
              presenterade den 2 maj rapporten Asylsökande barn med uppgivenhetssymtom
              trauma, kultur, asylprocess . Av rapporten framgår bland annat
              att barnens tillfrisknande nästan alltid inträffar efter det att
              uppehållstillstånd har beviljats och att samordnaren inte har
              kunnat fastställa några generella förklaringar till fenomenets
              uppkomst. Samordnaren menar dock att olika omständigheter var
              för sig eller i kombination kan förklara enskilda fall av barn
              med uppgivenhetssymtom. Problemet är komplicerat och kräver en
              multifaktoriell förklaringsmodell.
            </seg>
            <seg n="e0d77b7f">
              Samordnaren kommer i sitt fortsatta arbete att närmare analysera
              minskningen av antalet barn med uppgivenhetssymtom. Min förhoppning
              är att samordnarens slutliga analys ger oss bättre kunskap som
              grund för eventuella ytterligare åtgärder på myndighetsnivå och
              inom kommuner och landsting.
            </seg>
            <seg n="5eeda673">
              Det är viktigt att ha i åtanke att vi talar om barn som befinner
              sig i mycket utsatta situationer. Som alltid när det gäller samhällets
              insatser för utsatta barn ska barnets bästa sättas i främsta rummet.
            </seg>
            <seg n="8cb1a471">
              Socialtjänsten har det yttersta ansvaret för att barn i utsatta
              situationer får det stöd och det skydd som de behöver. Insatser
              för och utredningarna kring de barn som misstänks fara illa ska
              utgå från vad som är bäst för det enskilda barnet. Socialtjänsten
              är skyldig att utan dröjsmål inleda en utredning om den får kännedom
              om att ett barn far illa eller riskerar att fara illa och kan
              behöva någon åtgärd från nämndens sida. En utredning ska leda
              till en bedömning av om barnet och familjen behöver hjälp och
              till beslut om lämplig insats. Den utgör också grund för beslut
              om omhändertagande av barn och unga. Jag utgår från att socialtjänsten
              i varje enskilt fall vidtar de åtgärder som behövs för att skydda
              barn och att den gör det med barnets bästa som utgångspunkt.
            </seg>
            <seg n="cafc4824">
              Av förundersökningskungörelsen framgår bland annat att förundersökning
              där målsäganden vid tiden för anmälan inte fyllt 18 år ska bedrivas
              särskilt skyndsamt om brottet riktas mot barns liv, hälsa eller
              frihet. Förundersökningen ska vara avslutad och beslut fattat
              i åtalsfrågan så snart det kan ske och inom tre månader efter
              den tidpunkt då det finns någon som är skäligen misstänkt för
              brottet. Tidsfristen får överskridas endast om det är motiverat
              med hänsyn till utredningens beskaffenhet eller andra särskilda
              omständigheter. Bestämmelsen om tre månader är inte absolut utan
              varje enskilt fall måste bedömas individuellt, och utredningarna
              måste ske på bästa sätt efter barnets behov. Rättsväsendet har
              en god kapacitet att handlägga ärenden som rör barn.
            </seg>
            <seg n="b8aa6ef7">
              När det gäller eventuella avvisningar av dessa familjer är det
              Migrationsverkets uppgift att göra de utredningar och bedömningar
              som krävs innan ett avvisnings- eller utvisningsbeslut verkställs.
              Om ett barn är omhändertaget enligt LVU och har ett vårdbehov
              kan, enligt utlänningslagen, ett tidsbegränsat uppehållstillstånd
              beviljas även om barnet eller barnets familj saknar asylskäl eller
              andra skäl för uppehållstillstånd. Kan ändamålet med vården tillgodoses
              i hemlandet saknas i princip tillräcklig anledning att meddela
              tidsbegränsat uppehållstillstånd för vård enligt LVU. Socialtjänsten
              ansvarar för barnets vård och har kontakt med Migrationsverket
              som i sin tur undersöker om barnet kan få motsvarande vård i hemlandet.
              Migrationsverket har i dessa fall kontakt med bland annat svenska
              beskickningar och frivilligorganisationer i det aktuella landet
              för att kunna bedöma om vård eller behandling kan ges där.
            </seg>
            <seg n="540f79c4">
              Avslutningsvis vill jag betona vikten av att asylsökande barn
              ska behandlas på samma sätt som andra barn i Sverige. Barnkonventionen,
              som Sverige har ratificerat, tillerkänner alla de barn som finns
              under landets jurisdiktion de rättigheter som följer av konventionen.
              Detta innebär att även asylsökande barn omfattas av samhällets
              skyddsnät, på samma villkor som barn bosatta i Sverige.
            </seg>
          </u>
          <note n="737c8fc2">
            Då Gustav Fridolin, som framställt interpellation 2005/06:388,
            anmält att han var förhindrad att närvara vid sammanträdet medgav
            tredje vice talmannen att Mikael Johansson i stället fick delta
            i överläggningen.
          </note>
          <note type="speaker" n="f631d128">
            Anf. 175 MIKAEL JOHANSSON (mp):
          </note>
          <u who="Q303488" xml:id="i-42947aa886ae6c29-10" n="46fc80ea">
            <seg n="d54ea347">
              Fru talman! Jag börjar med att tacka för svaret. Bakgrunden till
              den här frågeställningen från Gustav Fridolin är fenomenet med
              barn som helt tappat livsgnistan, fallit i apati.
            </seg>
            <seg n="fd1d90b5">
              När detta uppmärksammades gjorde bland annat migrationsministern
              ett antal uttalanden som vållade viss uppmärksamhet. Bland annat
              skulle det vara en humanitär katastrof att utfärda en förordning
              som gav dessa barn en särskild möjlighet att tillsammans med sina
              familjer stanna och få vård och trygghet i Sverige. Logiken, som
              bland annat uttrycktes av flera regeringsföreträdare i debatten,
              var att om en sådan öppning skedde skulle flera barn hamna i sjukdomstillstånd.
            </seg>
            <seg n="1943d724">
              De här uttalandena uppfattades naturligtvis som kränkande av
              många familjer som led med sina svårt sjuka barn. Sedan dess har
              riksdagen beslutat om en tillfällig, mer generös asyllagstiftning
              som kan ge barn med apati uppgivenhetssymtom, som det också kallas
              klara möjligheter att få stanna. Följden har inte blivit det som
              regeringen och statsrådet befarade utan att antalet apatiska barn
              faktiskt har minskat. Det har regeringens samordnare klart visat.
            </seg>
            <seg n="96145616">
              Det vill på något sätt säga att om vi hade tagit hand om de sjuka
              barn vi hade i landet och gjort asylprocessen mer human hade det
              alltså funnits större möjligheter för barn att läka och bli friska,
              medan den hårda linje som regeringen inledningsvis drev inte kunde
              leda till detta. Därav frågeställningen från Gustav Fridolin:
              Vilka åtgärder avser statsrådet att vidta för att dels klargöra
              att de uttalanden som gjordes i samband med debatten om de apatiska
              flyktingbarnen inte stämde, dels säkerställa att de familjer som
              upplevt sig kränkta av uttalanden ska få en ursäkt?
            </seg>
            <seg n="a0550aa3">
              För att återgå till svaret från statsrådet påtalas där att vi
              fortfarande inte kan vara säkra på varför dessa barn utvecklar
              uppgivenhetssymtom. Jag uppfattade att migrationsministern hade
              en teori. Ett som var en väldigt tydlig uppfattning från statsrådet
              var att om vi släppte loss en generös lagstiftning via förordning
              skulle antalet barn som faller in i apati öka.
            </seg>
            <seg n="29594ee0">
              Statsrådet säger vidare att vi, i motsats till vad Gustav Fridolin
              hävdar, inte heller kan vara säkra på vad minskningen av antalet
              barn med uppgivenhetssymtom beror på. Det enda statsrådet kan
              vara säker på är att om antalet barn med uppgivenhetssymtom ökade
              skulle det bero på att vi var mer generösa. Mycket, mycket ologiskt!
            </seg>
            <seg n="8b5e6204">
              Vi kan med anledning av samordnarens rapport klart konstatera
              att dessa barns sjukdomssymtom i princip har försvunnit efter
              den generösa inställningen.
            </seg>
            <seg n="62cd546d">
              Statsrådet säger vidare att förhoppningen är att samordnarens
              slutliga analys kommer att ge oss bättre kunskap som grund för
              eventuella ytterligare åtgärder på myndighetsnivå och inom kommuner
              och landsting. Jag uppfattade det som statsrådets väldigt tydliga
              och klara uppfattning. Hon hänvisade till kontakter med läkare
              och psykologer som sade något helt annat.
            </seg>
            <seg n="d7adc1a7">
              Statsrådet har inte berört den sista delen i frågan, nämligen
              huruvida de familjer som uppfattat uttalandena kränkande ska få
              en ursäkt eller inte. Jag hoppas att debatten kan leda fram till
              ett svar.
            </seg>
          </u>
          <note type="speaker" n="e8f167e5">
            Anf. 176 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-14342f1ce22082a7-0" n="0b01d182">
            <seg n="19a23f41">
              Fru talman! Jag tackar för svaret, men jag är långt ifrån nöjd.
              Det är tämligen urvattnat, och några konkreta svar på mina frågor
              har jag inte fått.
            </seg>
            <seg n="02744066">
              De barn jag tar upp är de vars föräldrar misstänks för att ha
              begått brott mot barnen. Det är barn som far mycket illa, vilket
              statsrådet också säger i svaret. Statsrådet säger också att barnets
              bästa ska sättas i främsta rummet. Det håller jag med om, men
              jag vill inte att det bara ska stanna i tomma ord, jag vill se
              det i handling också. Det saknar jag.
            </seg>
            <seg n="b7249863">
              Barnen måste få den vård och det stöd som de behöver. De här
              barnen måste verkligen bli sedda. De flesta av dessa familjer
              har inte fått något beslut på sin asylansökan och lever således
              i oviss väntan. Det gör att barnen inte har en chans att kunna
              påbörja tillfrisknandet. Det har konstaterats i den nationella
              samordnarens rapport att ett sjukt barn nästan alltid tillfrisknar
              efter ett beviljat uppehållstillstånd.
            </seg>
            <seg n="c5928901">
              Fru talman! Om föräldrarna verkligen har misshandlat barnet är
              det i allra högsta grad otillfredsställande att barnet inte fått
              den vård och det stöd det behöver. Statsrådet säger i svaret att
              även asylsökande barn ska omfattas av samhällets skyddsnät och
              samma villkor som barn bosatta i Sverige. Är å andra sidan misstanken
              ogrundad är det oacceptabelt att en förundersökning tar så lång
              tid. Att utsätta utsatta barn och föräldrar för detta är inhumant.
              Vad tänker ministern göra åt det?
            </seg>
            <seg n="aa667e14">
              Fru talman! Migrationsministern utgår från att socialtjänsten
              vidtar de åtgärder som behövs. Det är ett vanligt svar att ministern
              utgår från att jag har hört det förr, bland annat i mina frågor
              som gäller språkanalyser. Enligt ministern fattas inga beslut
              enbart på grund av en språkanalys. Det är inte sant.
            </seg>
            <seg n="8edc8c66">
              Efter uppmärksamhet i medier har en ansvarig reagerat och insett
              att man har fattat ett beslut enbart med en språkanalys som grund.
              Nu har familjen fått uppehållstillstånd. Men det är inte alla
              som får medieuppmärksamhet. Hur skulle det vara om ministern tog
              reda på hur det är i verkligheten?
            </seg>
            <seg n="2fd44e18">
              Fru talman! I går kom en rapport från Länsstyrelsen i Helsingforss
              län som granskat socialtjänstens handläggning av nio av de fall
              som polisanmälts. Socialtjänsten får kritik på en rad punkter.
              Det är kritik för att man inte inlett barnavårdsutredningar och
              att de som påbörjats är bristfälliga. Det finns brister i samverkan
              mellan myndigheter. Migrationsverket har haft en syn och socialtjänsten
              en annan. Psykiatrin och socialtjänsten har bråkat om vems ansvar
              det är. Socialtjänsten har ansett att det inte var meningsfullt
              att påbörja ett arbete innan familjen fått ett uppehållstillstånd.
              Föräldrar som begärt stöd har inte fått det.
            </seg>
            <seg n="eda7dc4f">
              Kritiken är hård. Socialtjänsten har inte alls vidtagit de åtgärder
              som behövs.
            </seg>
            <seg n="d1c28a18">
              Fru talman! Även om socialtjänsten inte är ett område som ligger
              på migrationsministerns bord så gör utan tvekan de frågor som
              rör asylsökande barn som dukat under för den svenska flyktingpolitiken
              det. Statsrådet har kolleger i regeringen som har det yttersta
              ansvaret för socialtjänst. Vad tänker ni göra för att de här barnen
              ska få det bra och att barnets bästa verkligen beaktas?
            </seg>
          </u>
          <note type="speaker" n="98736536">
            Anf. 177 Statsrådet BARBRO HOLMBERG (s):
          </note>
          <u who="Q3358782" xml:id="i-e5115efe8dde3c62-1" n="e13b91a7">
            <seg n="cbc6f07f">
              Fru talman! Jag har också fått mig till dels den rapport som
              Länsstyrelsen i Helsingfors kom med i går. Jag tycker att det
              är oerhört oroande. Vad länsstyrelsen säger är att man har granskat
              nio ärenden som rör de familjer vars barn har uppgivenhetssymtom
              och som har anmälts till polisen. Man har alltså funnit brister
              i åtta av de här ärendena.
            </seg>
            <seg n="e71eb8fb">
              De brister som länsstyrelsen har funnit är precis de som Ann-Marie
              Ekström pekar på. Det är väldigt bristfälliga utredningar, eller
              ingen utredning alls. Man har funnit att det är dålig samordning
              mellan olika myndigheter, att tillräckliga åtgärder till skydd
              för barn inte har vidtagits. Sedan är det en mening i länsstyrelsens
              rapport som berör mig oerhört starkt, och jag antar att det berör
              också både Mikael Johansson och Ann-Marie Ekström oerhört starkt.
              Länsstyrelsen skriver så här: Länsstyrelsen har noterat att socialtjänsten
              av olika skäl inte har polisanmält misstankar, händelser och hot
              som troligen skulle ha betraktats som mycket allvarliga i andra
              ärenden. Vad länsstyrelsen faktiskt säger är att asylsökande barn
              med uppgivenhetssymtom inte behandlas på riktigt samma sätt som
              andra barn.
            </seg>
            <seg n="23872991">
              Det tycker jag är oerhört oroväckande. Det är som om det dras
              ned en rullgardin, en asylgardin, när det handlar om barn med
              uppgivenhetssymtom. Det här var någonting som socialtjänstminister
              Morgan Johansson påtalade. Det kan vara så att man inom vården
              är så rädd för att utsättas för den oerhörda kritik som man kan
              utsättas för bara man går in i debatten om apatiska barn att man
              inte vågar vidta åtgärder. Det tycker jag är oerhört oroväckande.
              Det är naturligtvis någonting som vi måste titta mera noga på.
            </seg>
            <seg n="e6c4725b">
              När det gäller de insatser som regeringen gjort har regeringen
              arbetat oerhört brett. Det finns ingen konsensus hos läkarvetenskapen
              om hur detta ska diagnostiseras. Uppenbarligen kan Gustav Fridolin
              och Mikael Johansson veta hur dessa barn ska diagnostiseras, men
              det finns inga vetenskapliga fakta som man kan grunda en sådan
              diagnos på.
            </seg>
            <seg n="f4fa068a">
              Av det skälet arbetade regeringen mycket brett för att hitta
              förebyggande insatser och för att vidta åtgärder i asylprocessen
              så att vi ser till att barn får den vård de behöver. Men tyngdpunkten
              låg väldigt mycket på att försöka förebygga att barn hamnar i
              så här oerhört svåra situationer och utvecklar den här typen av
              symtom.
            </seg>
          </u>
          <note type="speaker" n="e477fc2d">
            Anf. 178 MIKAEL JOHANSSON (mp):
          </note>
          <u who="Q303488" xml:id="i-42947aa886ae6c29-11" n="46fc80ea">
            <seg n="e7e78c5a">
              Fru talman! Jag kan återigen konstatera att den sista delen i
              frågan från Gustav Fridolin inte är besvarad av statsrådet.
            </seg>
            <seg n="dd711fa0">
              När socialförsäkringsutskottet behandlade ärendet föregående
              riksdagsår sade statsrådet i Aktuellt så här: Det var ett klokt
              beslut. Ett annat beslut hade varit en humanitär katastrof, menar
              jag. Att ge apatiska barn per automatik uppehållstillstånd hade
              lett till att ännu fler barn hade blivit sjuka. Lagstiftningen
              påverkar naturligtvis hur människor förhåller sig. Och läkare
              och psykologer som jag har talat med säger entydigt att om ett
              sådant här beslut kan ge sjuka uppehållstillstånd leder det till
              att fler blir sjuka. Så sade statsrådet i Aktuellt.
            </seg>
            <seg n="f405fce6">
              Det är klart att det uttalandet troligtvis ledde till ett antal
              olika människors reaktioner. Bland annat familjer, nära vänner
              och omgivning som hade engagerat sig i frågan kände sig nog oerhört
              kränkta av uttalandet.
            </seg>
            <seg n="4f5dca07">
              Då handlar frågeställningen om vilka åtgärder statsrådet avser
              att vidta för att säkerställa att de familjer som upplevt sig
              kränkta av uttalandet ska få en ursäkt. Om det har statsrådet
              inte nämnt ett endaste ord, vare sig i svaret i första omgången
              eller i svaret i andra omgången. Jag hoppas och tror att vi ska
              kunna få ett klargörande av hur regeringen tänker agera gentemot
              de familjer som kan ha känt sig kränkta av bland annat det här
              uttalandet.
            </seg>
          </u>
          <note type="speaker" n="09e19004">
            Anf. 179 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-14342f1ce22082a7-1" n="0b01d182">
            <seg n="d8f155e9">
              Fru talman! Migrationsministern svarar inte på frågorna.
            </seg>
            <seg n="d4a5f3d8">
              Jag har också läst att man inte vågat anmäla, och det är självklart
              inte bra. Jag har ingen förklaring till varför, men jag försöker
              inte vända det mot de familjer som har lidit så oerhört mycket
              på grund av att barnen har blivit sjuka.
            </seg>
            <seg n="8ff0d28c">
              Jag träffade själv en pojke så sent som för någon månad sedan.
              Han hade fått ett anfall efter att ha sett en vakt på en flyktingförläggning
              och fick föras i ambulans till sjukhuset. Där fick han lugnande
              medel. Därefter gick han i stället in i ett apatiskt tillstånd.
              Familjen fick inte bo kvar på flyktingförläggningen utan fick
              i stället flytta till en lägenhet på en annan ort. Ingen myndighet
              tog ett riktigt ansvar. Efter mycket tjat av en person från en
              frivilligorganisation har de fått komma till ett behandlingshem.
            </seg>
            <seg n="48afff12">
              Den här pojken tyckte mycket om Karlsson på taket . Föräldrarna
              stimulerade honom genom att visa honom den filmen. Han var inte
              helt apatisk utan kunde reagera, så när jag sjöng Karlsson, Karlsson,
              världens bästa Karlsson för honom kom ett mycket svagt leende.
              Men sedan kom det tårar ur ögonen. Det här är ett ögonblick som
              jag inte glömmer.
            </seg>
            <seg n="c2a30511">
              Fru talman! Den här pojken och hans familj har inte lämnat sitt
              hem utan anledning. De har sedan malts sönder i en inhuman asylprocess.
              De har mötts av misstänksamhet. De här föräldrarna gjorde allt
              de kunde för sitt barn. Men det är inte konstigt att föräldrar
              som själva mår dåligt inte klarar av att hantera sina barn.
            </seg>
            <seg n="08f2dbe9">
              Visst finns det de som har behandlat sina barn illa. Men det
              är märkligt, som jag har skrivit i min interpellation, att barnen
              i så fall får bo kvar hos dem som misstänks ha begått allvarliga
              brott mot dem.
            </seg>
            <seg n="59fc2478">
              De förundersökningar som pågår har tagit alldeles för lång tid.
              Om den fastställda tiden för hur länge en förundersökning ska
              få pågå är tre månader, varför har det då tagit fem månader om
              den nu finns god kapacitet att handlägga ärenden som rör barn?
            </seg>
            <seg n="ecbf3249">
              Det känns också märkligt att mammorna nu efter fem månader har
              delgivits misstanke om brott för att deras barn sondmatas en åtgärd
              som är beslutad av läkare.
            </seg>
            <seg n="9200d15a">
              Fru talman! Så till detta med avvisning av familjer. Vid riksdagens
              frågestund i mars svarade statsrådet på en fråga från mig att
              barn som har utsatts för brott ska skyddas från dem som har utsatt
              dem för det. Jag ställde också frågan: Om det skulle visa sig
              att barnen verkligen har utsatts för brott, ska de då avvisas
              tillsammans med de föräldrar som begått brott mot dem? På denna
              fråga svarade statsrådet att just för dessa barn ska man se om
              det finns humanitära skäl för att de ska få stanna, om de inte
              har egna asylskäl. Statsrådet sade också att hon känner sig trygg
              med att de barn som eventuellt har utsatts för denna typ av grov
              brottslighet i så fall får en trygg tillvaro.
            </seg>
            <seg n="207fa22c">
              Varför får jag inget svar den på frågan i dag? Står inte ministern
              fast vid sitt ord? Det verkar inte så. I stället för att säga
              att de här barnen har humanitära skäl kringgår ministern svaret
              genom att tala om vad som gäller för omhändertagna barn med vårdbehov.
              Det är i och för sig en viktig fråga, men min fråga var ju om
              barn som misshandlas ska avvisas tillsammans med dem som begått
              misshandeln.
            </seg>
            <seg n="353a3667">
              Sedan ställer jag samma fråga som Mikael Johansson: Hur ska de
              som har blivit oskyldigt misstänkta få en ursäkt?
            </seg>
          </u>
          <note type="speaker" n="e9f245a3">
            Anf. 180 Statsrådet BARBRO HOLMBERG (s):
          </note>
          <u who="Q3358782" xml:id="i-e5115efe8dde3c62-2" n="e13b91a7">
            <seg n="6fccc545">
              Fru talman! Jag sade i mitt förra inlägg att det är väldigt oroande
              att den granskning som har gjorts av socialtjänsten visar att
              man inte har utrett de här barnen i tillräcklig omfattning och
              att man heller inte har polisanmält, som socialtjänsten också
              har ansvar för att göra. Då säger Anne-Marie Ekström att jag försöker
              vända det mot familjerna. Det är inte det det handlar om. Vad
              jag säger är att vad som är oerhört viktigt är att vi alla står
              upp för och att vi alla påtalar att asylsökande barn har samma
              rättigheter och ska ha samma skydd som alla andra barn som bor
              i Sverige. Det är precis det som står i mitt svar, nämligen att
              om det är barn som far illa är det socialtjänstens ansvar, och
              socialtjänsten ska ta det ansvaret. Om barnen behöver vård är
              det naturligtvis sjukvårdens ansvar. Om barnen ska stanna i Sverige
              eller inte, Anne-Marie Ekström, utreder och bedömer Migrationsverket
              och migrationsdomstolarna utifrån den lagstiftning som vi har
              fattat beslut om i regering och riksdag.
            </seg>
            <seg n="63146dfc">
              Jag vill gå tillbaka ett par år, till 2004, då vi bara hade en
              del spridda rapporter om att det fanns barn med uppgivenhetssymtom.
              Sedan kom en rapport som visade att det då var 162 barn, vilket
              var otroligt oroväckande. Vad vi i regeringen då omedelbart gjorde
              var att vi tillsatte en nationell samordnare med uppgiften att
              för det första försöka få mer kunskap. Vi visste väldigt lite,
              och vi vet fortfarande ganska lite. Men vi ville ha mer kunskap.
              För det andra skulle det förebyggande arbetet utvecklas.
            </seg>
            <seg n="fa09d234">
              Vi har gjort oerhört mycket mer än det. Vi har också sett till
              att handläggningstiderna i asylprocessen har förkortats. Mellan
              åren 2003 och 2004 minskade handläggningstiderna med 30 %. Vi
              kommer att gå vidare. Vi är fortfarande inte nöjda. Vi kommer
              att sätta målet när det gäller barnfamiljer att det inte ska ta
              längre tid än tre månader. Vi har också gett Socialstyrelsen i
              uppdrag att utreda detta och ge de riktlinjer som behövs inom
              vården.
            </seg>
            <seg n="5f62a476">
              Vi har också fattat ett praxisbeslut som innebär att vi har sänkt
              ribban för alla barn. Vi fattade ett praxisbeslut som gällde ett
              apatiskt barn, och det var det som debatten i riksdagen handlade
              om. Det handlade nämligen inte om ifall apatiska barn ska få stanna
              eller inte, utan det handlade om ifall vi ska fatta beslut per
              automatik med ett kollektivt beslut eller om vi ska se till att
              vi har lagar och regler som gäller för alla barn, som gäller för
              apatiska barn men också för barn med andra typer av sjukdomar.
            </seg>
            <seg n="b566fbc1">
              Den väg regeringen valde var att med praxisbeslut se till att
              vi har lagar, regler och bedömningar som gäller barn med uppgivenhetssymtom,
              barn som kanske är aidssjuka, barn med hjärntumörer etcetera och
              att vi får en sådan grund att stå på. Vi vet fortfarande inte
              vad minskningen nu beror på men man kan hoppas att den beror på
              de åtgärder som har vidtagits, nämligen att de barn som är sjuka
              har fått stanna. Men vi har också satsat oerhört mycket på det
              förebyggande arbetet så att vi inte ser några insjuknade barn
              längre.
            </seg>
          </u>
          <note type="speaker" n="df614aa1">
            Anf. 181 MIKAEL JOHANSSON (mp):
          </note>
          <u who="Q303488" xml:id="i-42947aa886ae6c29-12" n="46fc80ea">
            <seg n="110e76c9">
              Fru talman! Vi kanske äntligen börjar komma nära att få ett svar
              på frågan som vi ställde, det vill säga vilka åtgärder statsrådet
              avser att vidta för att säkerställa att de familjer som upplever
              sig som kränkta av uttalandet ska få en ursäkt. Vi börjar åtminstone
              närma oss den del av uttalandet där det framgår av svaret att
              det uttalande som gjordes av statsrådet inte håller rent sakligt.
              Samordnarna har kommit fram till att olika omständigheter var
              för sig eller en kombination kan förklara enskilda fall med barn
              med uppgivenhetssymtom. Problemet är komplicerat, säger statsrådet
              vidare och kräver en multifaktoriell förklaringsmodell. Det leder
              rimligtvis till att det som statsrådet uttalade för drygt ett
              år sedan inte stämmer. Men det är fortfarande så att ett antal
              människor, familjer, anhöriga och de som har kämpat för de här
              barnen, upplever sig som kränkta av det som sades då.
            </seg>
            <seg n="863d9010">
              Då är ändå frågan: Skulle det inte kunna vara möjligt för en
              regeringsledamot att gå in och prata med de här människorna direkt
              i all ödmjukhet? Man skulle kunna säga: Det jag sade då stämde
              inte riktigt. Jag hoppas att ni kan godta att det inte funkar
              så, det ligger till på ett annat sätt. Det var mer gråskala än
              det svartvita. Så frågan är: När kommer det?
            </seg>
          </u>
          <note type="speaker" n="66816d7a">
            Anf. 182 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-14342f1ce22082a7-2" n="0b01d182">
            <seg n="2124a9ac">
              Fru talman! Stämmer inte det som statsrådet sade vid frågestunden
              i riksdagen, att just för de har barnen ska man se om det finns
              humanitära skäl? Om man säger något måste man stå vid sitt ord.
              Det talades om att statsrådet är trygg när det gäller de barn
              som eventuellt har utsatts för denna typ av grov brottslighet.
              Det är viktigt att man står fast vid det man har sagt, för det
              skapar en massa förväntningar, en massa förhoppningar. Jag hoppas
              att alla de här barnen tillsammans med sina familjer så småningom
              ska kunna få skapa en tillvaro i Sverige. Har någon gjort ett
              barn illa ska denne självklart straffas. Men den mamma eller pappa
              som på grund av att de själva har mått dåligt det kan ju vara
              därför som socialtjänsten inte har anmält det inte har kunna ta
              ordentlig hand om sina barn ska inte straffas för det. Jag vädjar
              till statsrådet att göra allt hon kan för att Sverige verkligen
              ska leva upp till barnkonventionen och barnens bästa. Vi kan hålla
              på och debattera de apatiska barnen i timmar, men en sådan här
              behandling är inte värdig ett demokratiskt land som Sverige.
            </seg>
            <seg n="b537a08e">
              Under mina sista minuter vill jag tacka migrationsministern för
              alla debatter vi har haft. Flyktingpolitiken har gått något framåt,
              åtminstone på papperet. Men så länge människor upplever att deras
              skäl inte blir tagna på allvar eller att tvivelaktiga händelser
              på Migrationsverket kommer i dagen kommer det att finnas misstro.
              Jag tror att vi båda är överens om att det är viktigt att medborgarna
              känner tilltro till den förda politiken, så det finns mycket kvar
              att göra.
            </seg>
          </u>
          <note type="speaker" n="bd18b78a">
            Anf. 183 Statsrådet BARBRO HOLMBERG (s):
          </note>
          <u who="Q3358782" xml:id="i-e5115efe8dde3c62-3" n="e13b91a7">
            <seg n="a3a79d01">
              Fru talman! Jag vill också tacka Anne-Marie Ekström och Mikael
              Johansson.
            </seg>
            <seg n="e89cf555">
              Jag tror faktiskt att det är ganska mycket vi är överens om.
              Vi är överens om att vi vill ha en asylprocess som är human. Vi
              är överens om att vi vill ha korta handläggningstider så människor
              slipper lida i väntan, och vi vet alla att det framför allt är
              barnen som lider när det drar ut på tiden. Vi vill inte att barn
              ska bli sjuka i asylprocessen. Där är vi definitivt överens.
            </seg>
            <seg n="e0ccd182">
              Vi är också överens om det som Anne-Marie Ekström sade, att människor
              måste känna förtroende för asylprocessen. Människor måste känna
              att de blir tagna på allvar, att de verkligen blir lyssnade på.
              Där har vi tillsammans, alla partier, sett till att förändra asylprocessen
              på så sätt att vi nu ser till att det är tvåpartsförfarande och
              muntlighet.
            </seg>
            <seg n="1d175b71">
              Jag invigde Sveriges största domstol i dag, som är Länsrätten
              i Helsingfors. Det är mängder av förväntansfulla domare och jurister
              som nu tar sig an detta, och jag tror att väldigt mycket i asylprocessen
              kommer att förändras till det bättre.
            </seg>
            <seg n="4a307edb">
              Jag är också angelägen om att vi fortsätter och skaffar oss mer
              kunskap om detta med barn med uppgivenhetssymtom. Hur kom det
              sig att vi hade så många? Och hur kommer det sig att det nu minskar?
              Jag vill ha bättre förklaringar än dem vi har i dag, inte för
              att tala om vem som har rätt och vem som har fel utan för att
              vi faktiskt ska få ett bra underlag för att utforma politiken
              vidare och se hur vi kan göra saker och ting bättre.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="5d656314">
            23 § Svar på interpellation 2005/06:391 om ansvaret för korruption
            i staten
          </note>
          <note type="speaker" n="4398629c">
            Anf. 184 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-cd8f18deee776eed-68" n="b5c5504a">
            <seg n="d530a522">
              Fru talman! Henrik von Sydow har frågat mig dels hur jag avser
              att höja regeringens medvetenhet om riskerna för korruption i
              den statliga verksamheten, dels hur jag avser att skärpa och tydliggöra
              ansvaret för statens bolagschefer och myndighetschefer att bekämpa
              korruption samt dels vilka åtgärder jag avser att vidta för att
              institutionellt stärka skyddet mot korruption i de statliga verksamheterna.
            </seg>
            <seg n="6c804947">
              Jag har tidigare i ett interpellationssvar till Gunnar Axén i
              januari i kammaren ingående redogjort för den ägarpolicy som gäller
              för de statliga bolagen, och begränsar mig därför denna gång till
              de statliga myndigheterna, som jag i enlighet med arbetsfördelningen
              inom regeringen har det direkta ansvaret för.
            </seg>
            <seg n="66b28e51">
              Låt mig inledningsvis än en gång understryka att mutor och korruption
              alltid med kraft måste bekämpas. Alla vi som är verksamma inom
              offentlig förvaltning måste hela tiden ha denna fråga i åtanke
              och begrundande. Henrik von Sydow citerar David Nussbaum: Självbelåtenhet
              är korruptionens bästa vän. Uttalandet pekar på de faror som när
              som helst kan lura runt hörnet. I det vardagliga renhållningsarbetet
              mot korruption kan vi därför aldrig slå oss till ro.
            </seg>
            <seg n="eccc8a35">
              I dagarna har till flertalet statsanställda spritts skriften
              Om mutor och jäv en vägledning för offentligt anställda . Den
              är resultatet av ett samarbete mellan Finansdepartementets avdelning
              för offentlig förvaltning och Sveriges Kommuner och Landsting
              beträffande dessa frågor. Ett syfte med skriften är att visa på
              de risker som kan finnas samt hur den som är verksam inom offentlig
              förvaltning kan resonera när han eller hon ställs inför dessa
              frågor. Ett annat syfte är att stimulera till arbetsplatsdiskussioner.
              Jag förväntar mig att ett fortsatt arbete med den här typen av
              frågor med fördel kommer att hanteras av Verket för förvaltningsutveckling,
              som påbörjade sin verksamhet vid årsskiftet.
            </seg>
            <seg n="4a5f7087">
              I egenskap av ansvarigt statsråd för den statliga förvaltningen
              träffar jag återkommande samtliga myndighetschefer. Så sent som
              i onsdags i förra veckan bjöd jag in till ett seminarium där ca
              160 myndighetschefer deltog. I mitt anförande, som för övrigt
              finns tillgängligt på regeringens hemsida, underströk jag kraftfullt
              betydelsen av att frågan om korruptionsbekämpning hålls levande
              i det vardagliga arbetet.
            </seg>
            <seg n="51a394e1">
              Myndighetscheferna har naturligtvis ett stort och betydelsefullt
              ansvar i denna fråga, men jag vill också vara tydlig med att varje
              enskild medarbetare, likväl som de fackliga organisationerna,
              har att på ett konstruktivt sätt arbeta med denna för medborgarnas
              förtroende viktiga fråga. Frågan har även nyligen tagits upp i
              en artikel i Finansdepartementets nyhetsbrev, som riktar sig till
              samtliga myndighetschefer och personalchefer inom staten. Även
              nyhetsbrevet finns att läsa på regeringens hemsida.
            </seg>
            <seg n="17db9853">
              Jag vill slutligen tillägga att det inom Regeringskansliet för
              närvarande pågår ett arbete med att ta fram förslag till en ny
              förordning i syfte att förtydliga ansvaret för intern styrning
              och kontroll inom myndigheterna. En del i detta arbete understryker
              betydelsen av att myndigheterna har väl fungerande rutiner för
              att förhindra och upptäcka mutbrott, förskingring eller liknande.
            </seg>
          </u>
          <note type="speaker" n="aee0e190">
            Anf. 185 HENRIK VON SYDOW (m):
          </note>
          <u who="Q5716610" xml:id="i-ce5aa0f986fa724c-3" n="98dfb43b">
            <seg n="59bb6559">
              Fru talman! Tack för ett bra svar. Det är möjligen något sent,
              både till datum och till klockslag. Interpellationen ställdes
              den 5 maj. Jag misstänker att det är något som ligger bortom statsrådets
              makt.
            </seg>
            <seg n="0cca75e8">
              Statsrådet hänvisar i sitt svar till en tidigare debatt med riksdagsledamoten
              Gunnar Axén. Det som har hänt sedan dess är bland annat att Riksrevisionen
              har presenterat rapporten Skydd mot korruption i statlig verksamhet
              . Där redogörs för ett antal intervjuer med statstjänstemän. De
              ger alla uttryck för ungefär det som statsrådet gav uttryck för
              här i talarstolen, nämligen inställningen att det är i det närmaste
              nolltolerans mot korruption. Det är en utmärkt början.
            </seg>
            <seg n="59a82a48">
              Oron väcks när vi går vidare och tittar på hur skyddet mot korruption
              är ordnat och fungerar. Riksrevisionen konstaterar i rapporten
              att det är i sällsynta fall som korruption upptäcks på annat sätt
              än genom tillfälligheter. Skyddet mot korruption inom statsförvaltningen
              tycks alltså inte vara tillnärmelsevis i nivå med riskerna, konstaterar
              Riksrevisionen.
            </seg>
            <seg n="878538ba">
              Det stämmer onekligen till eftertanke eftersom förekomsten av
              korruption i den offentliga verksamheten kan få dramatiska, i
              värsta fall förödande, konsekvenser för tilltron till statens
              institutioner och för tilltron till rättssamhället. Alla människor
              ska behandlas lika i ett alltmer diversifierat samhälle, i ett
              rättssamhälle med likabehandling som håller ihop vår demokrati.
              Därför är det ytterst angeläget att det finns ett funktionellt
              och institutionellt skydd mot korruption.
            </seg>
            <seg n="c2d05a99">
              Att döma av Riksrevisionens rapport råder det alltså en brist
              på detta. Riksrevisionen skriver att de regler som finns är dimmiga
              och oprecisa. Det saknas systematiska kontrollåtgärder. Det saknas
              exempelvis reglering för vilket ansvar som myndighetschefer har
              för att skydda verksamheten mot korruption. Riksrevisionen gör
              noteringen att regleringen för myndighetschefernas ansvar för
              aspekter som mångfald och jämställdhet är mycket tydligare än
              deras ansvar för att bekämpa korruption.
            </seg>
            <seg n="a664e638">
              I de undersökningar som den internationella antikorruptionsorganisationen
              Transparency International gör på global nivå identifierar man
              de riskgrupper som oftast blir korrupta. Det är poliser, politiker
              och partifunktionärer som hamnar i topp. Det är något som vi,
              mig veterligen, är helt befriade från i Sverige. Men jag vill
              ändå fråga om medvetenheten i regeringen är vad den ska vara för
              att man ska nyttja sitt politiska ledarskap för att bekämpa korruption.
            </seg>
            <seg n="863a4989">
              Jag ser av statsrådets svar att han själv har dragit sitt strå
              till stacken och tar sitt ansvar för att driva diskussionen med
              myndighetschefer. Jag vill bara gärna veta på vilket sätt diskussionen
              förs i regeringen. Är kunskapen och beredskapen bland de andra
              statsråden på den nivå som den borde vara med tanke på det som
              är centralt i rapporten från Riksrevisionen? Det är riskerna med
              aningslöshet och riskerna med att inte ha den medvetenhet som
              krävs för att bekämpa korruption.
            </seg>
            <seg n="5784b510">
              Som Riksrevisionen skriver: Den statliga verksamheten är klart
              riskutsatt. Det finns stora brister i skyddet mot korruption.
            </seg>
            <seg n="140c59a5">
              Statsrådet hänvisar i sitt svar till en förordning för att förtydliga
              ansvaret för korruption i statlig verksamhet. Det låter utmärkt.
              Det tror jag är den rätta vägen att vandra.
            </seg>
            <seg n="b9e646cd">
              Jag vill fråga statsrådet var han tycker att ansvaret ytterst
              ska placeras. Är det rimligt att myndighetschefernas ansvar för
              aspekter på mångfald och jämställdhet är tydligare än ansvaret
              för att bekämpa korruption?
            </seg>
          </u>
          <note type="speaker" n="a3eb7449">
            Anf. 186 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-cd8f18deee776eed-69" n="b5c5504a">
            <seg n="e699106d">
              Fru talman! Det är alltid svårt att säga vad som är allra viktigast
              och att något är viktigare än något annat. I och med att man gör
              det har man sagt att något är mindre viktigt. Då får man den problematiken.
              Henrik von Sydow känner till från politiken hur svårt det är.
            </seg>
            <seg n="679f51d9">
              Frågan om korruption är något som jag tar på allra största allvar.
              Jag tycker att jag har bevisat genom mitt svar hur vi systematiskt
              har arbetat med den här frågan.
            </seg>
            <seg n="54be426b">
              I många fall där det kan förekomma att man har gått över gränsen
              sker det med en omedvetenhet. Den person som har gjort det har
              inte själv upplevt att det har varit fel utan har tagit emot något
              i god tro och inte upplevt att det har legat i närheten av korruption.
            </seg>
            <seg n="e95bdef9">
              Det är bakgrunden till den här lilla skriften. Den kommer inte
              att lösa hela problemet, men jag tror att den kommer att kunna
              vara ett bra diskussionsunderlag för en tjänsteman i stat eller
              kommun. Man kan där hitta exempel. Jag vet inte om Henrik von
              Sydow har sett den här skriften. Jag rekommenderar dig att titta
              i den. Det är en vägledning för tjänstemannen att komma till rätta
              med den omedvetenhet det kan vara fråga om. Då är man en bra bit
              på väg.
            </seg>
            <seg n="db16d936">
              När det gäller myndigheterna ligger ansvaret naturligtvis på
              myndighetschefen att se till att man har en internkontroll och
              ett fungerande system så att man har kontroll över vad som händer
              i myndigheten.
            </seg>
            <seg n="48cdcfb7">
              Vi har totalt sett, i internationell jämförelse, varit befriade
              från korruptionsstämpeln, och det är vi fortfarande. Därför finns
              det ännu större anledning att vara vaksam på de förändringar som
              sker i samhället med influenser utifrån och på vad som händer
              framåt. Vi måste hela tiden se till att behålla den goda stämpeln
              att vi har en väldigt låg korruption i Sverige och i den svenska
              statsförvaltningen. Det är viktigt att slå vakt om det.
            </seg>
            <seg n="a9768b72">
              Jag har inte valt att gå in på Riksrevisionens rapport och kritisera
              den offentligt på något sätt. Man ska ta fasta på vad som står
              i den. Men den är resonerande i tunnaste laget. Man för ett resonemang
              om att man förr kunde sova med dörren olåst och att man inte kan
              göra det längre. Ett sådant resonemang spiller sedan över i att
              det då förmodligen också är risk för att det kan förekomma korruption
              i den statliga verksamheten. Vi har ett annat samhällsklimat.
            </seg>
            <seg n="e1a636b5">
              Riksrevisionsrapporten har ju inte kunnat peka på att korruption
              förekommer i någon större utsträckning, men man pekar på risken
              för att det kan vara så. Jag vill inte på något sätt säga emot
              Riksrevisionen. Det kommer nya influenser. Det kommer också via
              lobbying nya förhållningssätt när det gäller hur man umgås. Det
              kan naturligtvis leda till att en statstjänsteman eller en tjänsteman
              i en kommun kan gå över gränsen för vad som kan anses vara rimligt.
            </seg>
            <seg n="9e7e73da">
              Parallellt med detta kommer en departementsskrivelse som kommer
              att delas i sommar. Den handlar om att stärka verksförordningen
              och tydliggöra ansvaret och se till att det finns en beredskap
              för att förebyggande hantera korruption i en myndighet. Den delas
              under sommaren. Den är nu ute på remiss. Det är meningen att den
              nya verksförordningen ska gälla från den 1 januari 2007. Den kommer
              på så sätt att utgöra en stärkt reglering för samtliga myndigheter.
              Man tydliggör ännu mer ansvaret för att jobba med att korruption
              inte förekommer i myndigheten, kommunen eller annan verksamhet.
              I det här fallet är det naturligtvis staten.
            </seg>
          </u>
          <note type="speaker" n="7f0bfbbb">
            Anf. 187 HENRIK VON SYDOW (m):
          </note>
          <u who="Q5716610" xml:id="i-ce5aa0f986fa724c-4" n="98dfb43b">
            <seg n="44d5a5d1">
              Fru talman! Låt mig börja med den fråga som jag inte fick något
              svar på, nämligen frågan om beredskapen och kunskapen hos statsråden
              i regeringen om hur man ska bekämpa korruption och minska riskerna
              för korruption. Jag vill återkomma till det eftersom jag tror
              att det politiska ledarskapet är viktigt. Vi ser på flera sätt
              en ny form av korruption växa fram som riktar sig till centralt
              placerade statstjänstemän som ibland jobbar nära politiker och
              som kommer i en situation där de utlovas mycket välbetalda arbeten
              i företag som har en gränsyta mot det politiska fält som departementet
              eller de olika statstjänstemännen arbetar med.
            </seg>
            <seg n="edd7f678">
              Det är svårt att se detta, men det är ett fenomen som uppmärksammas
              i Washington och i Bryssel. Jag tror inte att det finns här i
              Helsingfors, men vi ska nog vara medvetna om riskerna just därför
              att aningslösheten kan innebära en risk. Just därför är det viktigt
              att de enskilda statsråden också har kunskaper om korruptionens
              nya former.
            </seg>
            <seg n="47c9cfe8">
              Det är sant att vi ligger bra till i internationella jämförelser
              om korruption. Samtidigt är det uppenbart så att vi har haft problem
              med korruption i Sverige. Ingen är befriad från detta. Man behöver
              bara erinra sig mutskandalen i Systembolaget, Migrationsverkets
              försäljning av medborgarskap och utauktionerandet av folkbokföringsadresser
              i skattemyndighetens regi. Så vi är inte på något sätt förskonade
              från detta i det här landet. Det är statsrådet förstås medveten
              om, och han refererar också till det. Jag vill bara påpeka detta
              i sammanhanget.
            </seg>
            <seg n="0bd1ddc9">
              Statsrådet gör ett par kommentarer om Riksrevisionens rapport.
              Rapporten syftar inte till att så att säga utreda förekomsten
              av korruption utan mer att man ska se på vilket institutionellt
              skydd som finns. Jag kan ibland bli förvånad över att regeringen
              inte har tagit initiativ till utredningar som syftar till att
              kartlägga graden av korruption i statsförvaltningen och i det
              offentliga Sverige. Om beredskapen ska vara på den nivå som Sven-Erik
              Österberg syftar till, talar om och har vällovliga ambitioner
              om, så tycker jag att det finns frågor som man kan ställa. Varför
              har detta inte gjorts, och vore inte det något att ta initiativ
              till?
            </seg>
            <seg n="171e11bd">
              Vi kan göra dessa internationella utblickar och ser då att vi
              onekligen ligger bra till.
            </seg>
            <seg n="aa496a92">
              FN har tagit fram en konvention mot korruption. Statsrådet känner
              säkert till den. 137 stater har anslutit sig till denna konvention
              som syftar till att man ska få ett brett internationellt arbete
              mot korruption. Min fråga är varför Sverige inte har anslutit
              sig till den, och hur ser processen ut? När tror statsrådet att
              en proposition med förslag om att vi ska ansluta oss till konventionen
              kan läggas på riksdagens bord?
            </seg>
          </u>
          <note type="speaker" n="f0f08af2">
            Anf. 188 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-cd8f18deee776eed-70" n="b5c5504a">
            <seg n="b0a55dcd">
              Fru talman! När det gäller medvetenheten i regeringen om detta,
              så är det någonting som vi har diskuterat från gång till annan.
              I samband med några av de händelser som Henrik von Sydow pekade
              på har vi också fört en diskussion om korruptionen och vad som
              händer och om hur vi ska arbeta för att förebygga korruption.
              Det förs alltså en sådan diskussion.
            </seg>
            <seg n="aa6486ec">
              Jag vet att ledamöterna i regeringen också för sin egen del är
              väldigt noga med att se var gränserna går. Och en vanlig rutin
              i regeringen är att man återkommande har diskussioner med rättscheferna
              om just detta.
            </seg>
            <seg n="d513ac0b">
              Sedan kan nog risken för detta öka, som det pekas på här, i och
              med internationella influenser, verksamheter och så vidare där
              olika umgängessätt och lobbyism förekommer. Vi ser det på andra
              håll, och successivt flyttar det också närmare oss, vilket gör
              att beredskapen naturligtvis bör öka. Och naturligtvis gäller
              det även Regeringskansliets tjänstemän som kan ligga i farozonen
              i fråga om detta.
            </seg>
            <seg n="a766d99e">
              Sedan är sådant som ligger i gränslandet väldigt problematiskt
              just nu. Det finns några prövningar och åtal som gäller just personer
              verksamma i staten. Trots att jag inte är jurist brukar jag säga
              att när det gäller andra rättsfall brukar jag ändå ha något slags
              hum om vad domstolen ska komma fram till. Men när det gäller dessa
              fall är det nästan omöjligt att veta det i förväg. I något fall
              där jag har varit ganska säker på att en person kommer att bli
              fälld, och det kan handla om privat eller offentlig verksamhet,
              så har den personen blivit friad. I andra fall, när jag inte har
              trott att en person ska bli fälld, har den personen blivit fälld.
              Jag vet inte om det beror på att jag är okunnig när det gäller
              att bedöma detta eller om det beror på att det är ganska nytt
              att pröva sådana fall och att det är svårt att se vart processen
              ska leda. Detta leder naturligtvis till att det blir något slags
              osäkerhet om var gränserna går och vart detta drar i väg.
            </seg>
            <seg n="48c2ce88">
              Det är bra med en sådan här debatt. Men samtidigt blir jag ibland
              lite rädd för att offentliga företrädare, även riksdagsledamöter,
              inte ska våga umgås på ett normalt sätt. Jag har stött på att
              en del är rädda för att göra vissa saker. Det är baksidan av detta
              som jag tycker att det finns anledning att diskutera. Ett öppet
              samhälle, ett öppet klimat och ett öppet förhållningssätt människor
              emellan där man kan umgås och där det kanske förekommer att det
              bjuds på mat måste vara rimligt. Jag har sett spridningar av detta
              som jag tycker kan vara bekymmersamma i sig. Då är det inte korruption
              av det grova slaget som vi talar om här.
            </seg>
            <seg n="b152c39d">
              Men vi kan se, och jag tror att Henrik von Sydow håller med mig
              om det, att denna debatt har blivit ganska bred när det gäller
              var gränserna går, och många blir rädda och drar sig undan, vilket
              kanske inte är bra för samhällsklimatet och det öppna umgänge
              som vi har haft mellan offentlig och privat verksamhet och som
              jag tycker har gagnat det svenska samhället om man ser det över
              tiden. Därmed inte sagt att jag är någon vän av det. Det får inte
              misstolkas på det sättet. Men jag tycker ändå att detta kan sägas
              i detta sammanhang.
            </seg>
            <seg n="e7989948">
              Jag ska återvända till rapporten från Riksrevisionen. Hur kan
              man efteråt veta att det som har upptäckts av en slump är korruption?
              Det är en fråga som jag ställde mig när jag läste rapporten. Hur
              kan man göra den bedömningen?
            </seg>
            <seg n="c047b001">
              Jag tycker att detta är lite grann av ett tyckande. Man ska ju
              inte tro att det inte förekommer några felaktigheter i en stor
              statlig förvaltning där tusentals människor som är olika finns.
              Där finns både sådana som har många plus och sådana som har färre
              plus. Jag tycker ändå att det är ett hälsotecken att detta upptäcks
              och att det blir polisanmälningar, reds ut och statueras exempel.
              Det är också en viktig del i processen. Jag skulle vara mer oroad
              om man aldrig skulle upptäcka någonting. Att tro att det inte
              skulle förekomma något sådant är en väldigt naiv inställning.
              Jag ser ändå detta som ett led i att frågan drivs framåt på ett
              positivt sätt och att medvetenheten ökar om de problem som ändå
              finns.
            </seg>
          </u>
          <note type="speaker" n="13acb2a1">
            Anf. 189 HENRIK VON SYDOW (m):
          </note>
          <u who="Q5716610" xml:id="i-ce5aa0f986fa724c-5" n="98dfb43b">
            <seg n="a693b4e6">
              Fru talman! Det gläder mig att höra att regeringen diskuterar
              frågorna om risker med korruption och gärna då med utgångspunkt
              i rapporten från Riksrevisionen.
            </seg>
            <seg n="34c72991">
              Återigen: Man kan ha invändningar mot formuleringar och meningar
              i rapporten, men det som stryks under i den är just riskerna med
              aningslösheten, riskerna med att inte ta problemen på allvar.
              Det är väl den stora lärdomen som i varje fall jag fick med mig
              från Riksrevisionens rapport, och jag tycker att det är utmärkt
              om detta också har satt spår i regeringens diskussioner om riskerna
              med detta.
            </seg>
            <seg n="d716903d">
              Jag vill stryka under att jag tror att det är en viktig uppgift
              för det politiska ledarskapet och för de ledande tjänstemännen
              att skydda staten mot korruption. Detta är centralt i rättsstaten.
              Det är en demokratiuppgift. Man kan verkligen stryka under detta,
              även i tider när vi har internationaliseringen. Vi har den uppgiften
              inom statliga verksamheter och på hemmaplan med ett samhälle som
              består av så många människor med olika värderingar och olika livsstilar.
              Att de behandlas lika av staten är helt centralt för att upprätthålla
              förtroendet. Detta är någonting mycket skört. Det är någonting
              som man får vara väldigt varsam med. Och jag tror att det förtroende
              som måste vinnas varje dag snabbt kan raseras. En liten tuva kan
              stjälpa ett stort lass, som det heter.
            </seg>
            <seg n="ac3e2818">
              Jag tycker att skandalen i Systembolaget bör leda till ordentlig
              eftertanke om hur det står till.
            </seg>
            <seg n="a365727e">
              Den sista frågan som jag inte fick svar på gällde FN:s konvention
              mot korruption. Hur ser det ut? Det är 137 stater som har anslutit
              sig till den. Varför har inte Sverige gjort det? När kommer ett
              förslag på riksdagens bord om detta?
            </seg>
          </u>
          <note type="speaker" n="8cb9791e">
            Anf. 190 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-cd8f18deee776eed-71" n="b5c5504a">
            <seg n="3ad5940f">
              Fru talman! När det gäller den sista frågan kan jag inte säga
              exakt när det kommer, för den lagstiftningen hanteras av Justitiedepartementet
              och handläggs där. Jag kan därför inte svara på den frågan just
              nu och ger mig inte in i några spekulationer kring den. Men det
              är klart att den kommer att beaktas från svensk synpunkt också.
            </seg>
            <seg n="2e455a31">
              Utan att veta någonting direkt djupare om den här konventionen
              och hur den är applicerad på svensk lagstiftning vet vi att det
              bara när det gäller att införliva finns en rad teknikaliteter.
              Men den handläggs av Justitiedepartementet, och jag får väl återkomma
              med den saken när den kan komma fram. Jag kan inte säga mer om
              detta just nu.
            </seg>
            <seg n="1eccc69d">
              Annars konstaterar jag att Henrik von Sydow och jag är överens
              om att det politiska ledarskapet har en väldigt stor betydelse.
              Det handlar om hur man statuerar exempel, hur man tar tag i de
              problem som finns, hur man också trycker på vikten av det här.
              Vi har inga som helst skilda åsikter i just den delen.
            </seg>
            <seg n="c7fce4e9">
              Det är naturligtvis viktigt att korruption bekämpas var den än
              förekommer. Det har skett en del uppseendeväckande saker i det
              privata näringslivet, kanske inte minst i försäkringsbranschen,
              i ett visst bolag, och så vidare. Det har just varit domstolsförhandlingar
              om det. Det är klart att sådant här också skadar förtroendet,
              som spiller över. Kan de? Var går gränserna för oss? Hur tänker
              människor i andra verksamheter? Det är väldigt viktigt att se
              till att hela rättssystemet fungerar här och att det också statueras
              exempel på var samhället tycker att gränserna går, när man går
              över det som lagstiftningen föreskriver. Det är väldigt viktigt.
              Och det stärker, så att säga, helheten i det här.
            </seg>
            <seg n="225d76eb">
              Jag tycker att rapporten från Riksrevisionen kom väldigt lägligt
              därför att den har ett väldigt bra syfte. Man kan naturligtvis
              titta på den och ta fasta på vad som kan göras bättre. Det är
              ju därför vi har Riksrevisionen. Men den läses också med intresse
              av myndighetschefer och anställda ute i myndigheterna. Det är
              en väckarklocka. Jag tror att man på många sätt, genom rapporten,
              också ser över sina hus. Jag tror nämligen inte att någon myndighetsledning
              vill att det ska upptäckas att man har korruption i sin myndighet.
              Det är naturligtvis väldigt negativt. Jag tror att rapporten har
              varit väldigt positiv och bra på så sätt.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="b5c87aaa">
            24 § Svar på interpellation 2005/06:433 om insyn och öppenhet
            i utnämningspolitiken
          </note>
          <note type="speaker" n="1ba01a44">
            Anf. 191 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-cd8f18deee776eed-72" n="b5c5504a">
            <seg n="c3d6ea08">
              Fru talman! Tobias Krantz har frågat mig vilka åtgärder jag avser
              att vidta i syfte att göra kravprofilerna offentliga, från vilken
              tidpunkt dessa förändringar i så fall ska gälla och slutligen
              vilka åtgärder jag vidtagit alternativt avser att vidta i syfte
              att i övrigt öka öppenheten och insynen i utnämningspolitiken.
            </seg>
            <seg n="d521ccc7">
              Låt mig inledningsvis, än en gång, bestämt ta avstånd från påståendet
              att det sätt på vilket regeringen bedriver utnämningspolitiken
              skulle stå i strid med bestämmelserna i regeringsformens 11 kap.
              9 §. De krav på förtjänst och skicklighet som där stadgas är självklart
              de helt avgörande för på vilka meriter myndighetscheferna anställs.
            </seg>
            <seg n="80da6359">
              De riktlinjer som regeringen arbetar efter när det handlar om
              rekrytering av myndighetschefer är tillgängliga för var och en
              i regeringens chefspolicy. En utförlig redovisning av policyn
              finns i propositionen Statlig förvaltning i medborgarnas tjänst
              (prop. 1997/98:136), som en enig riksdag ställde sig bakom.
            </seg>
            <seg n="08bd6208">
              Frågan om utnämningspolitiken är komplex med ett antal bottnar.
              Regeringen beslutade i juli 2004 om direktiven (dir. 2004:96)
              till en parlamentarisk utredning med representanter från samtliga
              riksdagspartier med uppdrag att se över den svenska regeringsformen.
              Grundlagsutredningen har att redovisa sina ställningstaganden
              senast den 31 december 2008.
            </seg>
            <seg n="066c6c88">
              Min bestämda uppfattning är att det saknas skäl till att regeringen
              skulle föregripa det arbete som bedrivs där.
            </seg>
            <seg n="5776b664">
              Finns det då anledning att i övrigt ändra på något avgörande
              i den nuvarande beredningsordningen avseende tillsättningar av
              myndighetschefer? Jag vill för min del inte utesluta att det finns
              möjligheter att utveckla och ytterligare förfina det sätt på vilket
              arbetet bedrivs i dag. Jag är helt på det klara med vikten av
              att noga pröva det befintliga sättet att arbeta och att alltid
              ha vilja och beredskap för att ifrågasätta och ibland göra saker
              på ett nytt sätt.
            </seg>
            <seg n="a8b2b0f8">
              Kravprofiler är handlingar som vi tar fram för att bereda utnämningsärenden
              inom Regeringskansliet. Oftast sammanfattar dessa handlingar bara
              uppgifter som finns i andra handlingar och som är offentliga och
              allmänt kända. De utgör då sådana beredningspapper som enligt
              gällande bestämmelser i tryckfrihetsförordningen, förvaltningslagen
              och arkivlagen inte sparas sedan de har spelat ut sin roll som
              hjälpmedel vid beredningen.
            </seg>
            <seg n="3d185ece">
              Någon gång händer det att en kravprofil tillför ärendet sakuppgifter.
              Handlingen blir då en allmän handling som sparas och hålls tillgänglig
              för press och allmänhet, också det i enlighet med gällande bestämmelser.
            </seg>
            <seg n="49f6c5a9">
              Mot den bakgrund som jag här har redovisat finner jag det märkligt
              att Tobias Krantz fokuserar så hårt på dessa handlingar. För att
              lugna honom och kanske också andra som har överdrivna föreställningar
              om vad handlingarna innehåller kan jag berätta att det sedan en
              tid pågår ett arbete i Regeringskansliet i syfte att ytterligare
              utveckla rutinerna vid chefsrekryteringar. Det arbetet avslutas
              i början av hösten, och jag vill inte hålla för uteslutet att
              arbetet bland annat kommer att resultera i att rutinerna utvecklas
              så att kravprofiler regelmässigt sparas i akten.
            </seg>
          </u>
          <note type="speaker" n="979ed093">
            Anf. 192 TOBIAS KRANTZ (fp):
          </note>
          <u who="Q952026" xml:id="i-fdca292ac4a45b78-2" n="f235e876">
            <seg n="b136daa6">
              Fru talman! Under de senaste åren har det kommit rapport efter
              rapport som alla visar på samma tendens och samma tecken. Överallt
              ser det likadant ut, bland myndighetschefer, bland ledamöterna
              i statliga bolagsstyrelser, bland ledamöterna i universitetsstyrelser,
              bland ledarna för de statliga utredarna. Överallt är det en tydlig
              dominans av socialdemokrater.
            </seg>
            <seg n="6338c8cb">
              Det handlar framför allt om de myndigheter som är de riktigt
              tunga myndigheterna i den svenska statsförvaltningen. Det handlar
              till exempel om Försäkringskassan. Det handlar om Arbetsmarknadsverket
              och Ams. Flera av de här myndigheterna har i praktiken under de
              senaste åren förvandlats till rena socialdemokratiska reservat
              i förvaltningen. Man kan titta på Ams historia. Den myndigheten
              har aldrig under sin 50-åriga existens haft någon annan än en
              socialdemokrat som chef.
            </seg>
            <seg n="262f039d">
              Den senaste utnämningen som har väckt mycket stark kritik och
              som också har väckt stark intern kritik i Regeringskansliet, har
              vi kunnat utläsa av medieuppgifter, är den utnämning som regeringen
              gjorde av förre statssekreteraren Claes Ljungh till chef för Kammarkollegiet.
              Den utnämningen fick mycket kritik av flera olika skäl. Bland
              annat uppges det att Claes Ljungh är nära vän till Göran Persson.
              Den som tidigare var chef på Kammarkollegiet fick sluta sin tjänst
              i förtid. Flera invändningar har riktats mot Claes Ljunghs ledaregenskaper.
              Denna fråga är nu anmäld för fortsatt granskning av riksdagens
              konstitutionsutskott.
            </seg>
            <seg n="8024bd62">
              Regeringsformen är mycket tydlig på vilka regler som ska gälla
              för utnämningspolitiken. Det är enbart sakliga grunder, såsom
              förtjänst och skicklighet, som ska spela någon roll när regeringen
              fattar beslut om utnämningar i statsförvaltningen. Jag noterar
              möjligtvis en oavsiktlig glidning i statsrådets svar. Statsrådet
              säger att kraven på förtjänst och skicklighet självklart ska vara
              helt avgörande för på vilka meriter myndighetscheferna ska utses.
              Men jag vill ändå poängtera att det enbart och endast är sakliga
              grunder, såsom förtjänst och skicklighet, som ska fälla avgörandet,
              ingenting annat.
            </seg>
            <seg n="ec32dd46">
              Om vi ser hur regeringsformen ser ut, hur bestämmelserna ser
              ut, är den intressanta frågan: Är det i stort sett enbart socialdemokrater
              som är kompetenta att leda statliga myndigheter, att leda utredningar,
              att sitta som ledamöter i universitetsstyrelser, att sitta som
              ledamöter i bolagsstyrelser? Det är nog väldigt få som tror det.
              Jag tror att Sven-Erik Österberg i grunden tillhör dem som inte
              tror att det i stort sett bara är socialdemokrater som är kompetenta
              att ha de här ansvarsfulla uppgifterna. Min slutsats av detta
              är att regeringen och statsrådet Österberg, som ytterst har ansvar
              för förvaltningspolitiken, i praktiken har åsidosatt regeringsformens
              bestämmelser.
            </seg>
            <seg n="6b203418">
              Med anledning av den interpellationsdebatt som tidigare ägde
              rum vill jag säga att det faktiskt också är rätt så pinsamt, menar
              jag, att mycket talar för att regeringens utnämningspolitik förmodligen
              också strider mot den konvention mot korruption som FN har antagit.
            </seg>
            <seg n="453707e3">
              Förmodligen är det så det får statsrådet svara på att ett skäl
              till att regeringen nu verkligen funderar på om man kan tillträda
              den är att det där stadgas att det ska vara öppenhet och insyn
              i utnämningsförfarandet. Det kan Sverige inte leva upp till.
            </seg>
            <seg n="f7194877">
              Jag har två tydliga, konkreta frågor till Österberg som jag inte
              tycker att jag har fått svar på i min interpellation.
            </seg>
            <seg n="99f5ed9d">
              Jag skulle för det första vilja att statsrådet Österberg tydligt
              och klart talade om ifall det som statsminister Göran Persson
              sade i KU-utfrågningarna om att kravprofilerna skulle bli offentliga
              bara var ett hugskott. När kommer dessa kravprofiler att bli offentliga?
            </seg>
            <seg n="13c8eae2">
              För det andra: Kan inte statsrådet uttrycka en uppfattning om
              vad regeringen har för syn på utnämningspolitikens framtid och
              inte bara hänvisa till Grundlagsutredningens beredning?
            </seg>
          </u>
          <note type="speaker" n="7e270a5c">
            Anf. 193 HENRIK VON SYDOW (m):
          </note>
          <u who="Q5716610" xml:id="i-ce5aa0f986fa724c-6" n="98dfb43b">
            <seg n="1e72e74a">
              Fru talman! Jag har först en kommentar till det som nämndes sist
              Grundlagsutredningens arbete. Det nämndes också först av statsrådet.
              Det ska ju vara klart till den sista december 2008. Det är alltså
              ett arbete som pågår nu men som ska leverera sitt förslag till
              dess. Utnämningspolitiken pågår varje torsdag när regeringen sammanträder.
              Det är inte så att utnämningspolitiken tar paus för att Grundlagsutredningen
              arbetar. Det är dessutom mycket av det här fältet som inte berör
              förändringar i regeringsformen utan som ligger inom ett annat
              mandat och en annan möjlighet att förändra.
            </seg>
            <seg n="8004e637">
              Det jag egentligen ville prata om är att jag deltog i ett seminarium
              den 17 mars som arrangerades av den internationella organisationen
              Transparency International här i Helsingfors. Det handlade om
              den svenska utnämningspolitiken.
            </seg>
            <seg n="ad96c121">
              Man gjorde ett uttalande från organisationen vid seminariet.
              Man sade så här: Det slutna svenska systemet för tillsättningar
              av höga chefer inom förvaltning och rättsväsende kan alltför lätt
              utnyttjas för att främja särintressen och rymmer därigenom risker
              för korruption. Detta varnar Transparency International för, som
              regeringen refererar till i alla andra sammanhang när man pratar
              om korruption runtom i världen. Organisationen borde alltså ha
              en hög trovärdighet också för regeringen, tycker jag.
            </seg>
            <seg n="d93cd1b2">
              Vid seminariet deltog också Anna Ekström, tidigare socialdemokratisk
              statssekreterare och ordförande i Saco. Hon kom med konstaterandet
              att den chefspolicy som finns för rekrytering är bra och att det
              även finns förordningar som kan säkra en bra rekrytering. Problemet
              är att varken lagar eller policy följs i tillräcklig grad. Det
              är vad den förra statssekreteraren uttalar.
            </seg>
            <seg n="2ab38c81">
              Jag slås också av hennes uttalande och hennes påpekande när vi
              diskuterar frågorna om statssekreterare Claes Ljungh, som nu har
              blivit utnämnd till chef för Kammarkollegiet. Det är möjligt att
              Claes Ljungh är den bäst lämpade, som lever upp till förtjänst
              och skicklighet. Men hur ska vi veta det? Det är i praktiken omöjligt
              att kontrollera detta i efterhand. Det var också detta som Anna
              Ekström pekade på. Hur ska vi kunna veta att den som fick en statlig
              tjänst också var den bäst lämpade?
            </seg>
            <seg n="797845f9">
              Det här är en kritik som är rätt bred. På seminariet redogjorde
              också en företrädare för fackförbundet ST, statstjänstemännen,
              att regeringens hemlighetsmakeri sänker förtroendet för svenska
              myndigheter. Man pekade på en stor Temoundersökning som visar
              att mer än 70 % av svenskarna vill att tillsättningen av generaldirektörer
              och andra statliga chefer ska ske i öppen konkurrens. Man menar
              att över 60 % tror att förtroendet för myndigheterna skulle öka
              med öppna tillsättningar.
            </seg>
            <seg n="7ab81639">
              Det här är en mycket bred folklig opinion mot den utnämningspolitik
              och mot den oreglerade utnämningsmakt som regeringen sitter på.
              Jag tycker att statsråd som har till ansvar att se till att det
              finns ett stort förtroende för svenska myndigheter och som ska
              se till att det finns ett stort förtroende för vår rättsstat borde
              ta detta på allvar.
            </seg>
            <seg n="c145277c">
              När vi nu pratar om utnämningspolitiken har Tobias Krantz berört
              viktiga reformer som man på kort sikt kan göra för att öka förtroendet.
              Men vore inte detta ett steg för att just värna det viktiga band
              som ligger i förtroendet mellan medborgarna och staten? Det skulle
              öka öppenheten och därmed minska riskerna för och misstankarna
              om missbruk.
            </seg>
          </u>
          <note type="speaker" n="6bae61e9">
            Anf. 194 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-cd8f18deee776eed-73" n="b5c5504a">
            <seg n="9a2f518d">
              Fru talman! Jag tycker att både Krantz och von Sydow gör allt
              vad de kan för att skapa ett problem som egentligen inte finns.
              Det är ungefär vad jag har sagt om den här debatten tidigare,
              och jag säger det igen.
            </seg>
            <seg n="b3a96b4c">
              Jag skulle vilja peka på en jämförelse med andra länder. Man
              kan då se att den svenska utnämningspolitiken fungerar väldigt
              väl på så sätt att vi har fristående myndigheter. Ett viktigt
              led när det gäller fristående myndigheter är att regeringen, oavsett
              vilken den är och vilken färg den har, som ett viktigt styrelement
              kan utse dess chefer och veta att de verkställer en riksdagsmajoritets
              politik. Det är ju så påtagligt från myndigheternas sida att de
              lever upp till det sätt som riksdagen och även regeringen har
              beslutat om, om det skulle vara sådana frågor. Det är ganska viktigt
              i det här fallet.
            </seg>
            <seg n="7ca2f149">
              Vår bedömning är att det absolut inte krockar med de korruptionsregler
              som det hänvisas till här. Våra jurister har tittat på det. Jag
              känner mig ganska trygg med den här utnämningspolitiken. Jag tycker
              det när jag ser resultatet av hur våra myndigheter, vår myndighetsstruktur
              och hela den offentliga förvaltningen faktiskt fungerar i jämförelse
              med omvärlden.
            </seg>
            <seg n="d0a6cda7">
              Vi diskuterade till exempel tidigare att vi har en väldigt låg
              grad av korruption, fast vi naturligtvis ska vara vaksamma inför
              framtiden. Det är inte så att man på något sätt skulle ha större
              förtroende för statsförvaltningen i de länder som har andra former
              av utnämningar. Det är ren lögn att påstå det.
            </seg>
            <seg n="31476b03">
              Det hänvisas till undersökningar här. Man kan säga att man får
              svar som man frågar. Man kan gå ut och fråga: Är du för mer öppenhet?
              Då tror jag att svenska folket till 98 % svarar ja. Det kanske
              finns någon procent som tycker att samhället ska vara mer slutet.
              Det är naturligtvis att göra frågan alldeles för enkel i det här
              fallet. Man skulle kunna ställa den här frågan till svenska folket:
              Tycker du att det är rätt att det är statsministern som utser
              regeringen och statsråden? Vore det inte bättre om man hade något
              vidare sätt att göra det på? Då skulle folket alldeles säkert
              svara ja också på det. Man får vara försiktig när man hanterar
              sådana här frågor utifrån hur vår struktur ser ut och med tanke
              på den historik som finns bakom hur den svenska samhällsapparaten
              fungerar.
            </seg>
            <seg n="324e68c8">
              Detta att det skulle vara en starkt övervägande del med politisk
              bakgrund när regeringen utnämner chefer är ren lögn. Fyra femtedelar
              av dem som är chefer har en annan bakgrund. En femtedel har en
              politisk bakgrund. KU beställde en rapport för inte så länge sedan
              där man tog ett spann över en tid och tittade på hur det såg ut.
              Av dem som var politiskt tillsatta kunde man kanske härleda någonstans
              mellan 50 och 60 % till en socialdemokratisk bakgrund.
            </seg>
            <seg n="21077818">
              Vid något tillfälle tittade vi lite grann på hur det såg ut under
              den borgerliga regeringsperioden 19911994. Jag kan inte säga att
              det var någon bättre balans på något sätt under den perioden.
              Det är ganska naturligt, skulle jag vilja säga.
            </seg>
            <seg n="57c4b23a">
              Man hänvisar till Claes Ljungh. Vad Krantz tittar på och för
              vidare i den här debatten är kvällstidningsskvaller. Det gäller
              på vilket sätt Ljungh har en relation till statsministern. Jag
              känner inte Claes Ljungh personligen. Jag har ingen aning om hans
              privatliv och vem han umgås med när han är ledig. Däremot vet
              jag att han har varit en skicklig statssekreterare som har jobbat
              i åtta år i Finansdepartementet under en hård regeringsperiod.
              Han har skött sina uppgifter på ett alldeles förträffligt sätt.
              Det finns ingenting att klaga på hos honom som statssekreterare.
              Det vore konstigt om inte han skulle användas i den svenska statsapparaten,
              likväl som andra statssekreterare från och till också används
              där.
            </seg>
            <seg n="27f20496">
              Det var precis så som också den borgerliga regeringen gjorde
              19911994 när man utsåg chefer. Det här är att kacka i eget bo,
              som man brukar säga. Precis det förhållningssättet skulle man
              ha också om det skulle bli ett regeringsskifte och någon annan
              regering skulle sitta vid makten. Jag tror att det är viktigt
              att peka just på det.
            </seg>
            <seg n="bb1ffad1">
              Tobias Krantz ställde en sista fråga till mig. Jag har ingen
              annan åsikt än Göran Persson. Han sade att han skulle kunna tänka
              sig att offentliggöra det här, men det skulle vara av ganska litet
              intresse. Det innehåller inga uppseendeväckande delar. Vi bereder
              detta och tittar på det. Som jag sade i mitt svar återkommer vi
              under tidig höst med frågan efter det att vi har sett över det,
              om det nu är så att fler delar ska kunna offentliggöras redan
              under det här året.
            </seg>
          </u>
          <note type="speaker" n="50654daa">
            Anf. 195 TOBIAS KRANTZ (fp):
          </note>
          <u who="Q952026" xml:id="i-fdca292ac4a45b78-3" n="f235e876">
            <seg n="48d3bdaa">
              Fru talman! Låt oss klara ut några saker, statsrådet! För det
              första kan knappast Dagens Nyheter betraktas som en kvällstidning.
              Det är en respekterad morgontidning. Det är från den tidningen
              som jag har hämtat dessa uppgifter. De har en artikel där de beskriver,
              med initierade källor, hur den här utnämningen gick till. Nu får
              vi se vad den här granskningen leder fram till, men där fanns
              de uppgifter som jag har redogjort för.
            </seg>
            <seg n="014e7f33">
              För det andra kan man fundera över hur Sveriges utnämningspolitik
              ser ut i en internationell jämförelse. Tittar man på vilka utnämningspolitiska
              system som de europeiska länderna har, är det några saker som
              blir väldigt tydliga.
            </seg>
            <seg n="a5eab005">
              Låt oss tänka oss att det finns tre faktorer som vi kan sätta
              som märke på utnämningspolitiken. Det är hur stor kretsen är som
              ägnar sig åt utnämningarna, hur stor öppenheten är i utnämningspolitiken
              och om det krävs några formella, fasta meriter för att få en tjänst.
              Då kan man säga att de allra flesta länder, jag skulle vilja säga
              alla länder, i Europa uppfyller något av de här tre kraven. Det
              är antingen en rätt så stor krets som genomför de här utnämningarna,
              stor öppenhet i utnämningspolitiken eller också finns formella
              meriter för de utnämningar som ska genomföras.
            </seg>
            <seg n="900a47b3">
              Problemet med Sverige är att vi inte uppfyller något av de här
              kraven. Det är en liten krets som utnämner. Ibland sägs det att
              det enbart är statsministern själv som genomför utnämningarna,
              det är en extremt stor slutenhet i utnämningspolitiken och det
              ställs inga formella krav på de chefer som ska vara de högsta
              cheferna i staten. Det är inte att undra på att det föds misstankar
              om vänskapskorruption, om svågerpolitik och om kompisutnämningar.
              Sven-Erik Österberg talar om att vi ska värna den svenska förvaltningsmodellen.
              Ja, precis, men det är ju regeringens utnämningspolitik i dag
              som undergräver förtroendet för den svenska förvaltningsmodellen.
            </seg>
            <seg n="82c84acd">
              Sven-Erik Österberg talar om att en majoritet av dem som är chefer
              för de statliga verken inte är politiker. Det är självklart. Ingen
              har påstått någonting annat. Men av dem som har en politisk bakgrund
              har en förkrossande majoritet en partipolitisk bakgrund inom socialdemokratin.
              Och titta på de riktigt stora, tunga statliga myndigheterna! Där
              är det nästan enbart socialdemokrater som är chefer. På de tunga
              områdena inom det som vi kan kalla välfärdspolitiken finns det
              enbart socialdemokrater. Titta på Försäkringskassan! Titta på
              Arbetsmarknadsverket, Ams! Det är socialdemokrater så långt ögat
              når.
            </seg>
            <seg n="f80064dd">
              Sven-Erik Österberg för ett resonemang här om kravprofiler och
              säger att kravprofiler inte tillför någonting i ärendet, så visst
              kan man släppa loss dem. Men varför har ni då inte gjort det under
              alla dessa år när riksdagen vid åtskilliga tillfällen har krävt
              att kravprofilerna ska släppas fria så att allmänheten och medierna
              kan granska om de krav som regeringen satte upp innan en rekrytering
              påbörjades också uppfylldes med den utnämning som gjordes? Varför
              har ni inte gjort detta under denna tid, om det så är oviktigt
              och så ointressant i processen?
            </seg>
            <seg n="04654a68">
              Sedan är det också i och för sig ett oroväckande besked från
              statsrådet att de kravprofiler som tas fram uppenbarligen inte
              spelar någon roll, bara är nonsens och att det bara står några
              allmänna, till intet förpliktande formuleringar som ingen behöver
              leva upp till. Det är också ett väldigt oroväckande besked från
              statsrådet. Inför riksdagens konstitutionsutskott försöker regeringen
              försvara sin utnämningspolitik och säger: Ja, men vi tar fram
              kravprofiler. Titta vilka fina kravprofiler vi har tagit fram!
              Titta hur seriöst vi jobbar med chefsutnämningarna!
            </seg>
            <seg n="3e480ebc">
              Sedan säger statsrådet här i interpellationsdebatter och statsministern
              inför riksdagens konstitutionsutskott att dessa kravprofiler inte
              är så viktiga. Se till att de här kravprofilerna blir viktiga!
              Se till att man ställer upp tydliga, specificerade krav så att
              vi kan mäta av om regeringen har lyckats med en utnämning eller
              inte! Se till att göra någonting med de här kravprofilerna!
            </seg>
            <seg n="d443b0ff">
              Återigen, Sven-Erik Österberg: När kommer allmänheten att kunna
              ta del av de här mer ordentliga kravprofilerna som jag tycker
              att vi har rätt att kräva för att vi ska kunna se om regeringen
              verkligen följer de stadgar som finns i regeringsformen? När kommer
              den förändringen, Sven-Erik Österberg?
            </seg>
          </u>
          <note type="speaker" n="bd56dff9">
            Anf. 196 HENRIK VON SYDOW (m):
          </note>
          <u who="Q5716610" xml:id="i-ce5aa0f986fa724c-7" n="98dfb43b">
            <seg n="98b16cd2">
              Fru talman! Jag blir aningen bekymrad över att Sven-Erik Österberg
              inte ser den misstro som finns i rätt breda folklager mot hur
              regeringen hanterar sin utnämningsmakt. Så är det. Titta på den
              opinionsundersökning som diskuterar detta och ta den på allvar!
            </seg>
            <seg n="b21d21f0">
              Jag vill också uppmärksamma statsrådet på att den här diskussionen
              finns djupt inne i socialdemokratin. Olle Svenning, socialdemokratisk
              journalist som skriver en bok om statsministern, pekar just på
              hur oerhört centraliserad till statsministern utnämningsmakten
              är. Det är ett läggpussel där man inte drar sig för att lägga
              in inslag av politisk taktik. Det skriver en socialdemokratisk
              debattör och journalist. Debatten lever också hos er.
            </seg>
            <seg n="567da7da">
              Jag vet inte om statsrådet har lyssnat till Kjell-Olof Feldt,
              tidigare finansminister, som kallar regeringens utnämningspolitik
              för att man bygger upp ett nytt adelsmannaskap. Jag tycker att
              det är att gå alldeles för långt, men det är Kjell-Olof Feldts
              formuleringar. Ungefär motsvarande formuleringar finns också hos
              Annika Åhnberg, tidigare statsråd i en socialdemokratisk regering.
            </seg>
            <seg n="5283c554">
              Om man inte ser att den här diskussionen förs och att den har
              en rätt bred gränsyta mot svenska folket är man rätt farligt ute.
              För återigen, precis som i den förra interpellationsdebatten,
              handlar det här om någonting oerhört viktigt, nämligen medborgarnas
              tillit till staten. Staten är någonting annat än ett politiskt
              parti. De här banden måste hanteras varsamt. Det ska inte ens
              finnas en misstanke om att detta utnyttjas i andra syften än att
              tjäna alla medborgare.
            </seg>
            <seg n="de6dfe1c">
              Jag tror inte att det finns en aningslöshet här däremot fanns
              det kanske i den förra debatten. Här blir jag bekymrad över att
              statsrådet inte ser att det är rätt stora värden som står på spel.
            </seg>
          </u>
          <note type="speaker" n="ecbee5c3">
            Anf. 197 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-cd8f18deee776eed-74" n="b5c5504a">
            <seg n="c1dc4e34">
              Fru talman! Om det finns en stor bred opinion har den i så fall
              totalt gått mig förbi. Jag reser i landet två dagar i veckan och
              har möten och träffar folk. Inte en enda har vid något tillfälle
              sagt att man misstror svenska staten eller statsförvaltningen
              på grund av utnämningspolitiken. I riksdagsdebatterna är det en
              handfull riksdagsledamöter, inklusive båda dessa herrar här i
              kammaren, som har ägnat sig åt detta och hela tiden idkar ett
              slags krypskytte mot detta för att misstänkliggöra, försöka leda
              i bevis och på något sätt försöka undergräva den svenska statsförvaltningen.
              Det är detta det handlar om.
            </seg>
            <seg n="f2bd7958">
              Vi har en chefspolicy som vi har varit överens om över partigränserna
              i den här kammaren, och regeringen jobbar utifrån den. Vi har
              Grundlagskommittén som tittar på om det behöver göras några förändringar.
              Jag tycker att den ska få arbeta i lugn och ro. Det här är komplicerade
              frågor.
            </seg>
            <seg n="92d09301">
              Jag har deltagit i en rad olika debatter om utnämningspolitiken.
              Jag blir närmast mörkrädd när jag hör hur enskilda ledamöter från
              diverse partier behandlar denna komplicerade fråga som är så oerhört
              viktig. Det handlar om hur landet styrs och kan verka. Auktoriteten
              hos och tilltron till myndigheterna är oerhört viktiga. Man tycker
              att man ska sprida ut det här ansvaret. Det är alltifrån förslag
              om att verkschefer borde sparkas när mandatperioden går ut så
              att en ny regering kan tillsätta alla chefer en total politisering
              till att det över huvud taget inte skulle få finnas någon med
              politisk bakgrund inom detta, för då kan man tro att man går någon
              annans ärenden.
            </seg>
            <seg n="b524882d">
              Jag tror att det är viktigt att peka på detta. Det finns ingen
              riktigt klar linje. Hela debatten om detta har förenklats. Det
              är därför jag tycker att det är så oerhört viktigt att man inte
              skenar i väg och säger hur det ska vara. Jag har läst alliansens
              förslag här. Jag blir närmast mörkrädd också när jag ser att de
              som kallas statsvetare tycker att utskottsförhör ska hållas när
              det ska bestämmas vem som ska bli myndighetschef. Är det någon
              som tror att en regering i ett sådant läge skulle kunna gå ifrån
              en riksdagsmajoritet när man ska tillsätta en chef? Då skulle
              man omedelbart få en diskussion. Riksdagen ska ju ändå vara kontrollmakten
              över regeringen. Hur ska man kunna vara det om man samtidigt har
              varit med och förordat cheferna i regeringens myndigheter? Detta
              är ju inte genomtänkt. Det är snömos. Låt Grundlagsutredningen
              titta på det här och analysera problematiken ordentligt i botten!
              Därefter kan man ta en nykter debatt om vilka förändringar som
              eventuellt kan behöva göras.
            </seg>
            <seg n="f284c8ad">
              Sedan sägs det att medierna skulle kunna följa upp och se om
              rätt chef har blivit tillsatt. Herregud, vilken debatt det skulle
              kunna bli! Vilken analysförmåga det skulle visa utifrån den journalistik
              som bedrivs på många områden. Vem vet om det är rätt chef som
              har blivit tillsatt? Vet vi det i efterhand?
            </seg>
            <seg n="d37747e5">
              Det är ungefär som att gifta sig. Hur kan man veta att man har
              rätt fru? Det kan ju finnas någon som är bättre ute i förskingringen
              någonstans som man kanske hade haft ett ännu lyckligare liv med.
              Om det fungerar väl så måste man väl ändå slå sig till ro och
              tycka att det är ganska bra och fungerar väl.
            </seg>
            <seg n="b0e5d119">
              Det är precis så som den svenska statsförvaltningen har fungerat.
              Det är ett fåtal chefer som faktiskt inte har klarat sin uppgift.
              Jag kan räkna upp dem, men ska naturligtvis inte göra det. Ni
              vet själva vilka det är som inte har klarat sin uppgift. Men när
              det gäller det tillsättande som görs av de här cheferna visar
              det sig att i princip alla har fullgjort sitt arbete på ett förträffligt
              sätt.
            </seg>
            <seg n="a07ab982">
              Chefspolicyn ligger i botten förtjänst och skicklighet. Ingen
              ska säga till mig att det inte föregås av ett noggrant arbete.
              Jag har varit med och tillsatt några landshövdingar, och jag har
              tillsatt några andra chefer också. Det förs en noggrann diskussion
              om kvalifikation och om personen kommer att klara uppgiften. Kommer
              den personen att passa här? Nej, han eller hon kommer nog inte
              att passa här han eller hon har de här egenskaperna. Den får vänta
              lite grann utifrån den bruttolista som finns. Det är så resonemanget
              förs. Det är ingen Göran Persson som sitter och säger: Nu ska
              vi utse den här personen! Det är ett noggrant arbete som sker
              i hela regeringen. Samtliga ledamöter deltar i diskussionen för
              att få den rätta utnämningen.
            </seg>
          </u>
          <note type="speaker" n="4c504b84">
            Anf. 198 TOBIAS KRANTZ (fp):
          </note>
          <u who="Q952026" xml:id="i-fdca292ac4a45b78-4" n="f235e876">
            <seg n="b31eba7d">
              Fru talman! Statsrådet Sven-Erik Österberg säger att han inte,
              när han är ute och reser i landet, möter kritiska synpunkter på
              den svenska utnämningspolitiken. Jag vet inte riktigt vad det
              beror på, men förmodligen beror det på att Sven-Erik Österberg
              i så fall väljer att slå dövörat till. Det kan också vara så att
              människor faktiskt vet att Sven-Erik Österberg inte är intresserad
              av de synpunkter som förs fram, och därför känns det inte meningsfullt
              att föra fram dem.
            </seg>
            <seg n="c82bb1d8">
              Jag vet att jag och många med mig som har engagerat sig i den
              här typen av frågor som handlar om utnämningspolitik, maktmissbruk
              och förtroendet för den svenska statsförvaltningen får mycket
              stor respons när den här typen av frågor diskuteras. Precis som
              Henrik von Sydow förtjänstfullt har redogjort för finns det ett
              stort folkligt tryck i opinionsmätningar för en ny och mer öppen
              utnämningspolitik.
            </seg>
            <seg n="e651b945">
              Sven-Erik Österberg använde en stor del av tiden till att angripa
              förslaget från Allians för Sverige. Låt mig då kort säga något
              om vad det här förslaget konkret innebär. Det innebär att en kravprofil
              ska tas fram inför en tjänstetillsättning. Om det är så att man
              uppfattar att det kan vara en merit att ha en person med politisk
              bakgrund för tjänsten ska det tydligt framgå av beskrivningen
              i förväg. Efter det ska det finnas ett förfarande där hugade spekulanter
              kan söka tjänsten. Naturligtvis kan också statsråd och andra lämna
              förslag. Sedan ska det vara en process inom departementet. Efter
              det talar ansvarig minister om vem han eller hon vill ha på tjänsten.
              Sedan är det en öppen utskottsutfrågning, och till sist fastställer
              regeringen det slutgiltiga beslutet.
            </seg>
            <seg n="5b10c363">
              Detta är ett sätt att skapa ökad öppenhet och insyn i utnämningspolitiken
              och också ett sätt att se till att man skapar dokumentation. I
              dag finns det ingen dokumentation inom Regeringskansliet. Sven-Erik
              Österberg säger att man följer alla regler och att det arbete
              som bedrivs är jättebra, men det vet vi ju inte. Det finns inga
              dokument. Det finns ingenting att granska. Det finns ingen öppenhet
              det är bara slutenhet. Det är bara statsministern och statsråden
              som vet vad som händer. När tänker ni göra någonting åt det, Sven-Erik
              Österberg?
            </seg>
          </u>
          <note type="speaker" n="40d4affe">
            Anf. 199 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-cd8f18deee776eed-75" n="b5c5504a">
            <seg n="a920258e">
              Fru talman! På den senare frågan svarar jag att jag inte tänker
              göra någonting åt det just nu. Jag har sagt ungefär hur långt
              vi är beredda att gå nu. Vi tittar på kravprofilerna och om de
              också ska ligga med i handlingarna, och vi kommer att redovisa
              under tidig höst vilket ställningstagande vi har gjort precis
              i enlighet med vad Göran Persson sade när det gäller KU-förhören
              och den diskussion som var där.
            </seg>
            <seg n="5488f0d0">
              I övrigt tycker jag att man ska avvakta Grundlagskommittén. Varför
              rusar alliansen iväg före Grundlagskommittén när diskussion i
              Grundlagskommittén var så viktig? Det är precis som jag säger
              här: Det här är ytterst grannlaga frågor, det vill säga hur man
              hanterar det här och hur man upprätthåller trovärdigheten. Det
              går inte att mer eller mindre från höften skjuta fram en rad olika
              förslag och säga hur det ska gå till fastän man sedan inte har
              en aning om hur det fungerar i praktiken och hur det kommer att
              gå.
            </seg>
            <seg n="b1d4b0ec">
              När det gäller ett förfaringssätt där riksdagen är inblandad
              vill jag peka på att det konstitutionellt sett blir väldigt konstigt.
              En regering kommer att vara ganska bunden av vad man kommer fram
              till i utskottsförhör när det gäller vad man kommer att förorda.
            </seg>
            <seg n="5567f239">
              Sedan är det, handen på hjärtat, så här. Oavsett vilken process
              man har, vilken öppenhet man har och hur många som är inblandade
              och om man ska sätta fokus på det här och man i efterhand ska
              granska om det var den eller den som borde ha fått jobbet, är
              det alltid så, precis som jag nämnde tidigare men jag kan säga
              det mer preciserat här: Man kommer alltid att kunna säga att någon
              annan säkert hade varit bättre eller hade fungerat bättre. Det
              är ju en subjektiv bedömning utifrån den kravprofil som finns.
              Ska man dessutom i efterhand säga någonting, när en chef kanske
              har kommit i gång, vet man ju mer om den ena personen än vad man
              vet om hur den andra personen skulle fungera. En sådan debatt
              skulle kunna bli hur lång och yvig som helst. Det skulle inte
              leda speciellt mycket framåt.
            </seg>
            <seg n="f476d7e5">
              Jag tycker att verkligheten talar för sig själv på det här området.
              Chefsutnämningarna har fungerat väldigt väl.
            </seg>
            <seg n="ea690b40">
              När det gäller de olika myndigheterna vill jag säga detta. Jag
              har ett antal tunga myndigheter under mig. Finansinspektionen
              kan man inte kalla lätt. Där har vi en person som inte har någon
              politisk bakgrund. Hon har säkert politiska åsikter privat men
              har inte offentliggjort dem på något sätt. Vi har Riksgäldskontoret
              med Bo Lundgren, som verkligen har partistämpel. Det fungerar
              alldeles utmärkt med de här båda cheferna. Att det systematiskt
              skulle vara socialdemokrater på de tunga posterna vill jag alltså
              bestämt också dementera.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="10c6b82f">
            25 § Svar på interpellation 2005/06:441 om Helsingfors och finansmarknaden
          </note>
          <note type="speaker" n="3576a3af">
            Anf. 200 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-cd8f18deee776eed-76" n="b5c5504a">
            <seg n="c978a824">
              Fru talman! Karin Pilsäter har frågat mig vilka åtgärder regeringen
              tänker vidta för att på allvar förverkliga idén om Finansplats
              Helsingfors.
            </seg>
            <seg n="16fcd48f">
              Jag har sedan i höstas tydligt framhållit den finansiella sektorns
              stora betydelse för Sverige och för integrationen i Östersjöområdet
              men också som kunskapsgenererande näringsgren. Sektorns bidrag
              till bruttonationalprodukten ligger i nivå med hela bygg- och
              anläggningsindustrin. Den svenska finanssektorn har på flera områden
              en ledande roll i Östersjöområdet, och det är viktigt att långsiktigt
              värna den positionen. Det som är bra behöver lyftas fram och det
              som är sämre analyseras och på olika sätt åtgärdas.
            </seg>
            <seg n="87d56278">
              I syfte att just identifiera styrkor och svagheter i finansbranschen
              har vi från departementets sida fört en dialog med branschen under
              hösten och vintern. Vi har fått god respons, och det är tydligt
              att vi har en i högsta grad gemensam uppgift. Alla parter behöver
              bidra till en fortsatt stark utveckling.
            </seg>
            <seg n="2c5ea329">
              Under arbetets gång har vi identifierat ett antal huvudområden
              som alla är strategiskt viktiga. Hit hör branschens legitimitet
              och förtroende, en reglering och tillsyn av hög internationell
              klass, ett proaktivt samråd med branschen inte minst i samband
              med regleringsprocessen i Bryssel, hög nivå på forskning och utbildning
              men också goda kunskaper hos gemene man om finansiella frågor.
              Konsumentens ställning på finansmarknaderna är av stor betydelse
              även för sektorns konkurrenskraft och effektivitet. Olika skattefrågor
              har uppmärksammats beroende på vilka aspekter som står i fokus
              för verksamheten.
            </seg>
            <seg n="64586eeb">
              Det är naturligtvis viktigt att de områden som lyfts fram också
              förankras i olika forum för fortsatt analys och beredning. Det
              gäller såväl staten som branschen själv. För långsiktig framgång
              är det avgörande att få en sammanhållen bild av utvecklingspotentialen,
              av inriktningen på framtida åtgärder och av olika nödvändiga avvägningar.
              Jag vill framhålla att lagstiftning bara är en av flera vägar
              framåt.
            </seg>
            <seg n="a61327d5">
              För att få hjälp i det arbetet har vi nyligen tillskapat ett
              finansmarknadsråd för ett avancerat kunskapsutbyte mellan akademi,
              näringsliv och offentlig sektor. Vi vill bland annat få en utvärdering
              av den nationella och internationella politiken på finansmarknadsområdet,
              men syftet är också att få goda råd, särskilt i långsiktiga strategiska
              frågor. Arbetet ska redovisas i en årlig rapport och vid återkommande
              möten med ansvarigt statsråd och tjänstemän vid Finansdepartementet.
            </seg>
            <seg n="ac540a96">
              Vi har som exempel på en annan åtgärd gett Finansinspektionen
              ett bredare uppdrag i regleringsbrevet. Inspektionen ska medverka
              till goda förutsättningar för finansiell verksamhet i Sverige
              och Östersjöområdet till nytta för både konsumenter och företag.
              Hur målet beaktas i tillsynsarbetet ska återrapporteras, och inspektionen
              har formulerat några områden i sin verksamhet som särskilt viktiga
              att satsa på som en del i att nå måluppfyllelsen, till exempel
              snabb handläggning av ansökningar, samordnad regelutveckling och
              lika systemlösningar.
            </seg>
            <seg n="7edb3803">
              I syfte att främja ett mer strukturerat samråd med branschen
              avser vi att under hösten inrätta en så kallad branschpanel med
              förebild från den brittiska tillsynsmyndigheten.
            </seg>
            <seg n="d22308a6">
              Jag är fullt medveten om att skatter är en naturlig del av framtidsfrågorna
              i branschen. Skattesystemet utgör emellertid en komplex helhet
              där nödvändiga avvägningar alltid måste ske. Finansministern har
              aviserat en omfattande översyn av skattesystemet, och skattefrågor
              av intresse för finanssektorn bör lämpligen hanteras i det sammanhanget.
            </seg>
            <seg n="f1e2232b">
              Det bör ha framgått att vi tar frågor om finanssektorns framtida
              ställning i Sverige och i Östersjöområdet på allvar och att alla
              parter behöver bidra i arbetet. Jag har tidigare utlovat en förnyad
              bred kontakt med branschens representanter och andra intressenter
              nästa år för en uppföljning och avstämning av vårt gemensamma
              arbete. Ett naturligt tillfälle kan vara när Finansmarknadsrådets
              första rapport lagts fram.
            </seg>
          </u>
          <note n="1c5ec310">
            Då Karin Pilsäter, som framställt interpellationen, anmält att
            hon var förhindrad att närvara vid sammanträdet medgav tredje
            vice talmannen att Christer Nylander i stället fick delta i överläggningen.
          </note>
          <note type="speaker" n="9e946b1d">
            Anf. 201 CHRISTER NYLANDER (fp):
          </note>
          <u who="Q5109199" xml:id="i-20487a444d1839fc-0" n="3cd7e9e8">
            <seg n="17ad01e8">
              Fru talman! Jag ber att få tacka för svaret å Karin Pilsäters
              vägnar.
            </seg>
            <seg n="bbfdedff">
              Karin Pilsäter är tyvärr inte här, och det är synd, men det är
              samtidigt intressant att det är två personer från andra regioner
              än Helsingfors som diskuterar frågan om hur Helsingfors stärker
              sin ställning som centrum för finansmarknaden. Det är på ett sätt
              en viktig markering av att detta inte är en Helsingforssfråga.
              Detta är bra för alla Sveriges regioner. Det är viktigt inte bara
              för Helsingfors och för finansmarknaden utan för alla branscher.
            </seg>
            <seg n="6c913b74">
              Det handlar för mig mycket om hur vi stärker Sverige i globaliseringens
              tidevarv, hur vi möter de utmaningar vi står inför, hur vi blir
              framgångsrika i den tilltagande konkurrensen. Vi måste kunna klara
              att konkurrera med hög produktivitet, och vi måste ha ett högt
              kunskapsinnehåll.
            </seg>
            <seg n="961d9690">
              Finansmarknaden är i sig en bransch som stämmer in väl på detta
              och som samtidigt underlättar för andra branscher att fungera
              effektivt och bygga upp kunskap. Därför är det en viktig strategisk
              fråga som vi diskuterar i den här interpellationsdebatten.
            </seg>
            <seg n="1a5fd58e">
              Finansmarknaden i Sverige omsätter ungefär 4 % av bnp, och ungefär
              100 000 människor har jobb där. Man kan säga att ungefär hälften
              av detta koncentreras till Helsingfors. Helsingfors har redan
              en stark ställning i Nordeuropa på finansmarknaden, och det är
              viktigt att hela landet sluter upp bakom att stärka detta. Det
              räcker inte att vara nöjd med hur situationen är i dag. Man måste
              vara beredd på ständiga förbättringar för att behålla sin konkurrenskraft.
            </seg>
            <seg n="25840723">
              Sveriges finansmarknad är bra på ny teknik. Vi är duktiga på
              att vara internationellt konkurrenskraftiga. Vi har också en väl
              utvecklad marknad i Sverige. Men det räcker inte med detta goda
              utgångsläge. Vi måste vara beredda att förbättra det.
            </seg>
            <seg n="eff1e781">
              I samband med finansmarknadsdagen den 2 maj genomfördes en enkät
              bland aktörerna på marknaden om vad som var viktigt. De avgörande
              faktorerna som pekades ut var förmågan att attrahera kompetent
              personal, hög etik och moral, som statsrådet var inne på, konkurrenskraftiga
              regelverk, hög IT-mognad och aktivitet i värdepappershandeln.
              Det var så aktörerna själva såg vad som var det viktiga för att
              stärka Helsingfors som finansplats.
            </seg>
            <seg n="9b681332">
              När man går igenom de här punkterna blir det väldigt tydligt
              att det är olika aktörer som har olika ansvar för att det ska
              bli bra. Det är politiken, men det är också branschen själv. Jag
              ska gärna säga att det är bra att statsrådet hittills flera gånger
              uttalat ett tydligt stöd för tanken på en finansplats Helsingfors.
              Det är bra att regeringen tillsätter ett finansmarknadsråd.
            </seg>
            <seg n="3a74f261">
              Men det är också dags nu att bli betydligt mer konkret än man
              har varit hittills. På flera av de fem viktiga punkter som jag
              nyss nämnde är det politiken som måste leverera. Det handlar om
              utbildningspolitiken. Högskolepolitiken måste kvalitetssäkras.
              Det handlar om skatterna. Att ta bort förmögenhetsskatten är ett
              exempel, så att kapital inte lämnar Sverige utan stannar kvar
              i vår marknad. Det handlar om att ta bort straffskatten på utbildning.
              Det handlar om regelverken, att se till att EU:s harmoniseringsarbete
              inte blir ett krångelarbete, att den gemensamma marknaden river
              hinder och inte skapar nya detaljerade regler och undantag. Det
              handlar om värdepappershandeln. Folkpartiet har sagt att vi är
              beredda att avskaffa reavinstskatten på fondbyten. Var står Socialdemokraterna
              när det gäller detta?
            </seg>
            <seg n="e5a64dcc">
              Branschen, fru talman, måste göra sitt, men politiken måste också
              vara beredd att leverera. Statsrådets svar var intressant, och
              jag erkänner gärna att det i grunden finns en positiv inställning
              hos statsrådet för att stärka Helsingfors som ett finansiellt
              centrum. Men det räcker tyvärr inte. Det krävs också konkret handling.
            </seg>
            <seg n="ecf2079f">
              Finansbranschen är en snabbrörlig verksamhet. Det är en marknad
              som snabbt märker om det bara är snack eller om det också finns
              verkstad. Därför skulle jag vilja uppmana statsrådet att vara
              betydligt mer konkret i nästa inlägg. Berätta vilka konkreta förändringar
              i skattesystemet som regeringen är beredd att göra, vilka förändringar
              i utbildningssystemet som är värda att göra för att stärka Helsingfors
              som finansmarknad och stärka Sveriges ställning. Stanna inte vid
              analyser och samtal om svagheter utan se till att också leverera
              konkret politik.
            </seg>
          </u>
          <note type="speaker" n="1b4a9fe2">
            Anf. 202 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-cd8f18deee776eed-77" n="b5c5504a">
            <seg n="5eb74644">
              Fru talman! Först av allt vill jag säga att jag är mycket glad
              för den här interpellationen, därför att det visar sig att det
              är fler som är intresserade just av Finansplats Helsingfors. Jag
              har känt mig ganska ensam i den politiska världen när jag under
              ett år har drivit den här frågan väldigt starkt. Däremot har jag
              känt ett väldigt starkt gehör från branschen själv som kanske
              har hungrat efter lite uppmärksamhet för vilken potential som
              ändå finns i finansmarknaden. Christer och Folkpartiet är hjärtligt
              välkomna i det fortsatta arbetet.
            </seg>
            <seg n="ee94037e">
              Varför startar man det här arbetet? Christer pekade själv lite
              grann på det. Helsingfors är ju ingen konkurrent till övriga delar
              av landet. Vi måste ha en plats som är så pass stor som Helsingfors,
              minst, kanske man ska säga om man ska önska någonting. Det behövs
              en kreativ massa. Det behövs en viss storlek för att kunna utgöra
              grunden till det här.
            </seg>
            <seg n="de4e7c9a">
              Helsingfors har, precis som Christer sade, en stark plats redan
              nu, i norra Europa, skulle jag vilja säga. Förutsättningarna att
              bli ännu starkare är goda. Det finns många skäl till det. Vi har
              en börs som är stark. Sammanslagningen med finska APK, som är
              den finska motsvarigheten till svenska OMX-börsen, har stärkt
              den här delen. Vi har banker som håller en hög internationell
              klass. Man kan alltid föra diskussioner om att de ska bli bättre
              och kanske mer konsumentvänliga. Men i jämförelse med övriga banker
              runtomkring har vi bra banker i Sverige som har en utvecklingspotential.
              De har framför allt stärkts i det baltiska området. Därav ligger
              Helsingfors så att säga väldigt bra till geografiskt just i norra
              Europa.
            </seg>
            <seg n="acb80f9f">
              Vi har ju kikat, och jag var själv i december i London och tittade
              lite grann där. Det innebär inte att vi tror att vi ska kunna
              bräcka London. Vi får nog inse att de har en lång tradition sedan
              1600- och 1700-talen av hur man förvaltar just finansiella tjänster.
              Jag tror att vi kan lära en del av London, framför allt hur man
              arbetar systematiskt. De har sett att just finansmarknadsdelen
              i sig har varit en viktig näringsgren.
            </seg>
            <seg n="af611dae">
              Finansmarknaden lider lite grann av dåligt självförtroende, skulle
              jag vilja säga också. Man tror att det tittas snett på den här
              branschen. Jag har hävdat motsatsen, åtminstone för min del, och
              säger att det här är en potential som faktiskt kan vara väldigt
              viktig i vår utveckling, en tillväxtkraft i Sverige. Den kan naturligtvis
              också vara något som leder till att vi kan upprätthålla och förbättra
              välfärden i landet i dess helhet.
            </seg>
            <seg n="09c43663">
              När det sedan gäller EU-arbete kan jag säga att är det någonting
              man kan säga att EU har lyckats med så är det just på det finansiella
              området där vi har fått likartade regler. Det finns mer att göra.
              Men där har utvecklats en potential som naturligtvis är oerhört
              viktig.
            </seg>
            <seg n="68ce8b43">
              När jag träffar olika branschföreträdare och det är väl det som
              är bakgrunden till att jag tillsatt Finansmarknadsrådet får jag
              olika tips om vad som borde göras. När man har träffat den ena
              delen kan man säga att det inte råder en total samstämmighet mellan
              de olika grenarna inom finansmarknaden där man är överens om hela
              paketet, utan man tycker att vissa överdriver vissa saker och
              att andra saker är viktiga.
            </seg>
            <seg n="f757a092">
              Då kan man konstatera att det säkert behöver göras saker och
              att det också ska vara politisk leverans. Men man bör vara övertygad
              om och tämligen säker på att vi också gör rätt saker. Det går
              inte att sätta upp fingret i luften här, att lyssna av eller att
              säga att det är de här sakerna som ska göras. Vi kan inte göra
              allt som det pekas på. Det vet vi, och det tror jag att vi kan
              vara överens om. Men jag vill vara förvissad om att det vi gör
              är de rätta sakerna för att stärka det här.
            </seg>
            <seg n="c9fd3dc7">
              Det är därför jag har tillsatt finansmarknadsråden, som inte
              är branschföreträdare. Jag tror ingen kan klaga på kompetensen
              hos dem som har varit villiga att ställa upp i Finansmarknadsrådet.
              De kommer med sin kompetens och sin kunskap och genom att de inte
              är knutna till någon särskild bransch att kunna analysera den
              här delen och också lämna förslag som kan ligga till grund för
              dels vad branschen kan göra själv för att förbättra sig det talar
              man ofta inte så mycket om, men det är också en viktig del dels
              vad den politiska leveransen ska innehålla för att stärka marknaden
              i sin helhet. Jag tror att man behöver ha en ordentlig expertpanel
              till hjälp att analysera det här. Det går inte att bara lyssna
              av branschen själv. Då blir man faktiskt ganska förvirrad.
            </seg>
          </u>
          <note type="speaker" n="a97e27bc">
            Anf. 203 CHRISTER NYLANDER (fp):
          </note>
          <u who="Q5109199" xml:id="i-20487a444d1839fc-1" n="3cd7e9e8">
            <seg n="e0fc7d1f">
              Fru talman! Jag kan garantera statsrådet att intresse finns.
              Folkpartiet har skrivit om Finansplats Helsingfors i riksdagsmotioner,
              och vi har tagit upp frågan i frågestunder. Statsrådet är alltså
              inte alldeles ensam om detta. Det finns också, kan jag konfirmera,
              ett stort intresse i branschen. Jag är, ska jag säga, som statsrådet
              tidigare också sade, glad över att statsrådet tar de här frågorna
              på allvar, därför att det är viktiga frågor. Det handlar om hur
              vi stärker Sveriges konkurrenskraft i framtiden, hur vi ser till
              att Sverige är konkurrenskraftigt på den globala marknaden.
            </seg>
            <seg n="4520f5cf">
              Möjligen anar jag att statsrådet känner sig lite ensam i regeringen
              när han tar upp de här frågorna. Kanske är det en förklaring,
              förutom dem statsrådet själv nämnde, till att det blir så lite
              gjort i praktiken.
            </seg>
            <seg n="d66fc70a">
              Det är bra att göra rätt saker. Därför är det absolut viktigt
              att man gör det. Men man får inte ta så lång tid på sig med analysen
              att man inte hinner leverera innan det är för sent. Frågan besvarar
              sig själv genom att det blir alldeles för sent att göra någonting
              åt detta.
            </seg>
            <seg n="4d249903">
              Fru talman! Som jag sade tidigare tror jag att det är hög tid
              att göra något mycket konkret. Jag lyssnade noga på statsrådet
              men tyckte inte att han utlovade särskilt mycket. I januari lovade
              Sven-Erik Österberg att ta initiativ till att förbättra utbildningen
              och forskningen inom detta finansområde. Det var i ett tal på
              börsdagen som han lovade att utbildningsministern och han skulle
              ta gemensamma initiativ för att stärka den högre utbildningen
              och forskningen på finansområdet. Detta är en av de avgörande
              punkterna för att man ska lyckas med Finansplats Helsingfors,
              så att det ska bli en succé. Vad blev det av det löftet? Vad är
              resultatet hittills? Det har gått ett halvår nu.
            </seg>
            <seg n="1cf83d62">
              För att attrahera kompetent personal det är en av de viktigaste
              frågorna i det här sammanhanget krävs också att skattevillkoren
              för välutbildade människor är goda. Sverige måste vara ett attraktivt
              land att bo i, och kanske måste vi vara ännu mer attraktiva än
              andra eftersom vi har en del naturliga svagheter, till exempel
              klimatet. Sverige behöver denna attraktionspolitik av många skäl,
              bland annat för att vi ska lyckas med Finansplats Helsingfors.
            </seg>
            <seg n="0b93a3f0">
              Det är viktigt för alla branscher att det här går framåt och
              att finansmarknaden blir en styrkeposition för Sverige. I debatter
              här i kammaren har statsrådet sagt att han inte är främmande för
              att sänka strategiska skatter för att möjliggöra Finansplats Helsingfors.
              Vilka är de skatter som åsyftas? Kan statsrådet i dag ge något
              besked om förmögenhetsskatten? Den innebär ju att kapital flyr
              ut från landet i stället för att finnas på den svenska finansmarknaden.
              Även reavinsten vid fondbyten är något som diskuteras flitigt.
              Är statsrådet beredd att ge besked på detta område i dag?
            </seg>
            <seg n="2e17dc16">
              Fru talman! Jag vill också säga några ord om regelverket. När
              finansutskottet i fjol behandlade regeringens proposition om prospekt
              konstaterade utskottet att förslagen var mycket utförliga och
              i vissa fall svårlästa. Utskottet ansåg att det var mycket viktigt
              att regeringen i sitt arbete med att granska nya förslag till
              EG-direktiv anstränger sig ytterligare så att dessa inte blir
              för detaljerade utan enkla och tydliga. Även Lagrådet kritiserade
              regeringens proposition för att den var för detaljrik och svårläst.
            </seg>
            <seg n="e0c4df64">
              En av de fem punkter som tas upp när man diskuterar Finansplats
              Helsingfors är just enkla regler. Det finns en risk här att EU
              i sitt harmoniseringsarbete gör det krångligare för finansmarknaden.
              Utskottet har gett regeringen i uppgift att se över detta och
              att driva dessa frågor i EU. Jag skulle vilja veta jag vet att
              statsrådet gärna lyssnar på finansutskottet vad regeringen hittills
              har gjort på den här punkten.
            </seg>
            <seg n="878c8607">
              Fru talman! En väl fungerande finansmarknad är en viktig nyckel
              för Sveriges framgång. Den är viktig i sig, för den skapar jobb
              och tillväxt, men den är också viktig för att den skapar infrastruktur
              för andra branscher att utvecklas och växa. Därför är det viktigt
              för jobben och välfärden i Sverige.
            </seg>
          </u>
          <note type="speaker" n="4b2fe360">
            Anf. 204 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-cd8f18deee776eed-78" n="b5c5504a">
            <seg n="ce928ae2">
              Fru talman! Först och främst vill jag säga att jag inte alls
              känner mig ensam i regeringen om de här frågorna. Jag har ett
              gott stöd i diskussionerna om den strategi som finns. Det är något
              som jag också har lärt av partivännerna i England, som har drivit
              denna fråga hårt och sett den som en viktig utvecklingspotential
              och som en viktig del i det fortsatta arbetet med att hålla uppe
              en hög tillväxt. Regeringen ser möjligheter för Sverige. Det här
              är en näringsgren som kan användas bättre också för att utveckla
              Sverige som land.
            </seg>
            <seg n="59de3ef5">
              Christer Nylander efterfrågar konkreta delar. Jag skulle vilja
              visa på några konkreta saker. Under det drygt ett och ett halvt
              år som jag har haft ansvaret för finansmarknaden i regeringen
              har jag gett ett uppdrag till Finansinspektionen. Vi har tittat
              på hur det ser ut i tillsynsmyndigheten i England, som också har
              ett uppdrag att värna branschen i sin tillsynsfunktion. Det uppdrag
              som Finansinspektionen har fått och som jag nämnde i mitt svar
              är att de också ska vara snabba, värna branschen i sitt beslut.
              De ska ha en stark och bra tillsyn men också se till att man värnar
              branschen så att den kan utvecklas. Vi ska också utvärdera hur
              detta fungerar och se om vi kanske måste vara tydligare.
            </seg>
            <seg n="ea83c627">
              Jag har tillsatt Finansmarknadsrådet, som har en viktig roll
              för att vi ska få fram det rätta underlaget och kunna ta de rätta
              besluten. Men man kan också göra trovärdiga påpekanden eller analyser
              där branschen själv borde ta tag i vissa saker. Branschen är nog
              inte totalt slimmad i alla sina delar så att man inte kan göra
              mer för att stärka sig själv. Det finns gamla kulturer och gamla
              strukturer som har ärvts, om inte genom generationer så i alla
              fall genom decennier. Det är också viktigt att man tar de rätta
              greppen där, och där tror jag att Finansmarknadsrådet med sin
              kompetens ska ha en stark auktoritet.
            </seg>
            <seg n="342db19b">
              Jag har tillsatt Branschpanelen i precis det syftet när det gäller
              EU-arbetet. Företrädare för branschen säger också att de kommer
              in för sent i processen. De borde vara med tidigare. Om man ska
              kunna påverka en EU-process som gynnar ett svenskt eller nordiskt
              klimat måste man vara med tidigt. Här kan säkert regeringen bli
              bättre, men branschen säger också att de själva kan bli bättre.
              Därför blir Branschpanelen en väldigt viktig del. I ett tidigt
              stadium, när man ska påverka de första utkasten, kan man vara
              med och föra in de svenska synpunkterna med tyngd från branschen
              själv. Det är viktiga delar i detta.
            </seg>
            <seg n="791162ad">
              Vidare har jag pratat med utbildningsministern, som har tagit
              till sig uppgifterna och funderat över hur han kan verka vidare.
              Jag har haft kontakt med Helsingforss stad, med Annika Billström,
              som diskuterar Värtanområdet och Kista, som kan vara tänkbara
              platser för Finansplats Helsingfors. Jag vet att Helsingforss
              stad också är intresserad av att driva ett gymnasium med inriktning
              mot finansmarknaden.
            </seg>
            <seg n="4f032ea3">
              Det finns alltså en rad konkreta delar i detta. Om Christer Nylander
              däremot menar att det konkreta bara handlar om skatt ofta hamnar
              man ju i att man åtgärdar något där vill jag hänvisa till det
              som finansministern har sagt. Skatter är komplexa. De hänger ihop.
              Vi vet ju att skatter inte är ett mål i sig. De är ett medel för
              att få resurser till andra saker som vi vill göra i landet. Därför
              måste vi ha en sammanhållen skattepolitik.
            </seg>
            <seg n="536b64dc">
              Jag har aviserat en rad olika skatter på finansmarknadsområdet
              som bör bli föremål för översyn i en stor skatteöversyn. De kan
              vara viktiga för branschen på sikt. Jag tror också att Finansmarknadsrådet
              kommer att peka på en del saker där som kommer att vara viktiga.
            </seg>
            <seg n="cf5fe1aa">
              Sedan måste jag säga att klimatet i Helsingfors inte är så uruselt.
              Svenska finansmarknaden skulle inte ha kunnat utvecklas så positivt
              om förutsättningarna skulle ha varit så dåliga. I grunden är de
              bra, men vi kan bli bättre och på så sätt få en starkare bransch.
            </seg>
          </u>
          <note type="speaker" n="9f318b3f">
            Anf. 205 CHRISTER NYLANDER (fp):
          </note>
          <u who="Q5109199" xml:id="i-20487a444d1839fc-2" n="3cd7e9e8">
            <seg n="8c465096">
              Fru talman! Jag vill börja med att säga att när jag talade om
              klimat tidigare tänkte jag mest på det fysiska klimatet och de
              naturliga förutsättningar vi har i Sverige. Det är ju ofta ganska
              kallt. Det kan vara svårt att dra den slutsatsen i dag när vi
              har över 20 grader varmt klockan nio på kvällen. Ett kallt klimat
              gör att det blir svårare att rekrytera duktiga människor som har
              att välja mellan finansmarknader runtom i världen.
            </seg>
            <seg n="08eea8e3">
              Om vi ska lyckas med att etablera Sverige som en finansplats
              och Helsingfors som en stark motor i detta krävs att duktiga människor
              runtom i världen är intresserade av att komma till Helsingfors
              och att de som redan i dag finns i Sverige vill stanna kvar. Det
              krävs en ganska bred reformagenda för att lyckas. Det handlar
              om att ha en attraktionspolitik och en skattepolitik som inte
              skrämmer i väg folk en straffskatt på välutbildade människor.
            </seg>
            <seg n="ce093475">
              Skattepolitiken handlar inte bara om förmögenhetsskatten, även
              om den är viktig i just det här avseendet. Det handlar också om
              reavinstskatten vid fondflytt, som vi i Folkpartiet har sagt att
              vi är beredda att ta bort men som regeringen såvitt jag vet ännu
              inte har sagt något om. Det vore bra med ett besked på denna punkt.
              Jag tror att det är många som undrar.
            </seg>
            <seg n="77f5e5b5">
              Det krävs som sagt en ganska bred reformagenda. När det gäller
              klimatet och då tänker jag inte bara på naturklimatet utan också
              på finanspolitiken och finansmarknaden i Helsingfors och Sverige
              ska jag gärna säga att vi har goda förutsättningar. Jag tror att
              jag har sagt det tidigare också.
            </seg>
            <seg n="3c0ffa7b">
              Men det räcker inte att slå sig till ro och säga att man har
              goda förutsättningar och ett bra läge just nu. Ska man lyckas
              hålla den ställning man har i dag måste man gå fort fram, och
              om man ska lyckas förbättra sin ställning måste man springa och
              vara riktigt duktig.
            </seg>
            <seg n="5b97eeb7">
              Därför blir jag lite bekymrad när statsrådet talar om vad som
              har gjorts hittills. Det handlar om Finansmarknadsrådet, vilket
              är bra, om en branschpanel, vilket är bra, och om att ha ett engagemang,
              vilket också är bra. Men det krävs också konkreta åtgärder. Det
              krävs på skatteområdet och på utbildningsområdet, och jag skulle
              vilja veta: Har statsrådet något besked om vad Pagrotsky gjorde
              med kunskapen om att det behövs bättre utbildning på finansmarknadsområdet?
            </seg>
          </u>
          <note type="speaker" n="bdf96811">
            Anf. 206 Statsrådet SVEN-ERIK ÖSTERBERG (s):
          </note>
          <u who="Q3370194" xml:id="i-cd8f18deee776eed-79" n="b5c5504a">
            <seg n="3bef7d19">
              Fru talman! För att lite grann återvända till utbildningen kan
              jag väl säga att vi redan i dag enligt undersökningar har ledande
              utbildningar när det gäller just det här området. Vi har både
              KTH och handelshögskolan på området, så det finns väldigt bra
              förutsättningar som det naturligtvis går att bygga vidare på.
            </seg>
            <seg n="1acca5f7">
              Jag vet också att det ganska nyligen, för någon månad sedan,
              startades ett intressekluster uppe i Sundsvall kring Mittuniversitetet.
              Där har vi mycket av finansmarknad på bank-, försäkrings- och
              pensionsområdena, och där är man också intresserad av att starta
              utbildningar i nämnd riktning utbildningar som kan vara ett gott
              komplement till de utbildningar som finns i Helsingfors.
            </seg>
            <seg n="06e5ecb1">
              Klimatet kan inte Finansmarknadsrådet göra någonting åt det tror
              jag att vi är överens om. Det är som det är. Men jag tror inte
              att det i sig är så avskräckande. Isa, som tittar mycket på investeringsviljan
              och på hur man ser på Sverige, hävdar egentligen motsatsen. Helsingfors
              är en attraktiv plats att finnas på, och Helsingfors är en ganska
              liten stad jämfört med många andra. Här finns möjligheter att
              i ett internationellt perspektiv bo bra. Det finns goda utbildningsmöjligheter,
              barnomsorg och en rad sådana saker som är viktiga i den internationella
              konkurrensen.
            </seg>
            <seg n="4d1208f5">
              Helsingfors är attraktivt från den aspekten. Men det innebär
              inte att man för den skull kan slå sig till ro och bara konstatera
              det, utan vi ska naturligtvis jobba vidare med de här sakerna.
            </seg>
            <seg n="8b6e1a6c">
              Vi har också varit väldigt framgångsrika när det gäller IT och
              utbildad arbetskraft som är viktig på området. Jag tror att det
              har bidragit till att vi har en så pass stark finansmarknad i
              Helsingfors och till att den över tid har utvecklats positivt
              jämfört med hur det är i våra grannländer.
            </seg>
            <seg n="0f6fcc9c">
              Den här delen har väckt intresse utomlands. Finnarna är väldigt
              intresserade, och jag har informerat dem om våra tankar kring
              de här sakerna.
            </seg>
            <seg n="225549ef">
              När det gäller straffskatten vid fondbyten tycker jag att jag
              fick ett ganska taffligt svar från Fondbolagsföreningen. När de
              kritiseras för höga avgifter säger de att det är straffskattens
              fel att man inte kan byta fonder och så. Det är väl en sådan diskussion
              jag vill komma ifrån. Därför vill jag av Finansmarknadsrådet ha
              en ordentlig analys av vad som är viktigast att göra. Då kan man
              göra rätt saker i rätt riktning, så att vi därmed stärker branschen
              i dess helhet.
            </seg>
          </u>
          <note n="3733a11f">
            Överläggningen var härmed avslutad.
          </note>
          <note n="8b649e3b">
            26 § Förnyad bordläggning
          </note>
          <note n="2abafd7e">
            Föredrogs och bordlades åter
          </note>
          <note n="2b266736">
            27 § Bordläggning
          </note>
          <note n="d6da8943">
            Anmäldes och bordlades
          </note>
          <note n="48ed2e4f">
            28 § Anmälan om frågor för skriftliga svar
          </note>
          <note n="9ed21585">
            Anmäldes att följande frågor för skriftliga svar framställts
          </note>
          <note n="c953a323">
            den 8 juni
          </note>
          <note n="21f87afe">
            Karin Enström
          </note>
          <note n="dfde5f95">
            Anne Marie Brodén
          </note>
          <note n="dfde5f95">
            Anne Marie Brodén
          </note>
          <note n="ed20a568">
            Hans Hoff
          </note>
          <note n="74304dda">
            Frågorna redovisas i bilaga som fogats till riksdagens snabbprotokoll
            tisdagen den 13 juni.
          </note>
          <note n="455a9ec5">
            29 § Anmälan om skriftliga svar på frågor
          </note>
          <note n="09bb61ba">
            Anmäldes att skriftliga svar på följande frågor inkommit
          </note>
          <note n="c953a323">
            den 8 juni
          </note>
          <note n="eec71b66">
            Tasso Stafilidis
          </note>
          <note n="898708c9">
            Annika Qarlsson
          </note>
          <note n="1813ae04">
            Roger Tiefensee
          </note>
          <note n="8c296c36">
            Ola Sundell
          </note>
          <note n="65f6a441">
            Marietta de Pourbaix-Lundin
          </note>
          <note n="dccf8d14">
            Ulrik Lindgren
          </note>
          <note n="44c28a7d">
            Svaren redovisas i bilaga som fogats till riksdagens snabbprotokoll
            tisdagen den 13 juni.
          </note>
          <note n="2dac1daa">
            30 § Kammaren åtskildes kl. 21.42.
          </note>
          <note n="324707f0">
            Förhandlingarna leddes
          </note>
          <note n="d0cd3b3c">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
